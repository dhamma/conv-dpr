<xml src="m95.xml">
<pgroup id="m95"/>
<readunit id="m95">5. caṅkīsuttaṃ</readunit>
<pb n="2.591"/>
Caṅkīsuttaṁ
<p n="646"/>Evamme sutaṁ ekaṁ samayaṁ bhagavā kosalesu cārikañcaramāno
mahatā bhikkhusaṅghena saddhiṁ yena opāsādaṁ <note n="1">Yu. opasādanti dissati.</note> nāma
kosalānaṁ brāhmaṇagāmo tadavasari. Tatra sudaṁ bhagavā opāsāde
viharati uttarena opāsādaṁ devavane sālavane. Tena kho pana
samayena caṅkī brāhmaṇo opāsādaṁ ajjhāvasati sattussadaṁ
satiṇakaṭṭhodakaṁ sadhaññaṁ rājabhoggaṁ raññā pasenadinā kosalena
dinnaṁ rājadāyaṁ brahmadeyyaṁ.
<p n="647"/>Assosuṁ kho opāsādakā <note n="2">Yu. opasādakāti dissati.</note> brāhmaṇagahapatikā samaṇo
khalu bho gotamo sakyaputto sakyakulā pabbajito kosalesu cārikañcaramāno
mahatā bhikkhusaṅghena saddhiṁ opāsādaṁ anuppatto
opāsāde viharati uttarena opāsādaṁ devavane sālavane taṁ
kho pana bhavantaṁ gotamaṁ evaṁkalyāṇo kittisaddo abbhuggato
itipi so bhagavā arahaṁ sammāsambuddho vijjācaraṇasampanno sugato
lokavidū anuttaro purisadammasārathi satthā devamanussānaṁ buddho
bhagavā so imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ
pajaṁ sadevamanussaṁ sayaṁ abhiññā sacchikatvā pavedeti
so dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ
<pb n="2.592"/>
Sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti
sādhu kho pana tathārūpānaṁ arahataṁ dassanaṁ hotīti. Atha kho
opāsādakā brāhmaṇagahapatikā opāsādā nikkhamitvā saṅghā
saṅghīgaṇībhūtā uttarena mukhā <note n="1">Yu. mukhe.</note> gacchanti yena devavanaṁ sālavanaṁ.
Tena kho pana samayena caṅkī brāhmaṇo upari pāsāde divā
seyyaṁ upagato hoti.
<p n="648"/>Addasā kho caṅkī brāhmaṇo opāsādake brāhmaṇagahapatike
opāsādā nikkhamitvā saṅghe saṅghīgaṇībhūte uttarena
mukhe gacchante yena devavanaṁ sālavanaṁ disvāna khattaṁ āmantesi
kinnu kho bho khatte opāsādakā brāhmaṇagahapatikā opāsādā
nikkhamitvā saṅghā saṅghīgaṇībhūtā uttarena mukhā <note n="2">Yu. mukhe.</note> gacchanti yena
devavanaṁ sālavananti. Atthi bho caṅki samaṇo gotamo sakyaputto
sakyakulā pabbajito kosalesu cārikañcaramāno mahatā
bhikkhusaṅghena saddhiṁ opāsādaṁ anuppatto opāsāde viharati
uttarena opāsādaṁ devavane sālavane taṁ kho pana bhavantaṁ
gotamaṁ evaṁkalyāṇo kittisaddo abbhuggato itipi so bhagavā
arahaṁ sammāsambuddho vijjācaraṇasampanno sugato lokavidū anuttaro
purisadammasārathi satthā devamanussānaṁ buddho bhagavāti tamete
bhavantaṁ gotamaṁ dassanāya upasaṅkamantīti. Tenahi bho khatte
yena opāsādakā brāhmaṇagahapatikā tenupasaṅkami <note n="3">Yu. tenupasaṅkama.</note> upasaṅkamitvā
<pb n="2.593"/>
Opāsāde <note n="1">Yu. opasādake.</note> brāhmaṇagahapatike evaṁ vadehi caṅkī bho brāhmaṇo
evamāha āgamentu <pb ed="P" n="2.165" set="M"/>kira bhavanto caṅkīpi brāhmaṇo samaṇaṁ
gotamaṁ dassanāya upasaṅkamatīti. Evaṁ bhoti kho so khattā
caṅkissa brāhmaṇassa paṭissutvā yena opāsādakā brāhmaṇagahapatikā
tenupasaṅkami upasaṅkamitvā opāsādake brāhmaṇagahapatike
etadavoca caṅkī bho brāhmaṇo evamāha āgamentu
kira bhavanto caṅkīpi brāhmaṇo samaṇaṁ gotamaṁ dassanāya upasaṅkamissatīti.
<p n="649"/>Tena kho pana samayena nānāverajjakānaṁ brāhmaṇānaṁ
pañcamattāni brāhmaṇasatāni opāsāde paṭivasanti kenacideva
karaṇīyena. Assosuṁ kho te brāhmaṇā caṅkī kira brāhmaṇo
samaṇaṁ gotamaṁ dassanāya upasaṅkamissatīti. Atha <note n="2">Yu. atha kho te.</note> te brāhmaṇā
yena caṅkī brāhmaṇo tenupasaṅkamiṁsu upasaṅkamitvā caṅkiṁ
brāhmaṇaṁ etadavocuṁ saccaṁ kira bhavaṁ caṅkī samaṇaṁ gotamaṁ
dassanāya upasaṅkamissatīti. Evaṁ kho <note n="3">Yu. evaṁ kho me.</note> bho hoti ahaṁpi samaṇaṁ
gotamaṁ dassanāya upasaṅkamissāmīti. Mā bhavaṁ caṅkī samaṇaṁ
gotamaṁ dassanāya upasaṅkami na arahati bhavaṁ caṅkī samaṇaṁ gotamaṁ
dassanāya upasaṅkamituṁ samaṇo tveva gotamo arahati bhavantaṁ
caṅkiṁ dassanāya upasaṅkamituṁ bhavañhi caṅkī ubhatosujāto mātito
ca pitito ca saṁsuddhagahaṇiko yāva sattamā pitāmahayugā akkhitto
<pb n="2.594"/>
Anupakkuṭṭho jātivādena yampi bhavaṁ caṅkī ubhatosujāto mātito
ca pitito ca saṁsuddhagahaṇiko yāva sattamā pitāmahayugā akkhitto
anupakkuṭṭho jātivādena imināpaṅgena na arahati bhavaṁ caṅkī
samaṇaṁ gotamaṁ dassanāya upasaṅkamituṁ samaṇo tveva gotamo
arahati bhavantaṁ caṅkiṁ dassanāya upasaṅkamituṁ bhavañhi caṅkī addho
mahaddhano mahābhogo bhavañhi caṅkī tiṇṇaṁ vedānaṁ pāragū
sanighaṇḍukeṭubhānaṁ sākkharappabhedānaṁ itihāsapañcamānaṁ padako
veyyākaraṇo lokāyatamahāpurisalakkhaṇesu anavayo bhavañhi caṅkī
abhirūpo dassanīyo pāsādiko paramāya vaṇṇapokkharatāya samannāgato
brahmavaṇṇī brahmavacchasī <pb ed="P" n="2.166" set="M"/>akhuddāvakāso dassanāya bhavañhi
caṅkī sīlavā buḍḍhasīlī buḍḍhasīlena <note n="1">Yu. buddhasīlī buddhasīlena.</note> samannāgato bhavañhi caṅkī
kalyāṇavāco kalyāṇavākkaraṇo poriyā vācāya samannāgato
visaṭṭhāya anelagaḷāya atthassa viññāpaniyā bhavañhi caṅkī
bahunnaṁ ācariyapācariyo tīṇi māṇavakasatāni mante vāceti
bhavañhi caṅkī rañño pasenadissa kosalassa sakkato garukato
mānito pūjito apacito bhavañhi caṅkī brāhmaṇassa pokkharasātissa
sakkato garukato mānito pūjito apacito bhavañhi
caṅkī opāsādaṁ ajjhāvasati sattussadaṁ satiṇakaṭṭhodakaṁ sadhaññaṁ
rājabhoggaṁ raññā <note n="2">Yu. rañaño</note> pasenadinā kosalena dinnaṁ rājadāyaṁ brahmadeyyaṁ
yampi bhavaṁ caṅkī opāsādaṁ ajjhāvasati sattussadaṁ satiṇakaṭṭhodakaṁ
<pb n="2.595"/>
Sadhaññaṁ rājabhoggaṁ raññā pasenadinā kosalena dinnaṁ
rājadāyaṁ brahmadeyyaṁ imināpaṅgena na arahati bhavaṁ caṅkī samaṇaṁ
gotamaṁ dassanāya upasaṅkamituṁ samaṇo tveva gotamo arahati
bhavantaṁ caṅkiṁ dassanāya upasaṅkamitunti.
<p n="650"/>Evaṁ vutte caṅkī brāhmaṇo te brāhmaṇe etadavoca
tenahi bho mamāpi suṇātha yathā yathā mayameva arahāma taṁ
samaṇaṁ <note n="1">Yu. bhavantaṁ.</note> gotamaṁ dassanāya upasaṅkamituṁ na tveva arahati so bhavaṁ
gotamo amhākaṁ dassanāya upasaṅkamituṁ samaṇo khalu bho gotamo
ubhatosujāto mātito ca pitito ca saṁsuddhagahaṇiko yāva sattamā
pitāmahayugā akkhitto anupakkuṭṭho jātivādena yampi <note n="2">Yu. yampi bho.</note> samaṇo
gotamo ubhatosujāto .pe. Jātivādena imināpaṅgena na arahati
so bhavaṁ gotamo amhākaṁ dassanāya upasaṅkamituṁ atha kho
mayameva arahāma taṁ bhavantaṁ gotamaṁ dassanāya upasaṅkamituṁ samaṇo
khalu bho gotamo pahūtaṁ hiraññasuvaṇṇaṁ ohāya pabbajito
bhūmigataṁ ca vehāsaṭṭhañca samaṇo khalu bho gotamo daharova
samāno susukāḷakeso bhadrena yobbanena samannāgato paṭhamena
vayasā agārasmā anagāriyaṁ pabbajito samaṇo khalu bho gotamo
akāmakānaṁ mātāpitūnaṁ assumukhānaṁ rudantānaṁ kesamassuṁ ohāretvā
kāsāyāni vatthāni acchādetvā agārasmā anagāriyaṁ pabbajito
samaṇo khalu <pb ed="P" n="2.167" set="M"/>bho gotamo abhirūpo dassanīyo pāsādiko paramāya
<pb n="2.596"/>
Vaṇṇapokkharatāya samannāgato brahmavaṇṇī brahmavacchasī akhuddāvakāso
dassanāya samaṇo khalu bho gotamo sīlavā ariyasīlī
kusalasīlī kusalena sīlena samannāgato samaṇo khalu bho gotamo
kalyāṇavāco kalyāṇavākkaraṇo poriyā vācāya samannāgato
visaṭṭhāya anelagaḷāya atthassa viññāpaniyā samaṇo khalu bho
gotamo bahunnaṁ ācariyapācariyo samaṇo khalu bho gotamo
khīṇakāmarāgo vigatacāpallo samaṇo khalu bho gotamo kammavādī
kiriyavādī apāpapurekkhāro brahmaññāya pajāya samaṇo
khalu bho gotamo uccākulā pabbajito asaṁbhinnā <note n="1">Yu. ādīnakhattiyakulā.</note> khattiyakulā
samaṇo khalu bho gotamo addhakulā pabbajito mahaddhanā mahābhogā
samaṇaṁ khalu bho gotamaṁ tiroraṭṭhā tirojanapadā saṁpucchituṁ
āgacchanti samaṇaṁ khalu bho gotamaṁ anekāni devatāsahassāni
pāṇena <note n="2">Yu. pāṇehi.</note> saraṇaṁ gatāni samaṇaṁ khalu bho gotamaṁ evaṁkalyāṇo
kittisaddo abbhuggato itipi so bhagavā arahaṁ sammāsambuddho
vijjācaraṇasampanno sugato lokavidū anuttaro purisadammasārathi
satthā devamanussānaṁ buddho bhagavāti samaṇo khalu bho gotamo
dvattiṁsamahāpurisalakkhaṇehi samannāgato samaṇaṁ khalu bho gotamaṁ
rājā māgadho seniyo bimbisāro saputtadāro pāṇehi saraṇaṁ
gato samaṇaṁ khalu bho gotamaṁ rājā pasenadi kosalo <note n="3">Yu. etthantare saputtadāroti  dissati.</note> pāṇehi
saraṇaṁ gato samaṇaṁ khalu bho gotamaṁ brāhmaṇo pokkharasāti
<pb n="2.597"/>
Saputtadāro pāṇehi saraṇaṁ gato samaṇo khalu bho gotamo
opāsādaṁ anuppatto opāsāde viharati uttarena opāsādaṁ
devavane sālavane ye pana kho keci samaṇā vā brāhmaṇā
vā amhākaṁ gāmakkhettaṁ āgacchanti atithino <note n="1">Yu. atithī no te honti.</note> te honti atithī
kho panamhehi sakkātabbā garukātabbā mānetabbā pūjetabbā
yampi bho samaṇo gotamo opāsādaṁ anuppatto opāsāde
viharati <pb ed="P" n="2.168" set="M"/>uttarena opāsādaṁ devavane sālavane atithimhākaṁ samaṇo
gotamo atithi kho panamhehi sakkātabbo garukātabbo mānetabbo
pūjetabbo imināpaṅgena na arahati so bhavaṁ gotamo
amhākaṁ dassanāya upasaṅkamituṁ atha kho mayameva arahāma taṁ
bhavantaṁ gotamaṁ dassanāya upasaṅkamituṁ ettakaṁ kho ahaṁ bho
tassa bhoto gotamassa vaṇṇaṁ pariyāpuṇāmi na ca so bhavaṁ
gotamo ettakavaṇṇo apparimāṇavaṇṇo hi so bhavaṁ gotamo
ekamekenapi bho aṅgena samannāgato na arahati so bhavaṁ gotamo
amhākaṁ dassanāya upasaṅkamituṁ atha kho mayameva arahāma taṁ
bhavantaṁ gotamaṁ dassanāya upasaṅkamitunti <note n="2">Yu. itisaddo natthi.</note>. Tenahi bho sabbeva
mayaṁ samaṇaṁ gotamaṁ dassanāya upasaṅkamissāmāti. Atha kho
caṅkī brāhmaṇo mahatā brāhmaṇagaṇena saddhiṁ yena bhagavā
tenupasaṅkami upasaṅkamitvā bhagavatā saddhiṁ sammodi sammodanīyaṁ
kathaṁ sārāṇīyaṁ vītisāretvā ekamantaṁ nisīdi. Tena kho pana
<pb n="2.598"/>
Samayena bhagavā vuḍḍhehi vuḍḍhehi brāhmaṇehi saddhiṁ kiñci
kiñci kathaṁ sārāṇīyaṁ vītisāretvā nisinno hoti.
<p n="651"/>Tena kho pana samayena kāpadiko <note n="1">Sī. kāpaṭhako. Yu. kāpaṭhiko.</note> nāma māṇavo
daharo vuttasiro soḷasavassuddesiko jātiyā tiṇṇaṁ vedānaṁ pāragū
sanighaṇḍu keṭubhānaṁ sākkharappabhedānaṁ itihāsapañcamānaṁ padako veyyākaraṇo
lokāyatamahāpurisalakkhaṇesu anavayo tassaṁ parisāyaṁ nisinno
hoti. So vuḍḍhānaṁ vuḍḍhānaṁ brāhmaṇānaṁ bhagavatā saddhiṁ mantayamānānaṁ
antarantarā kathaṁ opāteti. Atha kho bhagavā kāpadikaṁ
māṇavaṁ apasādesi mā āyasmā bhāradvājo vuḍḍhānaṁ vuḍḍhānaṁ
brāhmaṇānaṁ mantayamānānaṁ antarantarā kathaṁ opātesi <note n="2">Yu. opātetu.</note> kathāpariyosānaṁ
āyasmā bhāradvājo āgametūti.
<p n="652"/>Evaṁ vutte caṅkī brāhmaṇo bhagavantaṁ etadavoca
mā bhavaṁ gotamo kāpadikaṁ māṇavaṁ apasādesi kulaputto ca
kāpadiko māṇavo bahussuto ca kāpadiko māṇavo paṇḍito <note n="3">Yu. kalyāṇavākkaraṇo. </note>
ca kāpadiko māṇavo kalyāṇavākkaraṇo <note n="4">Yu. paṇḍito.</note> ca <pb ed="P" n="2.169" set="M"/>kāpadiko māṇavo
pahoti ca kāpadiko māṇavo bhotā gotamena saddhiṁ asmiṁ vacane
patimantetunti. Atha kho bhagavato etadahosi addhā kho
kāpadikassa māṇavassa tevijjake pāvacane kataṁ bhavissati tathā
hi naṁ brāhmaṇā saṁpurekkharontīti. Atha kho kāpadikassa māṇavassa
<pb n="2.599"/>
Etadahosi yadā me samaṇo gotamo cakkhunā cakkhuṁ upasaṁharissati
athāhaṁ samaṇaṁ gotamaṁ pañhaṁ pucchissāmīti. Atha kho
bhagavā kāpadikassa māṇavassa cetasā ceto parivitakkamaññāya
yena kāpadiko māṇavo tena cakkhūni upasaṁhāsi. Atha kho
kāpadikassa māṇavassa etadahosi samannāharati kho maṁ samaṇo
gotamo yannūnāhaṁ samaṇaṁ gotamaṁ pañhaṁ puccheyyanti. Atha
kho kāpadiko māṇavo bhagavantaṁ etadavoca yadidaṁ bho gotama
brāhmaṇānaṁ porāṇaṁ mantapadaṁ itihītihaparaṁparāya piṭakasampadāya
tattha ca brāhmaṇā ekaṁsena niṭṭhaṁ gacchanti idameva saccaṁ
moghamaññanti idha bhavaṁ gotamo kimāhāti.
<p n="653"/>Kiṁ pana bhāradvāja atthi koci brāhmaṇānaṁ
ekabrāhmaṇopi yo evamāha ahametaṁ jānāmi ahametaṁ passāmi
idameva saccaṁ moghamaññanti. No hidaṁ bho gotama. Kiṁ pana
bhāradvāja atthi koci brāhmaṇānaṁ ekācariyopi ekācariyapācariyopi
yāva sattamā ācariyamahayugā <note n="1">Yu. ācariyamahayugāpi.</note> yo evamāha ahametaṁ
jānāmi ahametaṁ passāmi idameva saccaṁ moghamaññanti. No
hidaṁ bho gotama. Kiṁ pana bhāradvāja yepi te brāhmaṇānaṁ
pubbakā isayo mantānaṁ kattāro mantānaṁ pavattāro yesamidaṁ
etarahi brāhmaṇā porāṇaṁ mantapadaṁ gītaṁ pavuttaṁ samihitaṁ tadanugāyanti
tadanubhāsanti bhāsitamanubhāsanti vācitamanuvācenti seyyathīdaṁ
<pb n="2.600"/>
Aṭṭhako vāmako vāmadevo vessāmitto yamataggi aṅgīraso <pb ed="P" n="2.170" set="M"/>bhāradvājo
vāseṭṭho kassapo bhagu tepi evamāhaṁsu mayametaṁ
jānāma mayametaṁ passāma idameva saccaṁ moghamaññanti. No hidaṁ
bho gotama.
<p n="654"/>Iti kira bhāradvāja natthi koci brāhmaṇānaṁ
ekabrāhmaṇopi yo evamāha ahametaṁ jānāmi ahametaṁ passāmi
idameva saccaṁ moghaññanti natthi koci brāhmaṇānaṁ ekācariyopi
ekācariyapācariyopi yāva sattamā ācariyamahayugā yo
evamāha ahametaṁ jānāmi ahametaṁ passāmi idameva saccaṁ
moghamaññanti yepi te brāhmaṇānaṁ pubbakā isayo mantānaṁ
kattāro mantānaṁ pavattāro yesamidaṁ etarahi brāhmaṇā
porāṇaṁ mantapadaṁ gītaṁ pavuttaṁ samihitaṁ tadanugāyanti tadanubhāsanti
bhāsitamanubhāsanti vācitamanuvācenti seyyathīdaṁ aṭṭhako vāmako
vāmadevo vessāmitto yamataggi aṅgīraso bhāradvājo vāseṭṭho
kassapo bhagu tepi na evamāhaṁsu mayametaṁ jānāma mayametaṁ
passāma idameva saccaṁ moghamaññanti. Seyyathāpi bhāradvāja
andhaveṇi paramparāsaṁsattā purimopi na passati majjhimopi na
passati pacchimopi na passati evameva kho bhāradvāja andhaveṇūpamaṁ
maññe brāhmaṇānaṁ bhāsitaṁ sampajjati purimopi na
passati majjhimopi na passati pacchimopi na passati taṁ kiṁ maññasi
<pb n="2.601"/>
Bhāradvāja nanu evaṁ sante brāhmaṇānaṁ amūlikā saddhā
sampajjatīti. Na khvettha bho gotama brāhmaṇā saddhāyayeva
payirupāsanti anussavāpettha brāhmaṇā payirupāsantīti.
<p n="655"/>Pubbeva kho tvaṁ bhāradvāja saddhaṁ agamāsi anussavaṁ
idāni vadesi pañca kho ime bhāradvāja dhammā diṭṭheva dhamme
dvidhāvipākā katame pañca saddhā ruci anussavo ākāraparivitakko
diṭṭhinijjhānakkhanti ime kho bhāradvāja pañca dhammā
diṭṭheva dhamme dvidhāvipākā apica bhāradvāja susaddahitaṁ <note n="1">Sī. susaddhitaṁ.</note> <pb ed="P" n="2.171" set="M"/>yeva
hoti tañca hoti rittaṁ tucchaṁ musā no cepi susaddahitaṁ
hoti tañca hoti bhūtaṁ tacchaṁ anaññathā apica bhāradvāja
surucitaṁyeva hoti .pe. Svānussutaṁyeva hoti .pe. Suparivitakkaṁyeva
hoti .pe. Sunijjhāyitaṁyeva hoti tañca hoti rittaṁ tucchaṁ
musā no cepi sunijjhāyitaṁ hoti tañca hoti bhūtaṁ tacchaṁ
anaññathā saccaṁ anurakkhatā bhāradvāja viññunā purisena nālamettha
ekaṁsena niṭṭhaṁ gantuṁ idameva saccaṁ moghamaññanti.
Kittāvatā pana bho gotama saccānurakkhaṇā hoti kittāvatā saccamanurakkhati
saccānurakkhaṇaṁ mayaṁ bhavantaṁ gotamaṁ pucchāmāti.
<p n="656"/>Saddhā cepi bhāradvāja purisassa hoti evaṁ me
saddhāti iti vadaṁ saccamanurakkhati na tveva tāva ekaṁsena niṭṭhaṁ
<pb n="2.602"/>
Gacchati idameva saccaṁ moghamaññanti ettāvatā kho bhāradvāja
saccamanurakkhaṇā hoti ettāvatā saccamanurakkhati ettāvatā ca
mayaṁ saccānurakkhaṇaṁ paññāpema na tveva tāva saccānubodho
hoti ruci cepi bhāradvāja purisassa hoti ... Anussavo cepi
bhāradvāja purisassa hoti ... Ākāraparivitakko cepi bhāradvāja
purisassa hoti ... Diṭṭhinijjhānakkhanti cepi bhāradvāja purisassa
hoti evaṁ me diṭṭhinijjhānakkhantīti iti vadaṁ saccamanurakkhati na
tveva tāva ekaṁsena niṭṭhaṁ gacchati idameva saccaṁ moghamaññanti
ettāvatā kho bhāradvāja saccamanurakkhaṇā <note n="1">Yu. saccānurakkhaṇā.</note> hoti ettāvatā
saccamanurakkhati ettāvatā ca mayaṁ saccānurakkhaṇaṁ paññāpema na
tveva tāva saccānubodho hotīti. Ettāvatā bho gotama
saccamanurakkhaṇā hoti ettāvatā saccamanurakkhati ettāvatā ca mayaṁ
saccānurakkhaṇaṁ pekkhāma kittāvatā pana bho gotama saccānubodho
hoti kittāvatā saccamanubujjhati saccānubodhaṁ mayaṁ bhavantaṁ gotamaṁ
pucchāmāti.
<p n="657"/>Idha kira bhāradvāja <pb ed="P" n="2.172" set="M"/>bhikkhu aññataraṁ gāmaṁ vā nigamaṁ
vā upanissāya viharati. Tameva gahapati vā gahapatiputto vā
upasaṅkamitvā tīsu dhammesu samannesati lobhanīyesu dhammesu dosanīyesu
dhammesu mohanīyesu dhammesu atthi nu kho imassa āyasmato
tathārūpā lobhanīyā dhammā yathārūpehi lobhanīyehi dhammehi pariyādinnacitto
<pb n="2.603"/>
Dinnacitto ajānaṁ vā vadeyya jānāmīti apassaṁ vā vadeyya
passāmīti paraṁ vā tathattāya samādapeyya yaṁ paresaṁ assa
dīgharattaṁ ahitāya dukkhāyāti. Tamenaṁ samannesamāno evaṁ
jānāti natthi kho imassāyasmato tathārūpā lobhanīyā dhammā
yathārūpehi lobhanīyehi dhammehi pariyādinnacitto ajānaṁ vā vadeyya
jānāmīti apassaṁ vā vadeyya passāmīti paraṁ vā tathattāya
samādapeyya yaṁ paresaṁ assa dīgharattaṁ ahitāya dukkhāyāti. Tathā
kho panimassāyasmato kāyasamācāro tathā vacīsamācāro yathātaṁ
aluddhassa yaṁ kho pana ayamāyasmā dhammaṁ deseti gambhīro
so dhammo duddaso duranubodho santo paṇīto atakkāvacaro
nipuṇo paṇḍitavedanīyo na so dhammo sudesiyo luddhenāti.
Yato naṁ samannesamāno visuddhaṁ lobhanīyehi dhammehi passati <note n="1">Yu. passatīti pāṭho natthi.</note>
samanupassati tato naṁ uttariṁ samannesati dosanīyesu dhammesu
atthi nu kho imassāyasmato tathārūpā dosanīyā dhammā yathārūpehi
dosanīyehi dhammehi pariyādinnacitto ajānaṁ vā vadeyya jānāmīti
apassaṁ vā vadeyya passāmīti paraṁ vā tathattāya samādapeyya yaṁ
paresaṁ assa dīgharattaṁ ahitāya dukkhāyāti. Tamenaṁ samannesamāno
evaṁ jānāti natthi kho imassāyasmato tathārūpā dosanīyā dhammā
yathārūpehi dosanīyehi dhammehi pariyādinnacitto ajānaṁ vā vadeyya
jānāmīti apassaṁ vā vadeyya passāmīti paraṁ vā tathattāya
<pb n="2.604"/>
Samādapeyya yaṁ paresaṁ assa dīgharattaṁ ahitāya dukkhāyāti. Tathā
kho panimassāyasmato kāyasamācāro tathā vacīsamācāro yathātaṁ
aduṭṭhassa yaṁ kho pana ayamāyasmā dhammaṁ deseti gambhīro
so dhammo duddaso duranubodho santo paṇīto atakkāvacaro
nipuṇo <pb ed="P" n="2.173" set="M"/>paṇḍitavedanīyo na so dhammo sudesiyo duṭṭhenāti.
Yato naṁ samannesamāno visuddhaṁ dosanīyehi dhammehi passati <note n="1">Yu. passatīti pāṭho natthi.</note>
samanupassati tato naṁ uttariṁ samannesati mohanīyesu dhammesu
atthi nu kho imassāyasmato tathārūpā mohanīyā dhammā yathārūpehi
mohanīyehi dhammehi pariyādinnacitto ajānaṁ vā vadeyya jānāmīti
apassaṁ vā vadeyya passāmīti paraṁ vā tathattāya samādapeyya yaṁ
paresaṁ assa dīgharattaṁ ahitāya dukkhāyāti. Tamenaṁ samannesamāno
evaṁ jānāti natthi kho imassāyasmato tathārūpā mohanīyā
dhammā yathārūpehi mohanīyehi dhammehi pariyādinnacitto ajānaṁ
vā vadeyya jānāmīti apassaṁ vā vadeyya passāmīti paraṁ vā
tathattāya samādapeyya yaṁ paresaṁ assa dīgharattaṁ ahitāya dukkhāyāti.
Tathā kho panimassāyasmato kāyasamācāro tathā vacīsamācāro
yathātaṁ amūḷhassa yaṁ kho pana ayamāyasmā dhammaṁ deseti
gambhīro so dhammo duddaso duranubodho santo paṇīto atakkāvacaro
nipuṇo paṇḍitavedanīyo na so dhammo sudesiyo mūḷhenāti.
Yato naṁ samannesamāno visuddhaṁ mohanīyehi dhammehi passati
<pb n="2.605"/>
Samanupassati atha tamhi saddhaṁ niveseti saddhājāto upasaṅkamati <note n="1">Yu. upasaṅkamatīti pāṭho natthi.</note>
upasaṅkamanto payirupāsati payirupāsanto sotaṁ odahati ohitasoto
dhammaṁ suṇāti sutvā dhammaṁ dhāreti dhatānaṁ <note n="2">Yu. dhāritānaṁ.</note> dhammānaṁ atthaṁ
upaparikkhati atthaṁ upaparikkhato dhammā nijjhānaṁ khamanti dhammanijjhānakkhantiyā
sati chando jāyati chandajāto ussahati ussahitvā
tuleti tulayitvā padahati pahitatto samāno kāyena ceva paramatthasaccaṁ <note n="3">Yu. paramasaccaṁ. </note>
sacchikaroti paññāya ca taṁ ativijjha passati. Ettāvatā
kho bhāradvāja saccānubodho hoti ettāvatā saccamanubujjhati
ettāvatā ca mayaṁ saccānubodhaṁ paññāpema na tveva saccānupatti
hotīti. Ettāvatā bho gotama saccānubodho hoti
ettāvatā saccamanubujjhati ettāvatā ca mayaṁ saccānubodhaṁ pekkhāma
kittāvatā <pb ed="P" n="2.174" set="M"/>pana bho gotama saccānupatti hoti kittāvatā saccamanupāpuṇāti
saccānupattiṁ mayaṁ bhavantaṁ gotamaṁ pucchāmāti.
<p n="658"/>Tesaṁyeva <note n="3">Yu. paramasaccaṁ. </note> bhāradvāja dhammānaṁ āsevanā bhāvanā
bahulīkammaṁ saccānupatti hoti ettāvatā kho bhāradvāja saccānupatti
hoti ettāvatā saccamanupāpuṇāti ettāvatā ca mayaṁ saccānupattiṁ
paññāpemāti. Ettāvatā bho gotama saccānupatti hoti
ettāvatā saccamanupāpuṇāti ettāvatā ca mayaṁ saccānupattiṁ
pekkhāma saccānupattiyā pana bho gotama katamo dhammo bahukāro
saccānupattiyā bahukāraṁ dhammaṁ mayaṁ bhavantaṁ gotamaṁ pucchāmāti.
<pb n="2.606"/>
<p n="659"/>Saccānupattiyā kho bhāradvāja padhānaṁ bahukāraṁ no
ce taṁ padaheyya na yidaṁ saccamanupāpuṇeyya yasmā ca kho
padahati tasmā saccamanupāpuṇāti tasmā saccānupattiyā padhānaṁ
bahukāranti. Padhānassa pana bho gotama katamo dhammo bahukāro
padhānassa bahukāraṁ dhammaṁ mayaṁ bhavantaṁ gotamaṁ pucchāmāti. Padhānassa
kho bhāradvāja tulanā bahukāro <note n="1">Yu. bahukārā.</note> no ce taṁ tuleyya na yidaṁ
padaheyya yasmā ca kho tuleti tasmā padahati tasmā padhānassa
tulanā bahukārāti. Tulanāya pana bho gotama katamo dhammo
bahukāro tulanāya bahukāraṁ dhammaṁ mayaṁ bhavantaṁ gotamaṁ pucchāmāti.
Tulanāya kho bhāradvāja ussāho bahukāro no ce taṁ ussaheyya
na yidaṁ tuleyya yasmā ca kho ussahati tasmā tuleti tasmā
tulanāya ussāho bahukāroti. Ussāhassa pana bho gotama
katamo dhammo bahukāro ussāhassa bahukāraṁ dhammaṁ mayaṁ bhavantaṁ
gotamaṁ pucchāmāti. Ussāhassa kho bhāradvāja chando bahukāro
no ce taṁ chando jāyetha na yidaṁ ussaheyya yasmā ca kho
chando jāyati tasmā ussahati tasmā ussāhassa chando
bahukāroti. Chandassa pana bho gotama katamo dhammo bahukāro
chandassa bahukāraṁ dhammaṁ mayaṁ bhavantaṁ gotamaṁ pucchāmāti. Chandassa
kho bhāradvāja dhammanijjhānakkhanti bahukārā no ce taṁ dhammā
nijjhānaṁ <note n="2">Yu. dhammanijjhānaṁ.</note> khameyyuṁ na yidaṁ chando jāyetha yasmā ca kho
<pb n="2.607"/>
Dhammā nijjhānaṁ khamanti tasmā chando jāyati tasmā chandassa
dhammanijjhānakkhanti bahukārāti. Dhammanijjhānakkhantiyā pana bho
gotama katamo dhammo bahukāro dhammanijjhānakkhantiyā bahukāraṁ
dhammaṁ mayaṁ bhavantaṁ gotamaṁ pucchāmāti. Dhammanijjhānakkhantiyā
kho bhāradvāja atthupaparikkhā bahukārā no ce taṁ atthaṁ
upaparikkheyya na yidaṁ dhammā nijjhānaṁ khameyyuṁ yasmā ca kho
atthaṁ upaparikkhati tasmā dhammā nijjhānaṁ khamanti tasmā dhammanijjhānakkhantiyā
atthupaparikkhā bahukārāti. Atthupaparikkhāya pana
bho gotama katamo dhammo bahukāro atthupaparikkhāya bahukāraṁ
dhammaṁ mayaṁ bhavantaṁ gotamaṁ pucchāmāti. Atthupaparikkhāya kho
bhāradvāja dhammadhāraṇā bahukārā no ce taṁ dhammaṁ dhāreyya
na yidaṁ atthaṁ upaparikkheyya yasmā ca kho dhammaṁ dhāreti tasmā
atthaṁ upaparikkhati tasmā atthupaparikkhāya dhammadhāraṇā bahukārāti.
Dhammadhāraṇāya pana bho gotama katamo dhammo bahukāro
dhammadhāraṇāya bahukāraṁ dhammaṁ mayaṁ bhavantaṁ gotamaṁ pucchāmāti.
Dhammadhāraṇāya kho bhāradvāja dhammassavanaṁ bahukāraṁ no ce taṁ
dhammaṁ suṇeyya na yidaṁ dhammaṁ dhāreyya yasmā ca kho dhammaṁ
suṇāti tasmā dhammaṁ dhāreti tasmā dhammadhāraṇāya dhammassavanaṁ
bahukāranti. Dhammassavanassa pana bho gotama katamo dhammo
bahukāro dhammassavanassa bahukāraṁ dhammaṁ mayaṁ bhavantaṁ gotamaṁ
<pb n="2.608"/>
Pucchāmāti. Dhammassavanassa kho bhāradvāja sotāvadhānaṁ bahukāraṁ
no ce taṁ sotaṁ odaheyya na yidaṁ dhammaṁ suṇeyya yasmā
ca kho sotaṁ odahati tasmā dhammaṁ suṇāti tasmā dhammassavanassa
sotāvadhānaṁ bahukāranti. Sotāvadhānassa pana bho gotama katamo
dhammo bahukāro sotāvadhānassa bahukāraṁ dhammaṁ mayaṁ bhavantaṁ
gotamaṁ pucchāmāti. Sotāvadhānassa kho bhāradvāja payirupāsanā <note n="1">Yu. payirūpāsanā.</note>
bahukārā no ce taṁ payirupāseyya na yidaṁ sotaṁ odaheyya
yasmā ca kho payirupāsati tasmā sotaṁ odahati tasmā sotāvadhānassa
payirupāsanā bahukārāti. Payirupāsanāya pana bho gotama
katamo dhammo bahukāro payirupāsanāya bahukāraṁ dhammaṁ mayaṁ
bhavantaṁ gotamaṁ pucchāmāti. Payirupāsanāya kho bhāradvāja upasaṅkamanaṁ
bahukāraṁ no ce taṁ upasaṅkameyya na yidaṁ payirupāseyya
yasmā ca kho upasaṅkamati tasmā payirupāsati tasmā
payirupāsanāya upasaṅkamanaṁ bahukāranti. Upasaṅkamanassa pana bho
gotama katamo dhammo bahukāro upasaṅkamanassa bahukāraṁ dhammaṁ
mayaṁ bhavantaṁ gotamaṁ pucchāmāti. Upasaṅkamanassa kho bhāradvāja
saddhā bahukārā no ce taṁ saddhā jāyetha na yidaṁ upasaṅkameyya
yasmā ca kho saddhā jāyati tasmā upasaṅkamati tasmā upasaṅkamanassa
saddhā bahukārāti.
<p n="660"/>Saccānurakkhaṇaṁ mayaṁ bhavantaṁ gotamaṁ apucchimhā <note n="2">Yu. apucchimha.</note> saccānurakkhaṇaṁ
<pb n="2.609"/>
Bhavaṁ gotamo byākāsi tañca panamhākaṁ ruccati ceva
khamati ca tena camhā attamanā saccamanubodhaṁ mayaṁ bhavantaṁ gotamaṁ
apucchimhā saccamanubodhaṁ bhavaṁ gotamo byākāsi tañca panamhākaṁ
ruccati ceva khamati ca tena camhā attamanā saccānupattiṁ mayaṁ
bhavantaṁ gotamaṁ apucchimhā saccānupattiṁ <pb ed="P" n="2.177" set="M"/>bhavaṁ gotamo byākāsi
tañca panamhākaṁ ruccati ceva khamati ca tena camhā attamanā
saccānupattiyā bahukāraṁ dhammaṁ mayaṁ bhavantaṁ gotamaṁ apucchimhā
saccānupattiyā bahukāraṁ dhammaṁ bhavaṁ gotamo byākāsi tañca
panamhākaṁ ruccati ceva khamati ca tena camhā attamanā yaṁ yadeva
ca mayaṁ bhavantaṁ gotamaṁ apucchimhā taṁ tadeva bhavaṁ gotamo
byākāsi tañca panamhākaṁ ruccati ceva khamati ca tena camhā
attamanā mayaṁ hi bho gotama pubbe evaṁ jānāma ke ca
muṇḍakā samaṇakā ibbhā kaṇhā bandhupādapaccā <note n="1">Yu. bandhupādāpaccā.</note> ke ca dhammassa
aññātāroti ajanesi vata me bhavaṁ gotamo samaṇesu samaṇapemaṁ
samaṇesu samaṇapasādaṁ samaṇesu samaṇagāravaṁ abhikkantaṁ bho gotama
abhikkantaṁ bho gotama .pe. Upāsakaṁ maṁ bhavaṁ gotamo dhāretu
ajjatagge pāṇupetaṁ saraṇaṅgatanti.
Caṅkīsuttaṁ niṭṭhitaṁ pañcamaṁ.
</xml>