<xml src="a10-16.xml">
<readunit id="a10-16">(16) 1. puggalavaggo</readunit>
<p rend="subhead" sid="1">1, sevitabbasuttaṃ</p>
<pb n="10.266"/>
Catutthapaṇṇāsako
puggalavaggo paṭhamo
<p n="155"/>Dasahi <pb ed="P" n="5.248" set="A"/>bhikkhave dhammehi samannāgato puggalo na sevitabbo
katamehi dasahi micchādiṭṭhiko hoti micchāsaṅkappo hoti micchāvāco
hoti micchākammanto hoti micchāājīvo hoti micchāvāyāmo
hoti micchāsati hoti micchāsamādhi hoti micchāñāṇī hoti
micchāvimutti hoti imehi kho bhikkhave dasahi dhammehi samannāgato puggalo
na sevitabbo. Dasahi bhikkhave dhammehi samannāgato puggalo sevitabbo
katamehi dasahi sammādiṭṭhiko hoti sammāsaṅkappo hoti sammāvāco
hoti sammākammanto hoti sammāājīvo hoti sammāvāyāmo
hoti sammāsati hoti sammāsamādhi hoti sammāñāṇī
hoti sammāvimutti hoti imehi kho bhikkhave dasahi dhammehi samannāgato
puggalo sevitabboti. (chuttaradiyaḍḍhasatādisuttaṁ peyyālavasena gaṇitabbaṁ)
<p rend="subhead" sid="2-12">2-12, bhajitabbādisuttāni</p>
dasahi bhikkhave dhammehi samannāgato puggalo na bhajitabbo ... Bhajitabbo ...
Na payirupāsitabbo ... Payirupāsitabbo ... Na pujjo <note n="1">Po. sabbavāresu pajjā.</note> hoti ... Pujjo
hoti ... Na pāsaṁso hoti ... Pāsaṁso hoti ... Agāravo hoti ...
Sagāravo hoti appatikkho <note n="2">Ma. appatisso ... sappatisso.</note> hoti ... Sappatikkho <note n="2">Ma. appatisso ... sappatisso.</note> hoti ... Na
ārādhako hoti ... Ārādhako hoti ... <pb ed="P" n="5.249" set="A"/>Na visujjhati ... Visujjhati ...
Mānaṁ nādhibhoti ... Mānaṁ adhibhoti ... Paññāya na vaḍḍhati ... Paññāya
vaḍḍhati ... Bahuṁ
<pb n="10.267"/>
Apuññaṁ pasavati ... Bahuṁ puññaṁ pasavati. Katamehi dasahi sammādiṭṭhiko
hoti sammāsaṅkappo hoti sammāvāco hoti sammākammanto
hoti sammāājīvo hoti sammāvāyāmo hoti sammāsati hoti
sammāsamādhi hoti sammāñāṇī hoti sammāvimutti hoti imehi
kho bhikkhave dasahi dhammehi samannāgato puggalo bahuṁ puññaṁ pasavatīti.
Puggalavaggo paṭhamo.
</xml>