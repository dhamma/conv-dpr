<xml src="a2-7.xml">
<readunit id="a2-7">(7) 2. sukhavaggo</readunit>
<p n="309"/>63 Dvemāni bhikkhave sukhāni katamāni dve gihisukhañca
pabbajjāsukhañca <note n="1">Ma. pabbajitasukhañca.</note> imāni kho bhikkhave dve sukhāni etadaggaṁ bhikkhave
imesaṁ dvinnaṁ sukhānaṁ yadidaṁ pabbajjāsukhanti <note n="2">Ma. pabbajitasukhañca.</note>.
<p n="310"/>64 Dvemāni bhikkhave sukhāni katamāni dve kāmasukhañca
nekkhammasukhañca imāni kho bhikkhave dve sukhāni etadaggaṁ bhikkhave
<pb n="2.101"/>
Imesaṁ dvinnaṁ sukhānaṁ yadidaṁ nekkhammasukhanti.
<p n="311"/>65 Dvemāni bhikkhave sukhāni katamāni dve upadhisukhañca
nirupadhisukhañca imāni kho bhikkhave dve sukhāni etadaggaṁ bhikkhave
imesaṁ dvinnaṁ sukhānaṁ yadidaṁ nirupadhisukhanti.
<p n="312"/>66 Dvemāni bhikkhave sukhāni katamāni dve sāsavañca
sukhaṁ anāsavañca sukhaṁ imāni kho bhikkhave dve sukhāni etadaggaṁ
bhikkhave imesaṁ dvinnaṁ sukhānaṁ yadidaṁ anāsavasukhanti <note n="1">anāsavaṁ sukhanti padena bhavitabbaṁ.</note>.
<p n="313"/>67 Dvemāni bhikkhave sukhāni katamāni dve sāmisañca
sukhaṁ nirāmisañca sukhaṁ imāni kho bhikkhave dve sukhāni etadaggaṁ
bhikkhave imesaṁ dvinnaṁ sukhānaṁ yadidaṁ nirāmisaṁ sukhanti.
<p n="314"/>68 Dvemāni bhikkhave sukhāni katamāni dve ariyasukhañca
anariyasukhañca imāni kho bhikkhave dve sukhāni etadaggaṁ bhikkhave
imesaṁ dvinnaṁ sukhānaṁ yadidaṁ ariyasukhanti.
<p n="315"/>69 Dvemāni bhikkhave sukhāni katamāni dve kāyikañca
sukhaṁ cetasikañca sukhaṁ imāni kho bhikkhave dve sukhāni etadaggaṁ
bhikkhave imesaṁ dvinnaṁ sukhānaṁ yadidaṁ cetasikaṁ sukhanti.
<p n="316"/>70 Dvemāni bhikkhave sukhāni katamāni dve sappītikañca
sukhaṁ nippītikañca sukhaṁ imāni kho bhikkhave dve sukhāni etadaggaṁ
bhikkhave imesaṁ dvinnaṁ sukhānaṁ yadidaṁ nippītikaṁ sukhanti.
<p n="317"/>71 Dvemāni bhikkhave sukhāni katamāni dve sātasukhañca
<pb n="2.102"/>
Upekkhāsukhañca imāni kho bhikkhave dve sukhāni etadaggaṁ bhikkhave
imesaṁ dvinnaṁ sukhānaṁ yadidaṁ upekkhāsukhanti.
<p n="318"/>72 Dvemāni bhikkhave sukhāni katamāni dve samādhisukhañca
asamādhisukhañca imāni kho bhikkhave dve sukhāni etadaggaṁ bhikkhave
imesaṁ dvinnaṁ sukhānaṁ yadidaṁ samādhisukhanti.
<p n="319"/>73 Dvemāni bhikkhave <pb ed="P" n="1.82" set="A"/>sukhāni katamāni dve
sappītikārammaṇañca sukhaṁ nippītikārammaṇañca sukhaṁ imāni kho
bhikkhave dve sukhāni etadaggaṁ bhikkhave imesaṁ dvinnaṁ sukhānaṁ yadidaṁ
nippītikārammaṇaṁ sukhanti.
<p n="320"/>74 Dvemāni bhikkhave sukhāni katamāni dve
sātārammaṇañca sukhaṁ upekkhārammaṇañca sukhaṁ imāni kho bhikkhave
dve sukhāni etadaggaṁ bhikkhave imesaṁ dvinnaṁ sukhānaṁ yadidaṁ
upekkhārammaṇaṁ sukhanti.
<p n="321"/>75 Dvemāni bhikkhave sukhāni katamāni dve
rūpārammaṇañca sukhaṁ arūpārammaṇañca sukhaṁ imāni kho bhikkhave dve
sukhāni etadaggaṁ bhikkhave imesaṁ dvinnaṁ sukhānaṁ yadidaṁ
arūpārammaṇaṁ sukhanti.
Sukhavaggo dutiyo.
</xml>