<xml src="a3-11.xml">
<readunit id="a3-11">(11) 1. sambodhavaggo</readunit>
<p rend="subhead" sid="1">1, pubbevasambodhasuttaṃ</p>
<pb n="3.332"/>
Tatiyapaṇṇāsako
sambodhivaggo paṭhamo
<p n="543"/>104 Pubbeva me bhikkhave sambodhā anabhisambuddhassa
bodhisattasseva sato etadahosi ko nu kho loke assādo ko
ādīnavo kiṁ nissaraṇanti. Tassa mayhaṁ bhikkhave etadahosi yaṁ
kho loke <note n="1">Po. Ma. lokaṁ.</note> paṭicca uppajjati sukhaṁ somanassaṁ ayaṁ loke assādo
yaṁ loko anicco dukkho vipariṇāmadhammo ayaṁ loke ādīnavo yo
loke chandarāgapaṭivinayo chandarāgappahānaṁ idaṁ loke <pb ed="P" n="1.259" set="A"/>nissaraṇanti.
Yāvakīvañcāhaṁ bhikkhave evaṁ lokassa assādañca assādato ādīnavañca
ādīnavato nissaraṇañca nissaraṇato yathābhūtaṁ nābbhaññāsiṁ neva
tāvāhaṁ bhikkhave sadevake loke samārake sabrahmake sassamaṇabrāhmaṇiyā
pajāya sadevamanussāya anuttaraṁ sammāsambodhiṁ abhisambuddho <note n="2">Ma. abhisambuddhoti. ito paraṁ īdisameva.</note>
paccaññāsiṁ. Yato ca khohaṁ bhikkhave evaṁ lokassa assādañca
assādato ādīnavañca ādīnavato nissaraṇañca nissaraṇato yathābhūtaṁ
abbhaññāsiṁ athāhaṁ bhikkhave sadevake loke samārake sabrahmake
sassamaṇabrāhmaṇiyā pajāya sadevamanussāya anuttaraṁ sammāsambodhiṁ
abhisambuddho paccaññāsiṁ. Ñāṇañca pana me dassanaṁ udapādi
akuppā me vimutti ayamantimā jāti natthidāni punabbhavoti.
<p rend="subhead" sid="2">2, paṭhamāssādasuttaṃ</p>
<pb n="3.333"/>
<p n="544"/>105 Lokassāhaṁ bhikkhave assādapariyesanaṁ ācariṁ <note n="1">Ma. acariṁ. ito paraṁ īdisameva.</note> yo
loke assādo tadajjhagamaṁ yāvatako loke assādo paññāya me so
sudiṭṭho. Lokassāhaṁ bhikkhave ādīnavapariyesanaṁ ācariṁ yo loke
ādīnavo tadajjhagamaṁ yāvatako loke ādīnavo paññāya me
so sudiṭṭho. Lokassāhaṁ bhikkhave nissaraṇapariyesanaṁ ācariṁ yaṁ loke
nissaraṇaṁ tadajjhagamaṁ yāvatakaṁ loke nissaraṇaṁ paññāya me taṁ
sudiṭṭhaṁ. Yāvakīvañcāhaṁ bhikkhave lokassa assādañca assādato
ādīnavañca ādīnavato nissaraṇañca nissaraṇato yathābhūtaṁ nābbhaññāsiṁ
neva tāvāhaṁ bhikkhave sadevake loke samārake sabrahmake
sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddho
paccaññāsiṁ. Yato ca khohaṁ bhikkhave lokassa assādañca
assādato ādīnavañca ādīnavato nissaraṇañca nissaraṇato yathābhūtaṁ
abbhaññāsiṁ athāhaṁ bhikkhave sadevake loke samārake sabrahmake
sassamaṇabrāhmaṇiyā pajāya sadevamanussāya anuttaraṁ sammāsambodhiṁ
abhisambuddho paccaññāsiṁ. Ñāṇañca pana me dassanaṁ udapādi akuppā
me vimutti <pb ed="P" n="1.260" set="A"/>ayamantimā jāti natthidāni punabbhavoti.
<p rend="subhead" sid="3">3, dutiyāssādasuttaṃ</p>
<p n="545"/>106 No cetaṁ <note n="2">Ma. cedaṁ. ito paraṁ īdisameva.</note> bhikkhave loke assādo abhavissa nayidaṁ
sattā loke sārajjeyyuṁ yasmā ca kho bhikkhave atthi loke
assādo tasmā sattā loke sārajjanti. No cetaṁ bhikkhave loke
<pb n="3.334"/>
Ādīnavo abhavissa nayidaṁ sattā loke nibbindeyyuṁ yasmā ca
kho bhikkhave atthi loke ādīnavo tasmā sattā loke
nibbindanti. No cetaṁ bhikkhave loke nissaraṇaṁ abhavissa nayidaṁ sattā
lokamhā nissareyyuṁ yasmā ca kho bhikkhave atthi loke nissaraṇaṁ
tasmā sattā lokamhā nissaranti. Yāvakīvañca bhikkhave sattā
lokassa assādañca assādato ādīnavañca ādīnavato nissaraṇañca
nissaraṇato yathābhūtaṁ nābbhaññāsuṁ neva tāva bhikkhave sattā sadevakā
lokā samārakā sabrahmakā sassamaṇabrāhmaṇiyā pajāya sadevamanussāya
nissaṭā visaṁyuttā vippamuttā vimariyādīkatena cetasā vihariṁsu. Yato
ca kho bhikkhave sattā lokassa assādañca assādato ādīnavañca
ādīnavato nissaraṇañca nissaraṇato yathābhūtaṁ abbhaññāsuṁ atha
bhikkhave sattā sadevakā lokā samārakā sabrahmakā sassamaṇabrāhmaṇiyā
pajāya sadevamanussāya nissaṭā visaṁyuttā vippamuttā
vimariyādīkatena cetasā viharantīti.
<p rend="subhead" sid="4">4, samaṇabrāhmaṇasuttaṃ</p>
<p n="546"/>107 Yekeci bhikkhave samaṇā vā brāhmaṇā vā lokassa
assādañca assādato ādīnavañca ādīnavato nissaraṇañca nissaraṇato
yathābhūtaṁ nappajānanti na me te bhikkhave samaṇā vā brāhmaṇā
vā samaṇesu vā samaṇasammatā brāhmaṇesu vā brāhmaṇasammatā na
ca pana te āyasmanto sāmaññatthañca <note n="1">Ma. vā.</note> brahmaññatthañca <note n="2">Ma. vā.</note> diṭṭheva
dhamme sayaṁ abhiññā sacchikatvā upasampajja viharanti. Ye ca kho
<pb n="3.335"/>
Keci bhikkhave samaṇā vā brāhmaṇā vā lokassa assādañca
assādato ādīnavañca ādīnavato nissaraṇañca nissaraṇato yathābhūtaṁ
pajānanti te khome bhikkhave samaṇā vā brāhmaṇā vā samaṇesu
vā samaṇasammatā brāhmaṇesu vā brāhmaṇasammatā te ca
panāyasmanto sāmaññatthañca brahmaññatthañca diṭṭheva dhamme sayaṁ
abhiññā sacchikatvā <pb ed="P" n="1.261" set="A"/>upasampajja viharantīti.
<p rend="subhead" sid="5">5, ruṇṇasuttaṃ</p>
<p n="547"/>108 Ruṇṇamidaṁ bhikkhave ariyassa vinaye yadidaṁ gītaṁ ummattakamidaṁ
bhikkhave ariyassa vinaye yadidaṁ naccaṁ komārikamidaṁ <note n="1">Ma. Yu. komārakamidaṁ.</note> bhikkhave
ariyassa vinaye yadidaṁ ativelaṁ dantavidaṁsakahasitaṁ tasmā tiha bhikkhave
setughāto gīte setughāto nacce alaṁ vo dhammapamoditānaṁ sataṁ
sitaṁ sitamattāyāti.
<p rend="subhead" sid="6">6, atittisuttaṃ</p>
<p n="548"/>109 Tiṇṇaṁ bhikkhave paṭisevanāya natthi titti katamesaṁ
tiṇṇaṁ suppassa <note n="2">Ma. Yu. soppassa.</note> bhikkhave paṭisevanāya natthi tatti surāmerayapānassa
bhikkhave paṭisevanāya natthi titti methunadhammasamāpattiyā bhikkhave
paṭisevanāya natthi titti imesaṁ kho bhikkhave tiṇṇaṁ paṭisevanāya
natthi tittīti.
<p rend="subhead" sid="7">7, arakkhitasuttaṃ</p>
<p n="549"/>110 Athakho anāthapiṇḍiko gahapati yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi
ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca citte
gahapati arakkhite kāyakammampi arakkhitaṁ hoti vacīkammampi arakkhitaṁ
<pb n="3.336"/>
Hoti manokammampi arakkhitaṁ hoti tassa arakkhitakāyakammassa <note n="1">Po. Ma. Yu. ...kammantassa. ito paraṁ īdisameva.</note>
arakkhitavacīkammassa <note n="2">Po. Ma. Yu. ...kammantassa. ito paraṁ īdisameva.</note> arakkhitamanokammassa <note n="3">Po. Ma. Yu. ...kammantassa. ito paraṁ īdisameva.</note> kāyakammampi avassutaṁ hoti
vacīkammampi avassutaṁ hoti manokammampi avassutaṁ hoti tassa
avassutakāyakammassa <note n="4">Po. Ma. Yu. ...kammantassa. ito paraṁ īdisameva.</note> avassutavacīkammassa <note n="5">Po. Ma. Yu. ...kammantassa. ito paraṁ īdisameva.</note> avassutamanokammassa <note n="6">Po. Ma. Yu. ...kammantassa. ito paraṁ īdisameva.</note>
kāyakammampi pūtikaṁ hoti vacīkammampi pūtikaṁ hoti manokammampi
pūtikaṁ hoti tassa pūtikāyakammassa pūtivacīkammassa pūtimanokammassa na
bhaddakaṁ maraṇaṁ hoti na bhaddikā kālakiriyā seyyathāpi gahapati
kūṭāgāre ducchanne kūṭampi arakkhitaṁ hoti gopāṇasiyopi arakkhitā
honti bhittipi arakkhitā hoti kūṭampi avassutaṁ hoti
gopāṇasiyopi avassutā honti bhittipi avassutā hoti kūṭampi pūtikaṁ
hoti gopāṇasiyopi <pb ed="P" n="1.262" set="A"/>pūtikā honti bhittipi pūtikā hoti evameva
kho gahapati citte arakkhite .pe. Na bhaddakaṁ maraṇaṁ hoti na
bhaddikā kālakiriyā citte gahapati rakkhite kāyakammampi rakkhitaṁ hoti
vacīkammampi rakkhitaṁ hoti manokammampi rakkhitaṁ hoti tassa rakkhitakāyakammassa
rakkhitavacīkammassa rakkhitamanokammassa kāyakammampi
anavassutaṁ hoti vacīkammampi anavassutaṁ hoti manokammampi anavassutaṁ
hoti tassa anavassutakāyakammassa anavassutavacīkammassa anavassutamanokammassa
kāyakammampi apūtikaṁ hoti vacīkammampi apūtikaṁ hoti
manokammampi apūtikaṁ hoti tassa apūtikāyakammassa apūtivacīkammassa
apūtimanokammassa bhaddakaṁ maraṇaṁ hoti bhaddikā kālakiriyā seyyathāpi
<pb n="3.337"/>
Gahapati kūṭāgāre succhanne kūṭampi rakkhitaṁ hoti gopāṇasiyopi
rakkhitā honti bhittipi rakkhitā hoti kūṭampi anavassutaṁ hoti
gopāṇasiyopi anavassutā honti bhittipi anavassutā hoti kūṭampi
apūtikaṁ hoti gopāṇasiyopi apūtikā honti bhittipi apūtikā hoti
evameva kho gahapati citte rakkhite .pe. Bhaddakaṁ maraṇaṁ hoti
bhaddikā kālakiriyāti.
<p rend="subhead" sid="8">8, byāpannasuttaṃ</p>
<p n="550"/>111 Athakho anāthapiṇḍiko gahapati yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi
ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca citte
gahapati byāpanne kāyakammampi byāpannaṁ hoti vacīkammampi byāpannaṁ
hoti manokammampi byāpannaṁ hoti tassa byāpannakāyakammassa
byāpannavacīkammassa byāpannamanokammassa na bhaddakaṁ maraṇaṁ hoti
na bhaddikā kālakiriyā seyyathāpi gahapati kūṭāgāre ducchanne kūṭampi
byāpannaṁ hoti gopāṇasiyopi byāpannā honti bhittipi byāpannā
hoti evameva kho gahapati citte byāpanne .pe. Na bhaddakaṁ
maraṇaṁ hoti na bhaddikā kālakiriyā citte gahapati abyāpanne
kāyakammampi abyāpannaṁ hoti vacīkammampi abyāpannaṁ hoti
manokammampi abyāpannaṁ hoti tassa abyāpannakāyakammassa
abyāpannavacīkammassa abyāpannamanokammassa bhaddakaṁ maraṇaṁ hoti
<pb n="3.338"/>
Bhaddikā kālakiriyā <pb ed="P" n="1.263" set="A"/>seyyathāpi gahapati kūṭāgāre succhanne kūṭampi
abyāpannaṁ hoti gopāṇasiyopi abyāpannā honti bhittipi
abyāpannā hoti evameva kho gahapati citte abyāpanne .pe.
Bhaddakaṁ maraṇaṁ hoti bhaddikā kālakiriyāti.
<p rend="subhead" sid="9">9, paṭhamanidānasuttaṃ</p>
<p n="551"/>112 Tīṇīmāni bhikkhave nidānāni kammānaṁ samudayāya
katamāni tīṇi lobho nidānaṁ kammānaṁ samudayāya doso nidānaṁ
kammānaṁ samudayāya moho nidānaṁ kammānaṁ samudayāya. Yaṁ bhikkhave
lobhapakataṁ kammaṁ lobhajaṁ lobhanidānaṁ lobhasamudayaṁ taṁ kammaṁ akusalaṁ
taṁ kammaṁ sāvajjaṁ taṁ kammaṁ dukkhavipākaṁ taṁ kammaṁ kammasamudayāya
saṁvattati na taṁ kammaṁ kammanirodhāya saṁvattati. Yaṁ bhikkhave dosapakataṁ
kammaṁ dosajaṁ dosanidānaṁ dosasamudayaṁ taṁ kammaṁ akusalaṁ taṁ kammaṁ
sāvajjaṁ taṁ kammaṁ dukkhavipākaṁ taṁ kammaṁ kammasamudayāya saṁvattati
na taṁ kammaṁ kammanirodhāya saṁvattati. Yaṁ bhikkhave mohapakataṁ kammaṁ
mohajaṁ mohanidānaṁ mohasamudayaṁ taṁ kammaṁ akusalaṁ taṁ kammaṁ sāvajjaṁ
taṁ kammaṁ dukkhavipākaṁ taṁ kammaṁ kammasamudayāya saṁvattati na taṁ
kammaṁ kammanirodhāya saṁvattati. Imāni kho bhikkhave tīṇi nidānāni
kammānaṁ samudayāya. Tīṇīmāni bhikkhave nidānāni kammānaṁ samudayāya
katamāni tīṇi alobho nidānaṁ kammānaṁ samudayāya adoso nidānaṁ
kammānaṁ samudayāya amoho nidānaṁ kammānaṁ samudayāya. Yaṁ bhikkhave
alobhapakataṁ kammaṁ alobhajaṁ alobhanidānaṁ alobhasamudayaṁ taṁ kammaṁ kusalaṁ
<pb n="3.339"/>
Taṁ kammaṁ anavajjaṁ taṁ kammaṁ sukhavipākaṁ taṁ kammaṁ kammanirodhāya
saṁvattati na taṁ kammaṁ kammasamudayāya saṁvattati. Yaṁ bhikkhave adosapakataṁ
kammaṁ adosajaṁ adosanidānaṁ adosasamudayaṁ taṁ kammaṁ kusalaṁ taṁ
kammaṁ anavajjaṁ taṁ kammaṁ sukhavipākaṁ taṁ kammaṁ kammanirodhāya
saṁvattati na taṁ kammaṁ kammasamudayāya saṁvattati. Yaṁ bhikkhave
amohapakataṁ kammaṁ amohajaṁ amohanidānaṁ amohasamudayaṁ taṁ kammaṁ kusalaṁ
taṁ kammaṁ anavajjaṁ taṁ kammaṁ sukhavipākaṁ taṁ kammaṁ kammanirodhāya
saṁvattati na taṁ kammaṁ kammasamudayāya saṁvattati. Imāni kho bhikkhave
tīṇi nidānāni <pb ed="P" n="1.264" set="A"/>kammānaṁ samudayāyāti.
<p rend="subhead" sid="10">10, dutiyanidānasuttaṃ</p>
<p n="552"/>113 Tīṇīmāni bhikkhave nidānāni kammānaṁ samudayāya
katamāni tīṇi atīte bhikkhave chandarāgaṭṭhāniye dhamme ārabbha chando
jāyati anāgate bhikkhave chandarāgaṭṭhāniye dhamme ārabbha chando
jāyati paccuppanne bhikkhave chandarāgaṭṭhāniye dhamme ārabbha chando
jāyati. Kathañca bhikkhave atīte chandarāgaṭṭhāniye dhamme ārabbha
chando jāyati atīte bhikkhave chandarāgaṭṭhāniye dhamme ārabbha
cetasā anuvitakketi anuvicāreti tassa atīte chandarāgaṭṭhāniye
dhamme ārabbha cetasā anuvitakkayato anuvicārayato chando jāyati
chandajāto tehi dhammehi saṁyutto hoti etāhaṁ <note n="1">Ma. etamahaṁ. ito paraṁ īdisameva.</note> bhikkhave saññojanaṁ
vadāmi yo <note n="2">Yu. so. ito paraṁ īdisameva.</note> cetaso sārāgo evaṁ kho bhikkhave atīte chandarāgaṭṭhāniye
dhamme ārabbha chando jāyati. Kathañca bhikkhave anāgate
<pb n="3.340"/>
Chandarāgaṭṭhāniye dhamme ārabbha chando jāyati anāgate bhikkhave
chandarāgaṭṭhāniye dhamme ārabbha cetasā anuvitakketi anuvicāreti
tassa anāgate chandarāgaṭṭhāniye dhamme ārabbha cetasā anuvitakkayato
anuvicārayato chando jāyati chandajāto tehi dhammehi saṁyutto hoti
etāhaṁ bhikkhave saññojanaṁ vadāmi yo cetaso sārāgo evaṁ
kho bhikkhave anāgate chandarāgaṭṭhāniye dhamme ārabbha chando jāyati.
Kathañca bhikkhave paccuppanne chandarāgaṭṭhāniye dhamme ārabbha chando
jāyati paccuppanne bhikkhave chandarāgaṭṭhāniye dhamme ārabbha
cetasā anuvitakketi anuvicāreti tassa paccuppanne chandarāgaṭṭhāniye
dhamme ārabbha cetasā anuvitakkayato anuvicārayato chando jāyati
chandajāto tehi dhammehi saṁyutto hoti etāhaṁ bhikkhave saññojanaṁ
vadāmi yo cetaso sārāgo evaṁ kho bhikkhave paccuppanne
chandarāgaṭṭhāniye dhamme ārabbha chando <pb ed="P" n="1.265" set="A"/>jāyati. Imāni kho bhikkhave
tīṇi nidānāni kammānaṁ samudayāya. Tīṇīmāni bhikkhave nidānāni
kammānaṁ samudayāya katamāni tīṇi atīte bhikkhave chandarāgaṭṭhāniye
dhamme ārabbha chando na jāyati anāgate bhikkhave chandarāgaṭṭhāniye
dhamme ārabbha chando na jāyati paccuppanne bhikkhave chandarāgaṭṭhāniye
dhamme ārabbha chando na jāyati. Kathañca bhikkhave atīte
chandarāgaṭṭhāniye dhamme ārabbha chando na jāyati atītānaṁ
bhikkhave chandarāgaṭṭhāniyānaṁ dhammānaṁ āyatiṁ vipākaṁ pajānāti āyatiṁ
<pb n="3.341"/>
Vipākaṁ viditvā tadabhinivajjeti <note n="1">Ma. tadabhinivatteti. Yu. tadabhinivaddheti.</note> tadabhinivajjetvā <note n="2">Ma. tadabhinivattetvā.  Yu. tadabhinivaddhetvā.</note> cetasā
abhivirājetvā <note n="3">Ma. abhinivijjhitvā.</note> paññāya ativijjha passati evaṁ kho bhikkhave atīte
chandarāgaṭṭhāniye dhamme ārabbha chando na jāyati. Kathañca bhikkhave anāgate
chandarāgaṭṭhāniye dhamme ārabbha chando na jāyati anāgatānaṁ bhikkhave
chandarāgaṭṭhāniyānaṁ dhammānaṁ āyatiṁ vipākaṁ pajānāti āyatiṁ vipākaṁ
viditvā tadabhinivajjeti tadabhinivajjetvā cetasā abhivirājetvā
paññāya ativijjha passati evaṁ kho bhikkhave anāgate chandarāgaṭṭhāniye
dhamme ārabbha chando na jāyati. Kathañca bhikkhave paccuppanne
chandarāgaṭṭhāniye dhamme ārabbha chando na jāyati paccuppannānaṁ
bhikkhave chandarāgaṭṭhāniyānaṁ dhammānaṁ āyatiṁ vipākaṁ pajānāti
āyatiṁ vipākaṁ viditvā tadabhinivajjeti tadabhinivajjetvā cetasā
abhivirājetvā paññāya ativijjha passati evaṁ kho bhikkhave
paccuppanne chandarāgaṭṭhāniye dhamme ārabbha chando na jāyati.
Imāni kho bhikkhave nidānāni kammānaṁ samudayāyāti.
Sambodhivaggo paṭhamo.
Tassuddānaṁ
pubbe manusse assādo samaṇo roṇapañcamaṁ
atittā dve ca kūṭāni nidānā apare duveti.
</xml>