<xml src="m113.xml">
<pgroup id="m113"/>
<readunit id="m113">3. sappurisasuttaṃ</readunit>
<pb n="3.134"/>
Sappurisasuttaṁ
<p n="178"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū
āmantesi bhikkhavoti. Bhadanteti te bhikkhū bhagavato paccassosuṁ.
Bhagavā etadavoca sappurisadhammañca vo bhikkhave desessāmi
asappurisadhammañca taṁ suṇātha sādhukaṁ manasikarotha bhāsissāmīti.
Evaṁ bhanteti kho te bhikkhū bhagavato paccassosuṁ.
<p n="179"/>Bhagavā etadavoca katamo ca bhikkhave asappurisadhammo.
Idha bhikkhave asappuriso uccākulā pabbajito hoti. So iti
paṭisañcikkhati ahaṁ khomhi uccākulā pabbajito ime panaññe
bhikkhū na uccākulā pabbajitāti. So tāya uccākulīnatāya attānukkaṁseti
paraṁ vambheti ayaṁ <note n="1">Yu. ayampi.</note> bhikkhave asappurisadhammo. Sappuriso
ca kho bhikkhave iti paṭisañcikkhati na kho uccākulīnatāya lobhadhammā
vā parikkhayaṁ gacchanti dosadhammā vā parikkhayaṁ gacchanti mohadhammā
vā parikkhayaṁ gacchanti no cepi <pb ed="P" n="3.38" set="M"/>uccākulā pabbajito hoti so
ca hoti dhammānudhammapaṭipanno sāmīcipaṭipanno anudhammacārī so
tattha pujjo so tattha pāsaṁsoti. So paṭipadaṁyeva antaraṁ karitvā
tāya uccākulīnatāya nevattānukkaṁseti na paraṁ vambheti ayaṁ bhikkhave
sappurisadhammo.
<pb n="3.135"/>
<p n="180"/>Puna caparaṁ bhikkhave asappuriso mahākulā pabbajito hoti
mahābhogakulā pabbajito hoti uḷārabhogakulā pabbajito hoti.
So iti paṭisañcikkhati ahaṁ khomhi uḷārabhogakulā pabbajito
ime panaññe na uḷārabhogakulā pabbajitāti. So tāya
uḷārabhogatāya attānukkaṁseti paraṁ vambheti ayampi bhikkhave
asappurisadhammo. Sappuriso ca kho bhikkhave iti paṭisañcikkhati
na kho uḷārabhogatāya lobhadhammā vā parikkhayaṁ gacchanti dosadhammā vā
parikkhayaṁ gacchanti mohadhammā vā parikkhayaṁ gacchanti no cepi
uḷārabhogakulā pabbajito hoti so ca hoti dhammānudhammapaṭipanno
sāmīcipaṭipanno anudhammacārī so tattha pujjo so tattha pāsaṁsoti.
So paṭipadaṁyeva antaraṁ karitvā tāya uḷārabhogatāya nevattānukkaṁseti
na paraṁ vambheti ayampi bhikkhave sappurisadhammo.
<p n="181"/>Puna caparaṁ bhikkhave asappuriso ñāto hoti yasassī.
So iti paṭisañcikkhati ahaṁ khomhi ñāto yasassī ime panaññe
bhikkhū appañātā appesakkhāti. So tena ñātattena <note n="1">Po. ñātena. Ma. ñattena.</note> attānukkaṁseti
paraṁ vambheti ayampi bhikkhave asappurisadhammo. Sappuriso ca kho
bhikkhave iti paṭisañcikkhati na kho ñātattena lobhadhammā vā
parikkhayaṁ gacchanti dosadhammā vā parikkhayaṁ gacchanti mohadhammā
vā parikkhayaṁ gacchanti no cepi ñāto hoti yasassī so ca
hoti dhammānudhammapaṭipanno sāmīcipaṭipanno anudhammacārī so tattha
<pb n="3.136"/>
Pujjo so tattha pāsaṁsoti. So <note n="1">Ma. Yu. so paṭipadaṁyeva antaraṁ karitvā.</note> tena ñātattena nevattānukkaṁseti
na <pb ed="P" n="3.39" set="M"/>paraṁ vambheti ayampi bhikkhave sappurisadhammo.
<p n="182"/>Puna caparaṁ bhikkhave asappuriso lābhī hoti
cīvarapiṇḍapātasenāsanagilānapaccayabhesajjaparikkhārānaṁ. So iti
paṭisañcikkhati ahaṁ khomhi lābhī cīvarapiṇḍapātasenāsanagilānapaccaya-
bhesajjaparikkhārānaṁ ime panaññe bhikkhū na lābhino cīvarapiṇḍapāta-
senāsanagilānapaccayabhesajjaparikkhārānanti. So tena lābhena
attānukkaṁseti paraṁ vambheti ayampi bhikkhave asappurisadhammo.
Sappuriso ca kho bhikkhave iti paṭisañcikkhati na kho lābhena
lobhadhammā vā parikkhayaṁ gacchanti dosadhammā vā parikkhayaṁ gacchanti
mohadhammā vā parikkhayaṁ gacchanti no cepi lābhī hoti
cīvarapiṇḍapātasenāsanagilānapaccayabhesajjaparikkhārānaṁ so ca hoti
dhammānudhammapaṭipanno sāmīcipaṭipanno anudhammacārī so tattha pujjo so
tattha pāsaṁsoti. So paṭipadaṁyeva antaraṁ karitvā tena lābhena
nevattānukkaṁseti na paraṁ vambheti ayampi bhikkhave sappurisadhammo.
<p n="183"/>Puna caparaṁ bhikkhave asappuriso bahussuto hoti. So
iti paṭisañcikkhati ahaṁ khomhi bahussuto ime panaññe bhikkhū
na bahussutāti. So tena bāhusaccena attānukkaṁseti paraṁ vambheti
ayampi bhikkhave asappurisadhammo. Sappuriso ca kho bhikkhave iti
paṭisañcikkhati na kho bāhusaccena lobhadhammā vā parikkhayaṁ
<pb n="3.137"/>
Gacchanti dosadhammā vā parikkhayaṁ gacchanti mohadhammā vā parikkhayaṁ
gacchanti no cepi bahussuto hoti so ca hoti dhammānudhammapaṭipanno
sāmīcipaṭipanno anudhammacārī so tattha pujjo so
tattha pāsaṁsoti. So paṭipadaṁyeva antaraṁ karitvā tena bāhusaccena
nevattānukkaṁseti na paraṁ vambheti ayampi bhikkhave sappurisadhammo.
<p n="184"/>Puna caparaṁ bhikkhave asappuriso vinayadharo hoti. So
iti paṭisañcikkhati ahaṁ khomhi vinayadharo ime panaññe bhikkhū
na vinayadharāti. So tena vinayadharattena attānukkaṁseti paraṁ vambheti
ayampi bhikkhave asappurisadhammo. Sappuriso <pb ed="P" n="3.40" set="M"/>ca kho bhikkhave iti
paṭisañcikkhati na kho vinayadharattena lobhadhammā vā parikkhayaṁ gacchanti
dosadhammā vā parikkhayaṁ gacchanti mohadhammā vā parikkhayaṁ gacchanti
no cepi vinayadharo hoti so ca hoti dhammānudhammapaṭipanno sāmīcipaṭipanno
anudhammacārī so tattha pujjo so tattha pāsaṁsoti.
So paṭipadaṁyeva antaraṁ karitvā tena vinayadharattena nevattānukkaṁseti
na paraṁ vambheti ayampi bhikkhave sappurisadhammo.
<p n="185"/>Puna caparaṁ bhikkhave asappuriso dhammakathiko hoti.
So iti paṭisañcikkhati ahaṁ khomhi dhammakathiko ime panaññe
bhikkhū na dhammakathikāti. So tena dhammakathikattena attānukkaṁseti
paraṁ vambheti ayampi bhikkhave asappurisadhammo. Sappuriso ca
kho bhikkhave iti paṭisañcikkhati na kho dhammakathikattena lobhadhammā
<pb n="3.138"/>
Vā parikkhayaṁ gacchanti dosadhammā vā parikkhayaṁ gacchanti mohadhammā
vā parikkhayaṁ gacchanti no cepi dhammakathiko hoti so ca hoti
dhammānudhammapaṭipanno sāmīcipaṭipanno anudhammacārī so tattha
pujjo so tattha pāsaṁsoti. So paṭipadaṁyeva antaraṁ karitvā
tena dhammakathikattena nevattānukkaṁseti na paraṁ vambheti ayampi
bhikkhave sappurisadhammo.
<p n="186"/>Puna caparaṁ bhikkhave asappuriso āraññako <note n="1">Po. Ma. āraññiko.</note> hoti.
So iti paṭisañcikkhati ahaṁ khomhi āraññako ime panaññe
bhikkhū na āraññakāti. So tena āraññakattena attānukkaṁseti
paraṁ vambheti ayampi bhikkhave asappurisadhammo. Sappuriso ca kho
bhikkhave iti paṭisañcikkhati na kho āraññakattena lobhadhammā
vā parikkhayaṁ gacchanti dosadhammā vā parikkhayaṁ gacchanti mohadhammā
vā parikkhayaṁ gacchanti no cepi āraññako hoti so ca hoti
dhammānudhammapaṭipanno sāmīcipaṭipanno anudhammacārī so tattha
pujjo so tattha pāsaṁsoti. So paṭipadaṁyeva antaraṁ karitvā
tena āraññakattena nevattānukkaṁseti na paraṁ vambheti ayampi
bhikkhave sappurisadhammo.
<p n="187"/>Puna caparaṁ bhikkhave asappuriso paṁsukūliko hoti. So
iti paṭisañcikkhati ahaṁ khomhi paṁsukūliko ime panaññe bhikkhū
na paṁsukūlikāti. So tena paṁsukūlikattena attānukkaṁseti paraṁ
<pb n="3.139"/>
Vambheti ayampi bhikkhave asappurisadhammo. Sappuriso ca kho
bhikkhave iti paṭisañcikkhati na kho paṁsukūlikattena lobhadhammā vā
parikkhayaṁ gacchanti dosadhammā vā parikkhayaṁ gacchanti mohadhammā vā
parikkhayaṁ gacchanti no cepi paṁsukūliko hoti so ca hoti dhammānudhammapaṭipanno
sāmīcipaṭipanno anudhammacārī so tattha pujjo so
tattha pāsaṁsoti. So paṭipadaṁyeva antaraṁ karitvā tena paṁsukūlikattena
nevattānukkaṁseti na paraṁ vambheti ayampi bhikkhave sappurisadhammo.
<p n="188"/>Puna caparaṁ bhikkhave asappuriso piṇḍapātiko hoti.
So ati paṭisañcikkhati ahaṁ khomhi piṇḍapātiko ime panaññe
bhikkhū na piṇḍapātikāti. So tena piṇḍapātikattena attānukkaṁseti
paraṁ vambheti ayampi bhikkhave asappurisadhammo. Sappuriso ca
kho bhikkhave iti paṭisañcikkhati na kho piṇḍapātikattena
lobhadhammā vā parikkhayaṁ gacchanti dosadhammā vā parikkhayaṁ gacchanti
mohadhammā vā parikkhayaṁ gacchanti no cepi piṇḍapātiko hoti
so ca hoti dhammānudhammapaṭipanno sāmīcipaṭipanno anudhammacārī
so tattha pujjo so tattha pāsaṁsoti. So paṭipadaṁyeva antaraṁ
karitvā tena piṇḍapātikattena nevattānukkaṁseti na paraṁ vambheti
ayampi bhikkhave sappurisadhammo.
<p n="189"/>Puna caparaṁ bhikkhave asappuriso rukkhamūliko hoti. So
iti paṭisañcikkhati ahaṁ khomhi rukkhamūliko ime panaññe bhikkhū
<pb n="3.140"/>
Na rukkhamūlikāti. So tena rukkhamūlikattena attānukkaṁseti paraṁ
vambheti ayampi bhikkhave asappurisadhammo. Sappuriso ca kho
bhikkhave iti paṭisañcikkhati na kho rukkhamūlikattena lobhadhammā vā
parikkhayaṁ gacchanti dosadhammā vā parikkhayaṁ gacchanti mohadhammā vā
parikkhayaṁ gacchanti no cepi rukkhamūliko hoti so ca hoti
dhammānudhammapaṭipanno sāmīcipaṭipanno anudhammacārī <pb ed="P" n="3.42" set="M"/>so tattha pujjo so
tattha pāsaṁsoti. So paṭipadaṁyeva antaraṁ karitvā tena rukkhamūlikattena
nevattānukkaṁseti na paraṁ vambheti ayampi bhikkhave sappurisadhammo.
<p n="190"/>Puna caparaṁ bhikkhave asappuriso sosāniko hoti ...
Abbhokāsiko hoti ... Nesajjiko hoti ... Yathāsanthatiko hoti ...
Ekāsaniko hoti. So iti paṭisañcikkhati ahaṁ khomhi ekāsaniko
ime panaññe bhikkhū na ekāsanikāti. So tena ekāsanikattena
attānukkaṁseti paraṁ vambheti ayampi bhikkhave asappurisadhammo.
Sappuriso ca kho bhikkhave iti paṭisañcikkhati na kho ekāsanikattena
lobhadhammā vā parikkhayaṁ gacchanti dosadhammā vā parikkhayaṁ gacchanti
mohadhammā vā parikkhayaṁ gacchanti no cepi ekāsaniko hoti
so ca hoti dhammānudhammapaṭipanno sāmīcipaṭipanno anudhammacārī
so tattha pujjo so tattha pāsaṁsoti. So paṭipadaṁyeva antaraṁ
karitvā tena ekāsanikattena nevattānukkaṁseti na paraṁ vambheti
ayampi bhikkhave sappurisadhammo.
<pb n="3.141"/>
<p n="191"/>Puna caparaṁ bhikkhave asappuriso vivicceva kāmehi vivicca
akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ
upasampajja viharati. So iti paṭisañcikkhati ahaṁ khomhi
paṭhamajjhānasamāpattiyā lābhī ime panaññe bhikkhū paṭhamajjhānasamāpattiyā
na lābhinoti. So tāya paṭhamajjhānasamāpattiyā
attānukkaṁseti paraṁ vambheti ayampi bhikkhave asappurisadhammo.
Sappuriso ca kho bhikkhave iti paṭisañcikkhati paṭhamajjhānasamāpattiyāpi
kho agammayatā <note n="1">Yu. atammayatāti dissati. Sī. akammayadā akammayatātī duvidhena dissati.  Ma. atammayāti dissati.</note> vuttā bhagavatā yena <pb ed="P" n="3.43" set="M"/>yena hi
maññanti tato taṁ hoti aññathāti. So agammayataññeva
antaraṁ karitvā tāya paṭhamajjhānasamāpattiyā nevattānukkaṁseti na
paraṁ vambheti ayampi bhikkhave sappurisadhammo.
<p n="192"/>Puna caparaṁ bhikkhave asappuriso vitakkavicārānaṁ vūpasamā
ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ
pītisukhaṁ dutiyaṁ jhānaṁ ... Tatiyaṁ jhānaṁ ... Catutthaṁ jhānaṁ upasampajja
viharati. So iti paṭisañcikkhati ahaṁ khomhi catutthajjhānasamāpattiyā
lābhī ime panaññe bhikkhū catutthajjhānasamāpattiyā
na lābhinoti. So tāya catutthajjhānasamāpattiyā attānukkaṁseti
paraṁ vambheti ayampi bhikkhave asappurisadhammo. Sappuriso ca
<pb n="3.142"/>
Kho bhikkhave iti paṭisañcikkhati catutthajjhānasamāpattiyāpi kho
agammayatā vuttā bhagavatā yena yena hi maññanti tato taṁ
hoti aññathāti. So agammayataññeva antaraṁ karitvā tāya
catutthajjhānasamāpattiyā nevattānukkaṁseti na paraṁ vambheti ayampi
bhikkhave sappurisadhammo.
<p n="193"/>Puna caparaṁ bhikkhave asappuriso <note n="1">Ma. etthantare PTS. M III ,</note> rūpasaññānaṁ
samatikkamā paṭighasaññānaṁ atthaṅgamā nānattasaññānaṁ amanasikārā
ananto ākāsoti ākāsānañcāyatanaṁ upasampajja viharati. So iti
paṭisañcikkhati ahaṁ khomhi ākāsānañcāyatanasamāpattiyā lābhī
ime panaññe bhikkhū ākāsānañcāyatanasamāpattiyā na lābhinoti.
So tāya ākāsānañcāyatanasamāpattiyā attānukkaṁseti paraṁ vambheti
ayampi bhikkhave asappurisadhammo. Sappuriso ca kho bhikkhave iti
paṭisañcikkhati ākāsānañcāyatanasamāpattiyāpi kho agammayatā
vuttā bhagavatā yena yena hi maññanti tato taṁ hoti aññathāti.
So agammayataññeva antaraṁ karitvā tāya ākāsānañcāyatanasamāpattiyā
nevattānukkaṁseti na paraṁ vambheti ayampi bhikkhave
sappurisadhammo.
<p n="194"/>Puna caparaṁ bhikkhave asappuriso sabbaso ākāsānañcāyatanaṁ
samatikkamma <note n="2">Yu. samatikkamā.</note> anantaṁ viññāṇanti viññāṇañcāyatanaṁ upasampajja
viharati. So iti paṭisañcikkhati ahaṁ khomhi viññāṇañcāyatanasamāpattiyā
<pb n="3.143"/>
Lābhī ime panaññe bhikkhū viññāṇañcāyatanasamāpattiyā
na lābhinoti. So tāya viññāṇañcāyatanasamāpattiyā
attānukkaṁseti paraṁ vambheti ayampi bhikkhave asappurisadhammo.
Sappuriso ca kho bhikkhave iti paṭisañcikkhati viññāṇañcāyatanasamāpattiyāpi
kho agammayatā vuttā bhagavatā yena yena hi
maññanti tato taṁ hoti aññathāti. So agammayataññeva antaraṁ
karitvā tāya viññāṇañcāyatanasamāpattiyā nevattānukkaṁseti na
paraṁ vambheti ayampi bhikkhave sappurisadhammo.
<p n="195"/>Puna caparaṁ bhikkhave asappuriso sabbaso viññāṇañcāyatanaṁ
samatikkamma natthi kiñcīti ākiñcaññāyatanaṁ upasampajja
viharati. So iti paṭisañcikkhati ahaṁ khomhi ākiñcaññāyatanasamāpattiyā
lābhī ime panaññe bhikkhū ākiñcaññāyatanasamāpattiyā
na lābhinoti. So tāya ākiñcaññāyatanasamāpattiyā
attānukkaṁseti paraṁ vambheti ayampi bhikkhave asappurisadhammo.
Sappuriso ca kho bhikkhave iti paṭisañcikkhati ākiñcaññāyatanasamāpattiyāpi
kho agammayatā vuttā bhagavatā yena yena hi
maññanti tato taṁ hoti aññathāti. So agammayataññeva
antaraṁ karitvā tāya ākiñcaññāyatanasamāpattiyā nevattānukkaṁseti
na paraṁ vambheti ayampi bhikkhave sappurisadhammo.
<p n="196"/>Puna caparaṁ bhikkhave asappuriso <note n="1">etthantare sabbasoti dissati.</note> ākiñcaññāyatanaṁ
<pb n="3.144"/>
Samatikkamma nevasaññānāsaññāyatanaṁ upasampajja viharati. So iti
paṭisañcikkhati ahaṁ khomhi nevasaññānāsaññāyatanasamāpattiyā
lābhī ime panaññe bhikkhū nevasaññānāsaññāyatanasamāpattiyā
na lābhinoti. So tāya nevasaññānāsaññāyatanasamāpattiyā
attānukkaṁseti paraṁ vambheti ayampi bhikkhave asappurisadhammo.
Sappuriso ca kho bhikkhave iti paṭisañcikkhati nevasaññānāsaññāyatanasamāpattiyāpi
kho agammayatā vuttā bhagavatā yena yena hi
maññanti tato taṁ hoti aññathāti. So agammayataññeva antaraṁ
karitvā tāya nevasaññānāsaññāyatanasamāpattiyā nevattānukkaṁseti
na <pb ed="P" n="3.45" set="M"/>paraṁ vambheti ayampi bhikkhave sappurisadhammo.
<p n="197"/>Puna caparaṁ bhikkhave sappuriso sabbaso nevasaññānāsaññāyatanaṁ
samatikkamma saññāvedayitanirodhaṁ upasampajja viharati.
Paññāyapassa <note n="1">Po. Ma. Yu. paññāyacassa.</note> disvā āsavā parikkhīṇā <note n="2">Yu. parikkhayāpenti.</note> honti. Ayaṁ kho bhikkhave
bhikkhu na kiñci maññati na kuhiñci maññati na kenaci maññatīti.
Idamavoca bhagavā attamanā te bhikkhū bhagavato bhāsitaṁ
abhinandunti.
Sappurisasuttaṁ niṭṭhitaṁ tatiyaṁ.
</xml>