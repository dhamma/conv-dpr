<xml src="m146.xml">
<pgroup id="m146"/>
<readunit id="m146">4. nandakovādasuttaṃ</readunit>
<pb n="3.486"/>
Nandakovādasuttaṁ
<p n="766"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho mahāpajāpatī gotamī
pañcamattehi bhikkhunīsatehi saddhiṁ yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ
ṭhitā kho mahāpajāpatī gotamī bhagavantaṁ etadavoca ovadatu bhante
bhagavā bhikkhuniyo anusāsatu bhante bhagavā bhikkhuniyo karotu bhante
bhagavā bhikkhunīnaṁ dhammikathanti.
<p n="767"/>Tena kho pana samayena therā bhikkhū bhikkhuniyo ovadanti
pariyāyena. Āyasmā pana nandako na icchati bhikkhuniyo ovadituṁ
pariyāyena. Atha kho bhagavā āyasmantaṁ ānandaṁ āmantesi kassa
nu kho ānanda ajja pariyāyo bhikkhuniyo ovadituṁ pariyāyenāti <note n="1">Sī. Yu. ito paraṁ nandakassa bhante pariyāyo bhikkhuniyo ovadituṁ pariyāyenāti vacanaṁ  dissati.</note>.
Sabbeheva bhante kato pariyāyo bhikkhuniyo ovadituṁ pariyāyena
ayaṁ bhante āyasmā nandako na icchati bhikkhuniyo ovadituṁ
pariyāyenāti. Atha kho bhagavā <pb ed="P" n="3.271" set="M"/>āyasmantaṁ nandakaṁ āmantesi ovada
nandaka bhikkhuniyo anusāsa nandaka bhikkhuniyo karohi tvaṁ brāhmaṇa
bhikkhunīnaṁ dhammikathanti. Evambhanteti kho āyasmā nandako bhagavato
<pb n="3.487"/>
Paṭissutvā pubbaṇhasamayaṁ nivāsetvā pattacīvaramādāya sāvatthiṁ
piṇḍāya pāvisi. Sāvatthiyaṁ piṇḍāya caritvā pacchābhattaṁ
piṇḍapātapaṭikkanto attadutiyo <note n="1">Po. adutiyo.</note> yena rājakārāmo tenupasaṅkami.
Addasāsuṁ <note n="2">Po. Ma. addasaṁsu.</note> kho tā bhikkhuniyo āyasmantaṁ nandakaṁ dūratova āgacchantaṁ
disvāna āsanaṁ paññāpesuṁ udakañca pādānaṁ upaṭṭhapesuṁ.
Nisīdi kho āyasmā nandako paññatte āsane nisajja pāde
pakkhālesi. Tāpi kho bhikkhuniyo āyasmantaṁ nandakaṁ abhivādetvā
ekamantaṁ nisīdiṁsu.
<p n="768"/>Ekamantaṁ nisinnā kho tā bhikkhuniyo āyasmā nandako
etadavoca paṭipucchakathā kho bhaginiyo bhavissati tattha ājānantīti
ājānāmātissa vacanīyaṁ na ājānantīti na ājānāmātissa
vacanīyaṁ yassā vā panassa kaṅkhā vā vimati vā ahameva tattha
paṭipucchitabbo idaṁ bhante kathaṁ imassa kvatthoti. Ettakenapi
mayaṁ bhante ayyassa nandakassa attamanā abhinandāma <note n="3">Sī. abhiraddhā.</note> yanno
ayyo nandako pavāretīti.
<p n="769"/>Taṁ kiṁ maññatha bhaginiyo cakkhu niccaṁ vā aniccaṁ
vāti. Aniccaṁ bhante. Yampanāniccaṁ dukkhaṁ vā taṁ sukhaṁ vāti.
Dukkhaṁ bhante. Yampanāniccaṁ dukkhaṁ vipariṇāmadhammaṁ kallaṁ nu taṁ
samanupassituṁ etaṁ mama esohamasmi eso me attāti. No
<pb n="3.488"/>
Hetaṁ bhante. Taṁ kiṁ maññatha bhaginiyo sotaṁ niccaṁ vā aniccaṁ
vāti. Aniccaṁ bhante .pe. Ghānaṁ niccaṁ vā aniccaṁ vāti.
Aniccaṁ bhante .pe. Jivhā niccā vā aniccā vāti. Aniccā
bhante .pe. Kāyo nicco vā anicco vāti. Anicco
bhante .pe. <pb ed="P" n="3.272" set="M"/>Mano nicco vā anicco vāti. Anicco bhante.
Yampanāniccaṁ dukkhaṁ vā taṁ sukhaṁ vāti. Dukkhaṁ bhante. Yampanāniccaṁ
dukkhaṁ vipariṇāmadhammaṁ kallaṁ nu taṁ samanupassituṁ etaṁ mama
esohamasmi eso me attāti. No hetaṁ bhante. Taṁ kissa
hetu. Pubbeva no hetaṁ bhante yathābhūtaṁ sammappaññāya sudiṭṭhaṁ
itipi me cha ajjhattikā āyatanā aniccāti. Sādhu sādhu
bhaginiyo evaṁ hetaṁ bhaginiyo hoti ariyasāvakassa yathābhūtaṁ
sammappaññāya passato.
<p n="770"/>Taṁ kiṁ maññatha bhaginiyo rūpā niccā vā aniccā
vāti. Aniccā bhante. Yampanāniccaṁ dukkhaṁ vā taṁ sukhaṁ vāti.
Dukkhaṁ bhante. Yampanāniccaṁ dukkhaṁ vipariṇāmadhammaṁ kallaṁ nu taṁ
samanupassituṁ etaṁ mama esohamasmi eso me attāti. No hetaṁ
bhante. Taṁ kiṁ maññatha bhaginiyo saddā niccā vā aniccā
vāti. Aniccā bhante .pe. Gandhā niccā vā aniccā vāti.
Aniccā bhante .pe. Rasā niccā vā aniccā vāti. Aniccā
bhante .pe. Phoṭṭhabbā niccā vā aniccā vāti. Aniccā
<pb n="3.489"/>
Bhante .pe. Dhammā niccā vā aniccā vāti. Aniccā
bhante. Yampanāniccaṁ dukkhaṁ vā taṁ sukhaṁ vāti. Dukkhaṁ bhante.
Yampanāniccaṁ dukkhaṁ vipariṇāmadhammaṁ kallaṁ nu taṁ samanupassituṁ etaṁ
mama esohamasmi eso me attāti. No hetaṁ bhante. Taṁ
kissa hetu. Pubbeva no hetaṁ bhante yathābhūtaṁ sammappaññāya
sudiṭṭhaṁ itipi me cha bāhirā āyatanā aniccāti. Sādhu sādhu
bhaginiyo evaṁ hetaṁ bhaginiyo hoti ariyasāvakassa yathābhūtaṁ
sammappaññāya passato.
<p n="771"/>Taṁ kiṁ maññatha bhaginiyo cakkhuviññāṇaṁ niccaṁ vā
aniccaṁ vāti. Aniccaṁ bhante. Yampanāniccaṁ dukkhaṁ vā taṁ sukhaṁ
vāti. Dukkhaṁ bhante. <pb ed="P" n="3.273" set="M"/>Yampanāniccaṁ dukkhaṁ vipariṇāmadhammaṁ kallaṁ
nu taṁ samanupassituṁ etaṁ mama esohamasmi eso me attāti.
No hetaṁ bhante. Taṁ kiṁ maññatha bhaginiyo sotaviññāṇaṁ
niccaṁ vā aniccaṁ vāti. Aniccaṁ bhante .pe. Ghānaviññāṇaṁ
niccaṁ vā aniccaṁ vāti. Aniccaṁ bhante .pe. Jivhāviññāṇaṁ
niccaṁ vā aniccaṁ vāti. Aniccaṁ bhante .pe. Kāyaviññāṇaṁ
niccaṁ vā aniccaṁ vāti. Aniccaṁ bhante .pe. Manoviññāṇaṁ
niccaṁ vā aniccaṁ vāti. Aniccaṁ bhante. Yampanāniccaṁ dukkhaṁ
vā taṁ sukhaṁ vāti. Dukkhaṁ bhante. Yampanāniccaṁ dukkhaṁ
vipariṇāmadhammaṁ kallaṁ nu taṁ samanupassituṁ etaṁ mama esohamasmi
<pb n="3.490"/>
Eso me attāti. No hetaṁ bhante. Taṁ kissa hetu. Pubbeva
no hetaṁ bhante yathābhūtaṁ sammappaññāya sudiṭṭhaṁ itipi me cha
viññāṇakāyā aniccāti. Sādhu sādhu bhaginiyo evaṁ hetaṁ
bhaginiyo hoti ariyasāvakassa yathābhūtaṁ sammappaññāya passato.
<p n="772"/>Seyyathāpi bhaginiyo telappadīpassa jhāyato telampi
aniccaṁ vipariṇāmadhammaṁ vaṭṭipi aniccā vipariṇāmadhammā accipi
aniccā vipariṇāmadhammā ābhāpi aniccā vipariṇāmadhammā. Yo
nu kho bhaginiyo evaṁ vadeyya amussa telappadīpassa jhāyato
telampi aniccaṁ vipariṇāmadhammaṁ vaṭṭipi aniccā vipariṇāmadhammā
accipi aniccā vipariṇāmadhammā yā ca khvassa ābhā sā
niccā dhuvā sassatā avipariṇāmadhammāti sammā nu kho so
bhaginiyo vadamāno vadeyyāti. No hetaṁ bhante. Taṁ kissa
hetu. Amussa hi bhante telappadīpassa jhāyato telampi aniccaṁ
vipariṇāmadhammaṁ vaṭṭipi aniccā vipariṇāmadhammā accipi aniccā
vipariṇāmadhammā pagevassa ābhā aniccā vipariṇāmadhammāti.
<p n="773"/>Evameva kho bhaginiyo yo nu kho <note n="1">Po. etthantare bhaginiyoti dissati.</note> evaṁ vadeyya cha
kho me ajjhattikā āyatanā aniccā yañca kho ajjhattike
āyatane paṭicca paṭisaṁvedemi sukhaṁ vā dukkhaṁ vā adukkhamasukhaṁ vā taṁ
niccaṁ dhuvaṁ sassataṁ avipariṇāmadhammanti sammā nu kho so bhaginiyo
vadamāno vadeyyāti. No hetaṁ bhante. Taṁ kissa hetu.
<pb n="3.491"/>
Tajjaṁ tajjaṁ bhante paccayaṁ paṭicca tajjā tajjā vedanā uppajjati
tajjassa tajjassa paccayassa nirodhā tajjā tajjā vedanā nirujjhatīti.
Sādhu sādhu bhaginiyo evaṁ hetaṁ bhaginiyo hoti ariyasāvakassa
yathābhūtaṁ sammappaññāya passato.
<p n="774"/>Seyyathāpi bhaginiyo mahato rukkhassa tiṭṭhato sāravato
mūlampi aniccaṁ vipariṇāmadhammaṁ khandhopi anicco vipariṇāmadhammo
sākhāpalāsampi aniccaṁ vipariṇāmadhammaṁ chāyāpi aniccā
vipariṇāmadhammā. Yo nu kho bhaginiyo evaṁ vadeyya amussa mahato
rukkhassa tiṭṭhato sāravato mūlampi aniccaṁ vipariṇāmadhammaṁ khandhopi
anicco vipariṇāmadhammo sākhāpalāsampi aniccaṁ vipariṇāmadhammaṁ
yā ca khvassa chāyā sā niccā dhuvā sassatā avipariṇāmadhammāti
sammā nu kho so bhaginiyo vadamāno vadeyyāti. No hetaṁ
bhante. Taṁ kissa hetu. Amussa hi bhante mahato rukkhassa
tiṭṭhato sāravato mūlampi aniccaṁ vipariṇāmadhammaṁ khandhopi anicco
vipariṇāmadhammo sākhāpalāsampi aniccaṁ vipariṇāmadhammaṁ pagevassa
chāyā aniccā vipariṇāmadhammāti.
<p n="775"/>Evameva kho bhaginiyo yo nu kho evaṁ vadeyya cha
kho me bāhirā āyatanā aniccā <note n="1">Yu. vipariṇāmadhammā.</note> yañca kho bāhire āyatane
paṭicca paṭisaṁvedemi sukhaṁ vā dukkhaṁ vā adukkhamasukhaṁ vā taṁ niccaṁ
dhuvaṁ sassataṁ avipariṇāmadhammanti sammā nu kho so bhaginiyo
<pb n="3.492"/>
Vadamāno vadeyyāti. No hetaṁ bhante. Taṁ kissa hetu. Tajjaṁ
tajjaṁ bhante paccayaṁ paṭicca tajjā tajjā vedanā uppajjati
tajjassa tajjassa paccayassa nirodhā tajjā tajjā vedanā
nirujjhatīti. Sādhu sādhu bhaginiyo evaṁ hetaṁ bhaginiyo hoti
ariyasāvakassa yathābhūtaṁ sammappaññāya passato.
<p n="776"/>Seyyathāpi bhaginiyo dakkho goghātako vā goghātakantevāsī
vā gāviṁ vadhitvā tiṇhena govikantanena gāviṁ vikanteyya
anupahacca <pb ed="P" n="3.275" set="M"/>antaraṁ maṁsakāyaṁ anupahacca bāhiraṁ cammakāyaṁ yaṁ yadeva
tattha antarā vilimaṁsaṁ antarā nahārū antarā bandhanaṁ taṁ tadeva
tiṇhena govikantanena sañchindeyya saṅkanteyya samparikanteyya
sañchinditvā saṅkantitvā samparikantitvā vidhunitvā bāhiraṁ cammakāyaṁ
teneva cammena taṁ gāviṁ paṭicchādetvā evaṁ vadeyya tathevāyaṁ
gāvī saṁyuttā iminā cammenāti sammā nu kho so bhaginiyo
vadamāno vadeyyāti. No hetaṁ bhante. Taṁ kissa hetu.
Asu hi bhante dakkho goghātako vā goghātakantevāsī vā gāviṁ
vadhitvā tiṇhena govikantanena gāviṁ vikanteyya anupahacca antaraṁ
maṁsakāyaṁ anupahacca bāhiraṁ cammakāyaṁ yaṁ yadeva tattha antarā
vilimaṁsaṁ antarā nahārū antarā bandhanaṁ taṁ tadeva tiṇhena
govikantanena sañchindeyya saṅkanteyya samparikanteyya sañchinditvā
saṅkantitvā samparikantitvā vidhunitvā bāhiraṁ cammakāyaṁ
<pb n="3.493"/>
Teneva cammena taṁ gāviṁ paṭicchādetvā kiñcāpi so evaṁ vadeyya
tathevāyaṁ gāvī saṁyuttā iminā cammenāti atha kho sā gāvī
visaṁyuttā teneva cammena <note n="1">Ma. Yu. cammenāti.</note>.
<p n="777"/>Upamā kho me ayaṁ bhaginiyo katā atthassa viññāpanāya.
Ayamevettha attho. Antaro maṁsakāyoti kho bhaginiyo
channetaṁ ajjhattikānaṁ āyatanānaṁ adhivacanaṁ. Bāhiro cammakāyoti
kho bhaginiyo channetaṁ bāhirānaṁ āyatanānaṁ adhivacanaṁ. Antarā
vilimaṁsaṁ antarā nahārū antarā bandhanti kho bhaginiyo
nandirāgassetaṁ adhivacanaṁ. Tiṇhaṁ govikantananti kho bhaginiyo ariyāyetaṁ
paññāya adhivacanaṁ yāyaṁ ariyā paññā antarā kilesaṁ antarā
saññojanaṁ antarā bandhanaṁ sañchindati saṅkantati samparikantati.
<p n="778"/>Satta kho <note n="2">Po. Ma. satta kho panime.</note> ime bhaginiyo bojjhaṅgā yesaṁ bhāvitattā
bahulīkatattā bhikkhu āsavānaṁ khayā anāsavaṁ cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
viharati. Katame satta. Idha bhaginiyo bhikkhu satisambojjhaṅgaṁ
bhāveti vivekanissitaṁ virāganissitaṁ nirodhanissitaṁ vossaggapariṇāmiṁ
dhammavicayasambojjhaṅgaṁ bhāveti ... Viriyasambojjhaṅgaṁ bhāveti ...
Pītisambojjhaṅgaṁ bhāveti ... Passaddhisambojjhaṅgaṁ bhāveti ...
Samādhisambojjhaṅgaṁ bhāveti ... Upekkhāsambojjhaṅgaṁ bhāveti vivekanissitaṁ
<pb n="3.494"/>
Virāganissitaṁ nirodhanissitaṁ vossaggapariṇāmiṁ. Ime kho bhaginiyo
satta bojjhaṅgā yesaṁ bhāvitattā bahulīkatattā bhikkhu āsavānaṁ
khayā <pb ed="P" n="3.276" set="M"/>anāsavaṁ cetovimuttiṁ paññāvimuttiṁ diṭṭheva dhamme sayaṁ
abhiññā sacchikatvā upasampajja viharatīti.
<p n="779"/>Atha kho āyasmā nandako tā bhikkhuniyo iminā
ovādena ovaditvā uyyojesi gacchatha bhaginiyo kāloti.
Atha kho tā bhikkhuniyo āyasmato nandakassa bhāsitaṁ abhinanditvā
anumoditvā uṭṭhāyāsanā āyasmantaṁ nandakaṁ abhivādetvā padakkhiṇaṁ
katvā yena bhagavā tenupasaṅkamiṁsu upasaṅkamitvā bhagavantaṁ
abhivādetvā ekamantaṁ aṭṭhaṁsu. Ekamantaṁ ṭhitā kho tā bhikkhuniyo
bhagavā etadavoca gacchatha bhikkhuniyo kāloti. Atha kho tā
bhikkhuniyo bhagavantaṁ abhivādetvā padakkhiṇaṁ katvā pakkamiṁsu.
<p n="780"/>Atha kho bhagavā acirapakkantāsu tāsu bhikkhunīsu bhikkhū
āmantesi seyyathāpi bhikkhave tadahuposathe cātuddase na hoti
bahuno janassa kaṅkhā vā vimati vā ūno nu kho cando puṇṇo
nu kho candoti atha kho ūno cando tveva hoti evameva
kho bhikkhave tā <note n="1">Po. Ma. Yu. tā bhikkhuniyo.</note> nandakassa dhammadesanāya attamanā ceva honti
no ca kho paripuṇṇasaṅkappāti. Atha kho bhagavā āyasmantaṁ
nandakaṁ āmantesi tenahi tvaṁ nandaka svepi tā bhikkhuniyo
tenevovādena ovadeyyāsīti. Evambhanteti kho āyasmā
<pb n="3.495"/>
Nandako bhagavato paccassosi.
<p n="781"/>Atha kho āyasmā nandako tassā rattiyā accayena
pubbaṇhasamayaṁ nivāsetvā pattacīvaramādāya sāvatthiyaṁ piṇḍāya <note n="1">piṇḍāya pāvisi: sāvatthiyaṁ piṇḍāyāti naṭṭhā bhaveyyuṁ.</note>
caritvā pacchābhattaṁ piṇḍapātapaṭikkanto attadutiyo yena rājakārāmo
tenupasaṅkami. Addasāsuṁ <note n="2">Po. Ma. addasaṁsu.</note> kho tā bhikkhuniyo āyasmantaṁ
nandakaṁ dūratova āgacchantaṁ. Disvāna āsanaṁ paññāpesuṁ udakañca
pādānaṁ upaṭṭhapesuṁ. Nisīdi kho āyasmā nandako paññatte
āsane. Nisajja pāde pakkhālesi. Tāpi kho bhikkhuniyo
āyasmantaṁ nandakaṁ abhivādetvā ekamantaṁ nisīdiṁsu.
<p n="782"/>Ekamantaṁ nisinnā kho tā bhikkhuniyo āyasmā nandako
etadavoca paṭipucchakathā kho bhaginiyo bhavissati tattha ājānantīti
ājānāmātissa vacanīyaṁ na ājānantīti na ājānāmātissa
vacanīyaṁ yassā vā panassa kaṅkhā vā vimati vā ahameva tattha
paṭipucchitabbo idaṁ bhante kathaṁ imassa kvatthoti. Ettakenapi
mayaṁ bhante ayyassa nandakassa attamanā abhinandāma yanno
ayyo nandako pavāretīti.
<p n="783"/>Taṁ kiṁ maññatha bhaginiyo cakkhu niccaṁ vā aniccaṁ
vāti. Aniccaṁ bhante. Yampanāniccaṁ dukkhaṁ vā taṁ sukhaṁ vāti.
Dukkhaṁ bhante. Yampanāniccaṁ dukkhaṁ vipariṇāmadhammaṁ kallaṁ nu taṁ
samanupassituṁ etaṁ mama esohamasmi eso me attāti. No
<pb n="3.496"/>
Hetaṁ bhante. Taṁ kiṁ maññatha bhaginiyo sotaṁ niccaṁ vā aniccaṁ
vāti. Aniccaṁ bhante .pe. Ghānaṁ niccaṁ vā aniccaṁ vāti.
Aniccaṁ bhante .pe. Jivhā niccā vā aniccā vāti. Aniccā
bhante .pe. Kāyo nicco vā anicco vāti. Anicco
bhante .pe. Mano nicco vā anicco vāti. Anicco
bhante. Yampanāniccaṁ dukkhaṁ vā taṁ sukhaṁ vāti. Dukkhaṁ bhante.
Yampanāniccaṁ dukkhaṁ vipariṇāmadhammaṁ kallaṁ nu taṁ samanupassituṁ etaṁ
mama esohamasmi eso me attāti. No hetaṁ bhante. Taṁ
kissa hetu. Pubbeva no hetaṁ bhante yathābhūtaṁ sammappaññāya
sudiṭṭhaṁ itipi me cha ajjhattikā āyatanā aniccāti. Sādhu
sādhu bhaginiyo evaṁ hetaṁ bhaginiyo hoti ariyasāvakassa yathābhūtaṁ
sammappaññāya passato.
<p n="784"/>Taṁ kiṁ maññatha bhaginiyo rūpā niccā vā aniccā
vāti. Aniccā bhante. Yampanāniccaṁ dukkhaṁ vā taṁ sukhaṁ vāti.
Dukkhaṁ bhante. Yampanāniccaṁ dukkhaṁ vipariṇāmadhammaṁ kallaṁ nu taṁ
samanupassituṁ etaṁ mama esohamasmi eso me attāti. No
hetaṁ bhante. Taṁ kiṁ maññatha bhaginiyo saddā niccā vā
aniccā vāti. Aniccā bhante .pe. Gandhā niccā vā
aniccā vāti. Aniccā bhante .pe. Rasā niccā vā aniccā
vāti. Aniccā bhante .pe. Phoṭṭhabbā niccā vā aniccā
<pb n="3.497"/>
Vāti. Aniccā bhante .pe. Dhammā niccā vā aniccā vāti.
Aniccā bhante. Yampanāniccaṁ dukkhaṁ vā taṁ sukhaṁ vāti. Dukkhaṁ
bhante. Yampanāniccaṁ dukkhaṁ vipariṇāmadhammaṁ kallaṁ nu taṁ
samanupassituṁ etaṁ mama esohamasmi eso me attāti. No hetaṁ
bhante. Taṁ kissa hetu. Pubbeva no hetaṁ bhante yathābhūtaṁ
sammappaññāya sudiṭṭhaṁ itipi me cha bāhirā āyatanā
aniccāti. Sādhu sādhu bhaginiyo evaṁ hetaṁ bhaginiyo hoti ariyasāvakassa
yathābhūtaṁ sammappaññāya passato.
<p n="785"/>Taṁ kiṁ maññatha bhaginiyo cakkhuviññāṇaṁ niccaṁ vā
aniccaṁ vāti. Aniccaṁ bhante. Yampanāniccaṁ dukkhaṁ vā taṁ sukhaṁ
vāti. Dukkhaṁ bhante. Yampanāniccaṁ dukkhaṁ vipariṇāmadhammaṁ kallaṁ
nu taṁ samanupassituṁ etaṁ mama esohamasmi eso me attāti.
No hetaṁ bhante. Taṁ kissa hetu. Pubbeva no hetaṁ bhante
yathābhūtaṁ sammappaññāya sudiṭṭhaṁ itipi me cha viññāṇakāyā
aniccāti. Sādhu sādhu bhaginiyo evaṁ hetaṁ bhaginiyo hoti
ariyasāvakassa yathābhūtaṁ sammappaññāya passato. Sotaviññāṇaṁ
niccaṁ vā aniccaṁ vāti. Aniccaṁ bhante .pe. Ghānaviññāṇaṁ
niccaṁ vā aniccaṁ vāti. Aniccaṁ bhante .pe. Jivhāviññāṇaṁ
niccaṁ vā aniccaṁ vāti. Aniccaṁ bhante .pe. Kāyaviññāṇaṁ
niccaṁ vā aniccaṁ vāti. Aniccaṁ bhante .pe. Manoviññāṇaṁ
<pb n="3.498"/>
Niccaṁ vā aniccaṁ vāti. Aniccaṁ bhante. Yampanāniccaṁ dukkhaṁ vā
taṁ sukhaṁ vāti. Dukkhaṁ bhante. Yampanāniccaṁ dukkhaṁ vipariṇāmadhammaṁ
kallaṁ nu taṁ samanupassituṁ etaṁ mama esohasmi eso me
attāti. No hetaṁ bhante. Taṁ kissa hetu. Pubbeva no
hetaṁ bhante yathābhūtaṁ sammappaññāya sudiṭṭhaṁ itipi me cha
viññāṇakāyā aniccāti. Sādhu sādhu bhaginiyo evaṁ hetaṁ
bhaginiyo hoti ariyasāvakassa yathābhūtaṁ sammappaññāya passato.
<p n="786"/>Seyyathāpi bhaginiyo telappadīpassa jhāyato telampi
aniccaṁ vipariṇāmadhammaṁ vaṭṭipi aniccā vipariṇāmadhammā accipi
aniccā vipariṇāmadhammā ābhāpi aniccā vipariṇāmadhammā. Yo nu
kho bhaginiyo evaṁ vadeyya amussa telappadīpassa jhāyato telampi
aniccaṁ vipariṇāmadhammaṁ vaṭṭipi aniccā vipariṇāmadhammā accipi
aniccā vipariṇāmadhammā yā ca khvassa ābhā sā niccā dhuvā
sassatā avipariṇāmadhammāti sammā nu kho so bhaginiyo vadamāno
vadeyyāti. No hetaṁ bhante. Taṁ kissa hetu. Amussa hi
bhante telappadīpassa jhāyato telampi aniccaṁ vipariṇāmadhammaṁ
vaṭṭipi aniccā vipariṇāmadhammā accipi aniccā vipariṇāmadhammā
pagevassa ābhā aniccā vipariṇāmadhammāti.
<p n="787"/>Evameva kho bhaginiyo yo nu kho evaṁ vadeyya cha
kho me ajjhattikā āyatanā aniccā yañca kho cha ajjhattike
<pb n="3.499"/>
Āyatane paṭicca paṭisaṁvedemi sukhaṁ vā dukkhaṁ vā adukkhamasukhaṁ vā
taṁ niccaṁ dhuvaṁ sassataṁ avipariṇāmadhammanti sammā nu kho so bhaginiyo
vadamāno vadeyyāti. No hetaṁ bhante. Taṁ kissa hetu.
Tajjaṁ tajjaṁ bhante paccayaṁ paṭicca tajjā tajjā vedanā uppajjati
tajjassa tajjassa paccayassa nirodhā tajjā tajjā vedanā
nirujjhatīti. Sādhu sādhu bhaginiyo evaṁ hetaṁ bhaginiyo hoti
ariyasāvakassa yathābhūtaṁ sammappaññāya passato.
<p n="788"/>Seyyathāpi bhaginiyo mahato rukkhassa tiṭṭhato sāravato
mūlampi aniccaṁ vipariṇāmadhammaṁ khandhopi anicco vipariṇāmadhammo
sākhāpalāsampi aniccaṁ vipariṇāmadhammaṁ chāyāpi aniccā vipariṇāmadhammā.
Yo nu kho bhaginiyo evaṁ vadeyya amussa mahato
rukkhassa tiṭṭhato sāravato mūlampi aniccaṁ vipariṇāmadhammaṁ khandhopi
anicco vipariṇāmadhammo sākhāpalāsampi aniccaṁ vipariṇāmadhammaṁ
yā ca khvassa chāyā sā niccā dhuvā sassatā avipariṇāmadhammāti
sammā nu kho so bhaginiyo vadamāno vadeyyāti. No hetaṁ bhante.
Taṁ kissa hetu. Amussa hi bhante mahato rukkhassa tiṭṭhato
sāravato mūlampi aniccaṁ vipariṇāmadhammaṁ khandhopi anicco vipariṇāmadhammo
sākhāpalāsampi aniccaṁ vipariṇāmadhammaṁ pagevassa chāyā
aniccā vipariṇāmadhammāti.
<p n="789"/>Evameva kho bhaginiyo yo nu kho evaṁ vadeyya cha
<pb n="3.500"/>
Kho me bāhirā āyatanā aniccā yañca kho bāhire āyatane
paṭicca paṭisaṁvedemi sukhaṁ vā dukkhaṁ vā adukkhamasukhaṁ vā taṁ niccaṁ
dhuvaṁ sassataṁ avipariṇāmadhammanti sammā nu kho so bhaginiyo
vadamāno vadeyyāti. No hetaṁ bhante. Taṁ kissa hetu.
Tajjaṁ tajjaṁ bhante paccayaṁ paṭicca tajjā tajjā vedanā uppajjati
tajjassa tajjassa paccassa nirodhā tajjā tajjā vedanā
nirujjhatīti. Sādhu sādhu bhaginiyo evaṁ hetaṁ bhaginiyo hoti
ariyasāvakassa yathābhūtaṁ sammappaññāya passato.
<p n="790"/>Seyyathāpi bhaginiyo dakkho goghātako vā goghātakantevāsī
vā gāviṁ vadhitvā tiṇhena govikantanena gāviṁ vikanteyya
anūpahacca antaraṁ maṁsakāyaṁ anūpahacca bāhiraṁ cammakāyaṁ yaṁ yadeva
tattha antarā vilimaṁsaṁ antarā nahārū antarā bandhanaṁ taṁ tadeva
tiṇhena govikantanena sañchindeyya saṅkanteyya <note n="1">Ma. etthantare sampakanteyya sampakantitvāti dissanti.</note> samparikanteyya
sañchinditvā saṅkantitvā <note n="2">Ma. etthantare sampakanteyya sampakantitvāti dissanti.</note> samparikantitvā vidhunitvā bāhiraṁ cammakāyaṁ
teneva cammena taṁ gāviṁ paṭicchādetvā evaṁ vadeyya tathevāyaṁ
gāvī saṁyuttā iminā cammenāti sammā nu kho so bhaginiyo
vadamāno vadeyyāti. No hetaṁ bhante. Taṁ kissa hetu.
Amu hi bhante dakkho goghātako vā goghātakantevāsī vā gāviṁ
vadhitvā tiṇhena govikantanena gāviṁ vikanteyya anūpahacca antaraṁ
maṁsakāyaṁ anūpahacca bāhiraṁ maṁsakāyaṁ yaṁ yadeva tattha antarā vilimaṁsaṁ
<pb n="3.501"/>
Antarā nahārū antarā bandhanaṁ taṁ tadeva tiṇhena govikantanena
gāviṁ sañchindeyya saṅkanteyya samparikanteyya sañchinditvā
saṅkantitvā samparikantitvā vidhunitvā bāhiraṁ cammakāyaṁ teneva
cammena taṁ gāviṁ paṭicchādetvā kiñcāpi so evaṁ vadeyya tathevāyaṁ
gāvī saṁyuttā iminā cammenāti atha kho sā gāvī visaṁyuttā
teneva cammena.
<p n="791"/>Upamā kho me ayaṁ bhaginiyo katā atthassa viññāpanāya.
Ayamevettha attho. Antaro maṁsakāyoti kho bhaginiyo channetaṁ
ajjhattikānaṁ āyatanānaṁ adhivacanaṁ. Bāhiro cammakāyoti kho
bhaginiyo channetaṁ bāhirānaṁ āyatanānaṁ adhivacanaṁ. Antarā vilimaṁsaṁ
antarā nahārū antarā bandhananti kho bhaginiyo nandirāgassetaṁ
adhivacanaṁ. Tiṇhaṁ govikantananti kho bhaginiyo ariyāyetaṁ paññāya
adhivacanaṁ yāyaṁ ariyā paññā antarā kilesaṁ antarā saññojanaṁ
antarā bandhanaṁ sañchindati saṅkantati samparikantati.
<p n="792"/>Satta kho ime bhaginiyo bojjhaṅgā yesaṁ bhāvitattā
bahulīkatattā bhikkhu āsavānaṁ khayā anāsavaṁ cetovimuttiṁ paññāvimuttiṁ
diṭṭheva dhamme sayaṁ abhiññā sacchikatvā upasampajja viharati. Katame
satta. Idha bhaginiyo bhikkhu satisambojjhaṅgaṁ bhāveti vivekanissitaṁ
virāganissitaṁ nirodhanissitaṁ vossaggapariṇāmiṁ dhammavicayasambojjhaṅgaṁ
bhāveti ... Viriyasambojjhaṅgaṁ bhāveti ... Pītisambojjhaṅgaṁ bhāveti ...
<pb n="3.502"/>
Passaddhisambojjhaṅgaṁ bhāveti ... Samādhisambojjhaṅgaṁ bhāveti ...
Upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ
vossaggapariṇāmiṁ. Ime kho bhaginiyo satta bojjhaṅgā yesaṁ
bhāvitattā bahulīkatattā bhikkhu āsavānaṁ khayā anāsavaṁ cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
viharatīti.
<p n="793"/>Atha kho āyasmā nandako tā bhikkhuniyo iminā
ovādena ovaditvā uyyojesi gacchatha bhaginiyo kāloti.
Atha kho tā bhikkhuniyo āyasmato nandakassa bhāsitaṁ abhinanditvā
anumoditvā uṭṭhāyāsanā āyasmantaṁ nandakaṁ abhivādetvā padakkhiṇaṁ
katvā yena bhagavā tenupasaṅkamiṁsu upasaṅkamitvā bhagavantaṁ
abhivādetvā ekamantaṁ aṭṭhaṁsu. Ekamantaṁ ṭhitā kho tā bhikkhuniyo
bhagavā etadavoca gacchatha bhikkhuniyo kāloti. Atha kho tā
bhikkhuniyo bhagavantaṁ abhivādetvā padakkhiṇaṁ katvā pakkamiṁsu.
<p n="794"/>Atha kho bhagavā acirapakkantāsu tāsu bhikkhunīsu bhikkhū
āmantesi seyyathāpi bhikkhave tadahuposathe paṇṇarase na hoti
bahuno janassa kaṅkhā vā vimati vā ūno nu kho cando puṇṇo
nu kho candoti atha kho puṇṇo cando tveva hoti evameva
kho bhikkhave tā bhikkhuniyo nandakassa dhammadesanāya attamanā
ceva paripuṇṇasaṅkappā ca. Tāsaṁ bhikkhave pañcannaṁ bhikkhunīsatānaṁ
<pb n="3.503"/>
Yā pacchimikā bhikkhunī sā <note n="1">Ma. Yu. yā pacchimikā bhikkhuniyo tā sotāpannā.</note> sotāpannā avinipātadhammā niyatā
sambodhiparāyanāti.
Idamavoca bhagavā attamanā te bhikkhū bhagavato bhāsitaṁ
abhinandunti.
Nandakovādasuttaṁ niṭṭhitaṁ catutthaṁ.
</xml>