<xml src="a5-9.xml">
<readunit id="a5-9">(9) 4. theravaggo</readunit>
<p rend="subhead" sid="1">1, rajanīyasuttaṃ</p>
Theravaggo catuttho
<p n="81"/>Pañcahi bhikkhave dhammehi samannāgato thero bhikkhu
sabrahmacārīnaṁ appiyo ca hoti amanāpo ca agaru ca abhāvanīyo ca
katamehi pañcahi rajanīye rajjati dusanīye <note n="2">Po. Ma. dussanīye.</note> dussati mohanīye muyhati
kupanīye <note n="3">Po. Ma. kuppaniye.  Yu. kopanīye.</note> kuppati madanīye majjati imehi kho bhikkhave pañcahi
dhammehi samannāgato thero bhikkhu sabrahmacārīnaṁ appiyo ca hoti
amanāpo ca agaru ca abhāvanīyo ca. Pañcahi bhikkhave dhammehi
samannāgato thero bhikkhu sabrahmacārīnaṁ piyo ca hoti manāpo ca garu
ca bhāvanīyo ca katamehi pañcahi <pb ed="P" n="3.111" set="A"/>rajanīye na rajjati dusanīye <note n="2">Po. Ma. dussanīye.</note>
<pb n="5.127"/>
Na dussati mohanīye na muyhati kupanīye na kuppati madanīye
na majjati imehi kho bhikkhave pañcahi dhammehi samannāgato thero
bhikkhu sabrahmacārīnaṁ piyo ca hoti manāpo ca garu ca bhāvanīyo cāti.
<p rend="subhead" sid="2">2, vītarāgasuttaṃ</p>
<p n="82"/>Pañcahi bhikkhave dhammehi samannāgato thero bhikkhu
sabrahmacārīnaṁ appiyo ca hoti amanāpo ca agaru ca abhāvanīyo ca
katamehi pañcahi avītarāgo hoti avītadoso hoti avītamoho
hoti makkhī ca paḷāsī <note n="1">Yu. palāsī.</note> ca imehi kho bhikkhave pañcahi dhammehi
samannāgato thero bhikkhu sabrahmacārīnaṁ appiyo ca hoti amanāpo ca
agaru ca abhāvanīyo ca <note n="2">Po. cāti.</note>. Pañcahi bhikkhave dhammehi samannāgato thero
bhikkhu sabrahmacārīnaṁ piyo ca hoti manāpo ca garu ca bhāvanīyo ca
katamehi pañcahi vītarāgo hoti vītadoso hoti vītamoho hoti
amakkhī ca apaḷāsī ca imehi kho .pe.
<p rend="subhead" sid="3">3, kuhakasuttaṃ</p>
<p n="83"/>Pañcahi bhikkhave dhammehi samannāgato thero bhikkhu
sabrahmacārīnaṁ appiyo ca hoti amanāpo ca agaru ca abhāvanīyo ca
katamehi pañcahi kuhako ca hoti lapako ca nimittiko <note n="3">Ma. nemittiko. Yu. nemittako.</note> ca
nippesiko ca lābhena lābhaṁ nijigiṁsitā ca imehi kho .pe. <pb ed="P" n="3.112" set="A"/>Pañcahi
bhikkhave dhammehi samannāgato thero bhikkhu sabrahmacārīnaṁ piyo ca hoti
manāpo ca garu ca bhāvanīyo ca katamehi pañcahi na ca kuhako
hoti na ca lapako na ca nimittiko na ca nippesiko na ca
lābhena lābhaṁ nijigiṁsitā imehi kho .pe.
<p rend="subhead" sid="4">4, assaddhasuttaṃ</p>
<pb n="5.128"/>
<p n="84"/>Pañcahi bhikkhave dhammehi samannāgato thero bhikkhu
sabrahmacārīnaṁ appiyo ca hoti amanāpo ca agaru ca abhāvanīyo ca
katamehi pañcahi assaddho hoti ahiriko hoti anottappī <note n="1">Yu. anottāpi.</note> hoti
kusīto hoti duppañño hoti imehi kho .pe. Pañcahi bhikkhave
dhammehi samannāgato thero bhikkhu sabrahmacārīnaṁ piyo ca hoti manāpo
ca garu ca bhāvanīyo ca katamehi pañcahi saddho hoti hirīmā <note n="2">Po. hiriko.</note> hoti
ottappī <note n="3">Yu. ottāpī.</note> hoti āraddhaviriyo hoti paññavā hoti imehi
kho .pe.
<p rend="subhead" sid="5">5, akkhamasuttaṃ</p>
<p n="85"/>Pañcahi bhikkhave dhammehi samannāgato thero bhikkhu
sabrahmacārīnaṁ appiyo ca hoti amanāpo ca agaru ca abhāvanīyo ca
katamehi pañcahi akkhamo hoti rūpānaṁ akkhamo saddānaṁ akkhamo gandhānaṁ
akkhamo rasānaṁ akkhamo phoṭṭhabbānaṁ <pb ed="P" n="3.113" set="A"/>imehi kho .pe. Pañcahi
bhikkhave dhammehi samannāgato thero bhikkhu sabrahmacārīnaṁ piyo ca hoti
manāpo ca garu ca bhāvanīyo ca katamehi pañcahi khamo hoti
rūpānaṁ khamo saddānaṁ khamo gandhānaṁ khamo rasānaṁ khamo
phoṭṭhabbānaṁ imehi kho .pe.
<p rend="subhead" sid="6">6, paṭisambhidāpattasuttaṃ</p>
<p n="86"/>Pañcahi bhikkhave dhammehi samannāgato thero bhikkhu
sabrahmacārīnaṁ piyo ca hoti manāpo ca garu ca bhāvanīyo ca katamehi
pañcahi atthapaṭisambhidāppatto hoti dhammapaṭisambhidāppatto
hoti niruttipaṭisambhidāppatto hoti paṭibhāṇapaṭisambhidāppatto
<pb n="5.129"/>
Hoti yāni tāni sabrahmacārīnaṁ uccāvacāni kiṁkaraṇīyāni tattha dakkho
hoti analaso tatrupāyāya vīmaṁsāya samannāgato alaṁ kātuṁ alaṁ
saṁvidhātuṁ imehi kho .pe.
<p rend="subhead" sid="7">7, sīlavantasuttaṃ</p>
<p n="87"/>Pañcahi bhikkhave dhammehi samannāgato thero sabrahmacārīnaṁ
piyo ca hoti manāpo ca garu ca bhāvanīyo ca katamehi pañcahi
sīlavā hoti pātimokkhasaṁvarasaṁvuto viharati ācāragocarasampanno
aṇumattesu vajjesu bhayadassāvī samādāya sikkhati sikkhāpadesu
bahussuto hoti sutadharo sutasannicayo ye te dhammā ādikalyāṇā
majjhekalyāṇā <pb ed="P" n="3.114" set="A"/>pariyosānakalyāṇā sātthaṁ sabyañjanaṁ kevalaparipuṇṇaṁ
parisuddhaṁ brahmacariyaṁ abhivadanti tathārūpāssa dhammā bahussutā honti
dhatā vacasā paricitā manasānupekkhitā diṭṭhiyā suppaṭividdhā kalyāṇavāco
hoti kalyāṇavākkaraṇo poriyā vācāya samannāgato vissaṭṭhāya
anelagaḷāya atthassa viññāpaniyā catunnaṁ jhānānaṁ ābhicetasikānaṁ <note n="1">Yu. abhicetasikānaṁ.</note>
diṭṭhadhammasukhavihārānaṁ nikāmalābhī hoti akicchalābhī akasiralābhī āsavānaṁ
khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā
sacchikatvā upasampajja viharati imehi kho bhikkhave pañcahi dhammehi
samannāgato thero bhikkhu sabrahmacārīnaṁ piyo ca hoti manāpo ca garu
ca bhāvanīyo cāti.
<p rend="subhead" sid="8">8, therasuttaṃ</p>
<p n="88"/>Pañcahi bhikkhave dhammehi samannāgato thero bhikkhu
<pb n="5.130"/>
Bahujanāhitāya paṭipanno hoti bahujanāsukhāya bahuno janassa anatthāya
ahitāya dukkhāya devamanussānaṁ katamehi pañcahi thero hoti
rattaññū cirapabbajito ñāto hoti yasassī sagahaṭṭhapabbajitānaṁ
bahujanaparivāro lābhī hoti cīvarapiṇḍapātasenāsanagilānapaccayabhesajjaparikkhārānaṁ
bahussuto hoti sutadharo sutasannicayo .pe. Diṭṭhiyā
suppaṭividdhā micchādiṭṭhiko hoti viparītadassano so bahujanaṁ
saddhammā vuṭṭhāpetvā asaddhamme patiṭṭhāpeti thero bhikkhu rattaññū
cirapabbajito itipissa diṭṭhānugatiṁ āpajjanti ñāto thero bhikkhu
yasassī sagahaṭṭhapabbajitānaṁ bahujanaparivāro itipissa diṭṭhānugatiṁ
āpajjanti lābhī thero bhikkhu cīvarapiṇḍapātasenāsanagilānapaccayabhesajja-
parikkhārānaṁ itipissa <pb ed="P" n="3.115" set="A"/>diṭṭhānugatiṁ āpajjanti bahussuto thero bhikkhu
sutadharo sutasannicayo itipissa diṭṭhānugatiṁ āpajjanti imehi kho
bhikkhave pañcahi dhammehi samannāgato thero bhikkhu bahujanāhitāya
paṭipanno hoti bahujanāsukhāya bahuno janassa anatthāya ahitāya dukkhāya
devamanussānaṁ. Pañcahi bhikkhave dhammehi samannāgato thero bhikkhu
bahujanahitāya paṭipanno hoti bahujanasukhāya bahuno janassa atthāya
hitāya sukhāya devamanussānaṁ katamehi pañcahi thero hoti rattaññū
cirapabbajito ñāto hoti yasassī sagahaṭṭhapabbajitānaṁ bahujanaparivāro
lābhī hoti cīvarapiṇḍapātasenāsanagilānapaccayabhesajjaparikkhārānaṁ
<pb n="5.131"/>
Bahussuto hoti sutadharo sutasannicayo .pe. Diṭṭhiyā suppaṭividdhā sammādiṭṭhiko
hoti aviparītadassano so bahujanaṁ asaddhammā vuṭṭhāpetvā
saddhamme patiṭṭhāpeti thero bhikkhu rattaññū cirapabbajito itipissa
diṭṭhānugatiṁ āpajjanti ñāto thero bhikkhu yasassī sagahaṭṭhapabbajitānaṁ
bahujanaparivāro itipissa diṭṭhānugatiṁ āpajjanti lābhī thero bhikkhu
cīvarapiṇḍapātasenāsanagilānapaccayabhesajjaparikkhārānaṁ itipissa
diṭṭhānugatiṁ āpajjanti bahussuto thero bhikkhu sutadharo sutasannicayo
itipissa diṭṭhānugatiṁ āpajjanti imehi kho bhikkhave pañcahi dhammehi
samannāgato thero bhikkhu bahujanahitāya paṭipanno hoti bahujanasukhāya
bahuno janassa atthāya hitāya sukhāya devamanussānanti.
<p rend="subhead" sid="9">9, paṭhamasekhasuttaṃ</p>
<p n="89"/>Pañcime bhikkhave dhammā sekhassa bhikkhuno parihānāya
saṁvattanti katame pañca kammārāmatā bhassārāmatā niddārāmatā
saṅgaṇikārāmatā yathāvimuttaṁ cittaṁ na paccavekkhati ime kho bhikkhave
pañca dhammā sekhassa bhikkhuno parihānāya saṁvattanti. Pañcime
bhikkhave dhammā sekhassa bhikkhuno aparihānāya saṁvattanti katame pañca
na kammārāmatā na bhassārāmatā na niddārāmatā na saṅgaṇikārāmatā
yathāvimuttaṁ cittaṁ paccavekkhati ime kho bhikkhave pañca dhammā sekhassa
bhikkhuno aparihānāya saṁvattantīti.
<p rend="subhead" sid="10">10, dutiyasekhasuttaṃ</p>
<p n="90"/>Pañcime bhikkhave dhammā sekhassa bhikkhuno parihānāya
saṁvattanti katame pañca idha bhikkhave sekho bhikkhu bahukicco hoti
<pb n="5.132"/>
Bahukaraṇīyo abyatto <note n="1">Ma. viyatto. Yu. byatto.</note> kiṁkaraṇīyesu riñcati paṭisallānaṁ nānuyuñjati
ajjhattaṁ cetosamathaṁ ayaṁ bhikkhave paṭhamo dhammo sekhassa bhikkhuno
parihānāya saṁvattati. Puna caparaṁ bhikkhave sekho bhikkhu appamattakena
kammena divasaṁ atināmeti riñcati paṭisallānaṁ nānuyuñjati ajjhattaṁ
cetosamathaṁ ayaṁ bhikkhave dutiyo dhammo sekhassa bhikkhuno parihānāya
saṁvattati. Puna caparaṁ bhikkhave sekho bhikkhu saṁsaṭṭho viharati
sagahaṭṭhapabbajitehi <note n="2">Ma. gahaṭṭhapabbajitehi.</note> ananulomikena gihisaṁsaggena riñcati paṭisallānaṁ nānuyuñjati
ajjhattaṁ cetosamathaṁ <pb ed="P" n="3.117" set="A"/>ayaṁ bhikkhave tatiyo dhammo sekhassa bhikkhuno
parihānāya saṁvattati. Puna caparaṁ bhikkhave sekho bhikkhu atikālena <note n="3">Ma. akālena. </note>
gāmaṁ pavisati atidivā paṭikkamati riñcati paṭisallānaṁ nānuyuñjati
ajjhattaṁ cetosamathaṁ ayaṁ bhikkhave catuttho dhammo sekhassa bhikkhuno
parihānāya saṁvattati. Puna caparaṁ bhikkhave sekho bhikkhu yāyaṁ kathā
abhisallekhikā cetovivaraṇasappāyā seyyathīdaṁ appicchakathā santuṭṭhikathā
pavivekakathā asaṁsaggakathā viriyārambhakathā sīlakathā samādhikathā
paññākathā vimuttikathā vimuttiñāṇadassanakathā evarūpiyā kathāya na
nikāmalābhī hoti kicchalābhī kasiralābhī <note n="4">Ma. na akicchalābhī na akasiralābhī.</note> riñcati paṭisallānaṁ nānuyuñjati
ajjhattaṁ cetosamathaṁ ayaṁ bhikkhave pañcamo dhammo sekhassa bhikkhuno
parihānāya saṁvattati. Ime kho bhikkhave pañca dhammā sekhassa
bhikkhuno parihānāya saṁvattanti. Pañcime bhikkhave dhammā sekhassa
bhikkhuno aparihānāya saṁvattanti katame pañca idha bhikkhave sekho
<pb n="5.133"/>
Bhikkhu na bahukicco hoti na bahukaraṇīyo byatto kiṁkaraṇīyesu na
riñcati paṭisallānaṁ anuyuñjati ajjhattaṁ cetosamathaṁ ayaṁ bhikkhave
paṭhamo dhammo sekhassa bhikkhuno aparihānāya saṁvattati. Puna caparaṁ
bhikkhave sekho bhikkhu na appamattakena kammena divasaṁ atināmeti na
riñcati paṭisallānaṁ anuyuñjati ajjhattaṁ cetosamathaṁ ayaṁ bhikkhave
dutiyo dhammo sekhassa bhikkhuno aparihānāya saṁvattati. Puna caparaṁ
bhikkhave sekho bhikkhu asaṁsaṭṭho viharati sagahaṭṭhapabbajitehi ananulomikena
gihisaṁsaggena na riñcati paṭisallānaṁ anuyuñjati ajjhattaṁ cetosamathaṁ
ayaṁ bhikkhave tatiyo dhammo sekhassa bhikkhuno aparihānāya saṁvattati.
Puna caparaṁ bhikkhave sekho bhikkhu na atikālena gāmaṁ pavisati nātidivā
paṭikkamati na riñcati paṭisallānaṁ anuyuñjati ajjhattaṁ cetosamathaṁ
ayaṁ bhikkhave catuttho dhammo sekhassa bhikkhuno aparihānāya saṁvattati.
Puna caparaṁ bhikkhave sekho bhikkhu yāyaṁ kathā abhisallekhikā
cetovivaraṇasappāyā seyyathīdaṁ appicchakathā santuṭṭhikathā pavivekakathā
asaṁsaggakathā viriyārambhakathā sīlakathā samādhikathā paññākathā vimuttikathā
vimuttiñāṇadassanakathā evarūpiyā kathāya nikāmalābhī hoti akicchalābhī
akasiralābhī na riñcati paṭisallānaṁ anuyuñjati ajjhattaṁ cetosamathaṁ
ayaṁ bhikkhave pañcamo dhammo sekhassa bhikkhuno aparihānāya saṁvattati. Ime
kho bhikkhave pañca dhammā sekhassa bhikkhuno aparihānāya saṁvattantīti.
Theravaggo catuttho.
<pb n="5.134"/>
Tassuddānaṁ
rajanīyaṁ <note n="1">Ma. Yu. rajanīyo.</note> vītarāgo kuhakosaddhākkhamo <note n="2">Ma. kuhakāssaddhākkhamā.</note>
paṭisambhidā ca sīlena thero sekhāpare duveti.
</xml>