<xml src="s52.xml">
<pgroup id="s52"/>
<readunit id="s52">8. anuruddhasaṃyuttaṃ</readunit>
<p rend="subhead" check="nosid">1, rahogatavaggo</p>
<p rend="subhead" sid="1">1, paṭhamarahogatasuttaṃ</p>
<pb n="5.376"/>
Anuruddhasaṁyuttaṁ
rahogatavaggo paṭhamo
<p n="1253"/>Evamme sutaṁ ekaṁ samayaṁ āyasmā anuruddho sāvatthiyaṁ
viharati jetavane anāthapiṇḍikassa ārāme. Atha kho āyasmato
anuruddhassa rahogatassa paṭisallīnassa evaṁ cetaso parivitakko
udapādi yesaṁ kesañci cattāro satipaṭṭhānā viraddhā viraddho
tesaṁ ariyo maggo sammādukkhakkhayagāmī yesaṁ kesañci cattāro
satipaṭṭhānā āraddhā āraddho tesaṁ ariyo maggo sammādukkhakkhayagāmīti.
<p n="1254"/>Atha kho āyasmā mahāmoggallāno āyasmato
anuruddhassa cetasā cetoparivitakkamaññāya seyyathāpi nāma balavā
puriso sammiñjitaṁ vā bāhaṁ pasāreyya pasāritaṁ vā bāhaṁ
sammiñjeyya evameva āyasmato anuruddhassa sammukhe pāturahosi.
Atha kho āyasmā mahāmoggallāno āyasmantaṁ anuruddhaṁ etadavoca
kittāvatā nu kho āvuso anuruddha bhikkhuno cattāro satipaṭṭhānā
āraddhā hontīti.
<p n="1255"/>Idhāvuso <pb ed="P" n="5.295" set="S"/>bhikkhu ajjhattaṁ kāye samudayadhammānupassī
viharati .pe. Ajjhattaṁ kāye vayadhammānupassī viharati. Ajjhattaṁ
<pb n="5.377"/>
Kāye samudayavayadhammānupassī viharati ātāpī sampajāno satimā
vineyya loke abhijjhādomanassaṁ. Bahiddhā kāye samudayadhammānupassī
viharati .pe. Bahiddhā kāye vayadhammānupassī viharati. Bahiddhā
kāye samudayavayadhammānupassī viharati ātāpī sampajāno satimā
vineyya loke abhijjhādomanassaṁ. Ajjhattabahiddhā kāye samudayadhammānupassī
viharati. Ajjhattabahiddhā kāye vayadhammānupassī
viharati. Ajjhattabahiddhā kāye samudayavayadhammānupassī viharati
ātāpī sampajāno satimā vineyya loke abhijjhādomanassaṁ.
<p n="1256"/>So sace ākaṅkhati appaṭikūle paṭikūlasaññī
vihareyyanti paṭikūlasaññī tattha viharati. Sace ākaṅkhati paṭikūle
appaṭikūlasaññī vihareyyanti appaṭikūlasaññī tattha viharati. Sace
ākaṅkhati appaṭikūle ca paṭikūle ca paṭikūlasaññī vihareyyanti
paṭikūlasaññī tatatha viharati. Sace ākaṅkhati paṭikūle ca appaṭikūle
ca appaṭikūlasaññī vihareyyanti appaṭikūlasaññī tattha viharati.
Sace ākaṅkhati appaṭikūlañca paṭikūlañca tadubhayaṁ abhinivajjetvā
upekkhako vihareyyaṁ sato sampajānoti upekkhako tattha viharati
sato sampajāno.
<p n="1257"/>Ajjhattaṁ vedanāsu samudayadhammānupassī viharati ajjhattaṁ
vedanāsu vayadhammānupassī viharati. Ajjhattaṁ vedanāsu samudayavayadhammānupassī
viharati ātāpī sampajāno satimā vineyya loke
<pb n="5.378"/>
Abhijjhādomanassaṁ. Bahiddhā vedanāsu samudayadhammānupassī viharati
bahiddhā vedanāsu vayadhammānupassī viharati. Bahiddhā vedanāsu
samudayavayadhammānupassī viharati ātāpī sampajāno satimā vineyya
loke abhijjhādomanassaṁ. Ajjhattabahiddhā <pb ed="P" n="5.296" set="S"/>vedanāsu samudayadhammānupassī
viharati ajjhattabahiddhā vedanāsu vayadhammānupassī viharati.
Ajjhattabahiddhā vedanāsu samudayavayadhammānupassī viharati ātāpī
sampajāno satimā vineyya loke abhijjhādomanassaṁ.
<p n="1258"/>So sace ākaṅkhati appaṭikūle paṭikūlasaññī
vihareyyanti paṭikūlasaññī tattha viharati. Sace ākaṅkhati paṭikūle
appaṭikūlasaññī vihareyyanti appaṭikūlasaññī tattha viharati. Sace
ākaṅkhati appaṭikūle ca paṭikūle ca paṭikūlasaññī vihareyyanti
paṭikūlasaññī tattha viharati. Sace ākaṅkhati paṭikūle ca appaṭikūle
ca appaṭikūlasaññī vihareyyanti appaṭikūlasaññī tattha viharati.
Sace ākaṅkhati appaṭikūlañca paṭikūlañca tadubhayaṁ abhinivajjetvā
upekkhako vihareyyaṁ sato sampajānoti upekkhako tattha viharati
sato sampajāno.
<p n="1259"/>Ajjhattaṁ citte .pe. Bahiddhā citte .pe.
Ajjhattabahiddhā citte samudayadhammānupassī viharati. Ajjhattabahiddhā
citte vayadhammānupassī viharati. Ajjhattabahiddhā citte
samudayavayadhammānupassī viharati ātāpī .pe. Abhijjhādomanassaṁ.
<pb n="5.379"/>
<p n="1260"/>So sace ākaṅkhati appaṭikūle paṭikūlasaññī
vihareyyanti paṭikūlasaññī tattha viharati .pe. Upekkhako tattha
viharati sato sampajāno.
<p n="1261"/>Ajjhattaṁ dhammesu .pe. Bahiddhā dhammesu .pe.
Ajjhattabahiddhā dhammesu samudayadhammānupassī viharati. Ajjhattabahiddhā
dhammesu vayadhammānupassī viharati. Ajjhattabahiddhā
dhammesu samudayavayadhammānupassī viharati ātāpī sampajāno satimā
vineyya loke abhijjhādomanassaṁ.
<p n="1262"/>So sace ākaṅkhati appaṭikūle paṭikūlasaññī
vihareyyanti paṭikūlasaññī tattha viharati .pe. Upekkhako tattha
viharati sato sampajāno. Ettāvatā kho āvuso bhikkhuno
cattāro satipaṭṭhānā āraddhā hontīti.
<p rend="subhead" sid="2">2, dutiyarahogatasuttaṃ</p>
<p n="1263"/>Sāvatthīnidānaṁ. Atha kho āyasmato anuruddhassa
rahogatassa paṭisallīnassa evaṁ cetaso parivitakko udapādi yesaṁ
kesañci cattāro satipaṭṭhānā viraddhā viraddho tesaṁ ariyo
maggo sammādukkhakkhayagāmī yesaṁ kesañci cattāro satipaṭṭhānā
āraddhā āraddho tesaṁ ariyo <pb ed="P" n="5.297" set="S"/>maggo sammādukkhakkhayagāmīti.
<p n="1264"/>Atha kho āyasmā mahāmoggallāno āyasmato
anuruddhassa cetasā cetoparivitakkamaññāya seyyathāpi nāma balavā
puriso sammiñjitaṁ vā bāhaṁ pasāreyya pasāritaṁ vā bāhaṁ
<pb n="5.380"/>
Sammiñjeyya evameva āyasmato anuruddhassa sammukhe pāturahosi.
<p n="1265"/>Atha kho āyasmā mahāmoggallāno āyasmantaṁ
anuruddhaṁ etadavoca kittāvatā nu kho āvuso anuruddha bhikkhuno
cattāro satipaṭṭhānā āraddhā hontīti.
<p n="1266"/>Idhāvuso bhikkhu ajjhattaṁ kāye kāyānupassī viharati
ātāpī sampajāno satimā vineyya loke abhijjhādomanassaṁ. Bahiddhā
kāye kāyānupassī viharati ātāpī .pe. Ajjhattabahiddhā kāye
kāyānupassī viharati ātāpī sampajāno satimā vineyya loke
abhijjhādomanassaṁ.
<p n="1267"/>Ajjhattaṁ vedanāsu vedanānupassī viharati ātāpī
sampajāno satimā vineyya loke abhijjhādomanassaṁ. Bahiddhā
vedanāsu vedanānupassī viharati ātāpī sampajāno satimā vineyya
loke abhijjhādomanassaṁ. Ajjhattabahiddhā vedanāsu vedanānupassī
viharati ātāpī sampajāno satimā vineyya loke abhijjhādomanassaṁ.
<p n="1268"/>Ajjhattaṁ citte. Bahiddhā citte. Ajjhattabahiddhā
citte cittānupassī viharati ātāpī sampajāno satimā vineyya
loke abhijjhādomanassaṁ.
<p n="1269"/>Ajjhattaṁ dhammesu. Bahiddhā dhammesu. Ajjhattabahiddhā
dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Ettāvatā kho āvuso
<pb n="5.381"/>
Bhikkhuno cattāro satipaṭṭhānā āraddhā hontīti.
<p rend="subhead" sid="3">3, sutanusuttaṃ</p>
<p n="1270"/>Ekaṁ samayaṁ āyasmā anuruddho sāvatthiyaṁ viharati
sutanutīre. Atha kho sambahulā bhikkhū yenāyasmā anuruddho <pb ed="P" n="5.298" set="S"/>
tenupasaṅkamiṁsu upasaṅkamitvā āyasmatā anuruddhena saddhiṁ sammodiṁsu
sammodanīyaṁ kathaṁ sārāṇīyaṁ <note n="1">Ma. sabbattha sāraṇīyaṁ.</note> vītisāretvā ekamantaṁ nisīdiṁsu. Ekamantaṁ
nisinnā kho te bhikkhū āyasmantaṁ anuruddhaṁ etadavocuṁ katamesaṁ
āyasmā anuruddho dhammānaṁ bhāvitattā bahulīkatattā mahābhiññattaṁ <note n="2">Ma. mahābhiññataṁ Yu. mahābhiññātaṁ. evamupari.</note>
pattoti.
<p n="1271"/>Catunnaṁ khvāhaṁ āvuso satipaṭṭhānānaṁ bhāvitattā
bahulīkatattā mahābhiññattaṁ patto. Katamesaṁ catunnaṁ. Idhāvuso
kāye kāyānupassī viharāmi ātāpī sampajāno satimā vineyya
loke abhijjhādomanassaṁ. Vedanāsu citte dhammesu dhammānupassī
viharāmi ātāpī sampajāno satimā vineyya loke abhijjhādomanassaṁ.
Imesaṁ khvāhaṁ āvuso catunnaṁ satipaṭṭhānānaṁ bhāvitattā
bahulīkatattā mahābhiññattaṁ patto. Imesañca panāhaṁ āvuso
catunnaṁ satipaṭṭhānānaṁ bhāvitattā bahulīkatattā hīnaṁ dhammaṁ hīnato
abbhaññāsiṁ majjhimaṁ dhammaṁ majjhimato abbhaññāsiṁ paṇītaṁ
dhammaṁ paṇītato abbhaññāsinti.
<p rend="subhead" sid="4">4, paṭhamakaṇḍakīsuttaṃ</p>
<p n="1272"/>Ekaṁ samayaṁ āyasmā ca anuruddho āyasmā ca
sārīputto āyasmā ca mahāmoggallāno sākete viharanti kaṇṭakīvane.
<pb n="5.382"/>
Atha kho āyasmā ca sārīputto āyasmā ca
mahāmoggallāno sāyaṇhasamayaṁ paṭisallānā vuṭṭhitā yenāyasmā
anuruddho tenupasaṅkamiṁsu upasaṅkamitvā āyasmatā anuruddhena
saddhiṁ sammodiṁsu sammodanīyaṁ kathaṁ sārāṇīyaṁ vītisāretvā ekamantaṁ
nisīdiṁsu. Ekamantaṁ nisinno kho āyasmā sārīputto āyasmantaṁ
anuruddhaṁ etadavoca sekkhenāvuso <note n="1">sekhenāvusotipi pāṭho.</note> anuruddha bhikkhunā katame dhammā
upasampajja vihātabbāti.
<p n="1273"/>Sekkhenāvuso sārīputta <pb ed="P" n="5.299" set="S"/>bhikkhunā cattāro satipaṭṭhānā
upasampajja vihātabbā. Katame cattāro. Idhāvuso bhikkhu
kāye kāyānupassī viharati. Vedanāsu citte dhammesu dhammānupassī
viharati ātāpī sampajāno satimā vineyya loke abhijjhādomanassaṁ.
Sekkhenāvuso sārīputta bhikkhunā ime cattāro
satipaṭṭhānā upasampajja vihātabbāti.
<p rend="subhead" sid="5">5, dutiyakaṇḍakīsuttaṃ</p>
<p n="1274"/>Sāketanidānaṁ. Ekamantaṁ nisinno kho āyasmā
sārīputto āyasmantaṁ anuruddhaṁ etadavoca asekkhenāvuso <note n="2">asekhenāvusoti vā pāṭho.</note> anuruddha
bhikkhunā katame dhammā upasampajja vihātabbāti.
<p n="1275"/>Asekkhenāvuso sārīputta bhikkhunā cattāro satipaṭṭhānā
upasampajja vihātabbā. Katame cattāro. Idhāvuso bhikkhu kāye
kāyānupassī viharati ātāpī sampajāno satimā vineyya loke
<pb n="5.383"/>
Abhijjhādomanassaṁ. Vedanāsu citte dhammesu dhammānupassī viharati
ātāpī sampajāno satimā vineyya loke abhijjhādomanassaṁ.
Asekkhenāvuso sārīputta bhikkhunā ime cattāro satipaṭṭhānā
upasampajja vihātabbāti.
<p rend="subhead" sid="6">6, tatiyakaṇḍakīsuttaṃ</p>
<p n="1276"/>Sāketanidānaṁ. Ekamantaṁ nisinno kho āyasmā
sārīputto āyasmantaṁ anuruddhaṁ etadavoca katamesaṁ āyasmā anuruddho
dhammānaṁ bhāvitattā bahulīkatattā mahābhiññattaṁ pattoti.
<p n="1277"/>Catunnaṁ khvāhaṁ āvuso satipaṭṭhānānaṁ bhāvitattā
bahulīkatattā mahābhiññattaṁ patto. Katamesaṁ catunnaṁ. Idhāhaṁ āvuso
kāye kāyānupassī viharāmi ātāpī sampajāno satimā vineyya
loke abhijjhādomanassaṁ. Vedanāsu citte dhammesu dhammānupassī
viharāmi ātāpī sampajāno satimā vineyya loke
abhijjhādomanassaṁ. Imesaṁ khvāhaṁ āvuso catunnaṁ satipaṭṭhānānaṁ
bhāvitattā bahulīkatattā mahābhiññattaṁ patto. Imesañca panāhaṁ
āvuso <pb ed="P" n="5.300" set="S"/>catunnaṁ satipaṭṭhānānaṁ bhāvitattā bahulīkatattā sahassalokaṁ
abhijānāmīti.
<p rend="subhead" sid="7">7, taṇhakkhayasuttaṃ</p>
<p n="1278"/>Sāvatthīnidānaṁ. Tatra kho āyasmā anuruddho bhikkhū
āmantesi .pe. Etadavoca cattārome āvuso satipaṭṭhānā
bhāvitā bahulīkatā taṇhakkhayāya saṁvattanti. Katame cattāro.
Idhāvuso bhikkhu kāye kāyānupassī viharati. Vedanāsu citte
<pb n="5.384"/>
Dhammesu dhammānupassī viharati ātāpī sampajāno satimā vineyya
loke abhijjhādomanassaṁ. Ime kho āvuso cattāro satipaṭṭhānā
bhāvitā bahulīkatā taṇhakkhayāya saṁvattantīti.
<p rend="subhead" sid="8">8, salaḷāgārasuttaṃ</p>
<p n="1279"/>Ekaṁ samayaṁ āyasmā anuruddho sāvatthiyaṁ viharati
salaḷāgāre. Tatra kho āyasmā anuruddho bhikkhū āmantesi
.pe. Etadavoca seyyathāpi āvuso gaṅgānadī pācīnaninnā pācīnapoṇā
pācīnapabbhārā atha mahājanakāyo āgaccheyya kuddālapiṭakaṁ <note n="1">Ma. kudālapiṭakaṁ. Ma. Yu. rājāno.</note>
ādāya mamaṁ imaṁ gaṅgānadiṁ pacchāninnaṁ karissāma pacchāpoṇaṁ
pacchāpabbhāranti. Taṁ kiṁ maññatha āvuso api nu so
mahājanakāyo gaṅgānadiṁ pacchāninnaṁ kareyya pacchāpoṇaṁ pacchāpabbhāranti.
No hetaṁ āvuso. Taṁ kissa hetu. Gaṅgā
āvuso nadī pācīnaninnā pācīnapoṇā pācīnapabbhārā sā na
sukarā pacchāninnaṁ kātuṁ pacchāpoṇaṁ pacchāpabbhāraṁ yāva deva
ca pana mahājanakāyo kilamathassa vighātassa bhāgī assāti.
Evameva kho āvuso bhikkhuṁ cattāro satipaṭṭhāne <pb ed="P" n="5.301" set="S"/>bhāventaṁ cattāro
satipaṭṭhāne bahulīkarontaṁ rājā <undef/> vā rājamahāmattā vā mittā
vā amaccā vā ñātī vā sālohitā vā bhogehi abhihaṭṭhuṁ
pavāreyyuṁ ehambho purisa kinte ime kāsāvā anuḍahanti kiṁ
muṇḍo kapālamanusaṁcarasi ehi hīnāyāvattitvā bhoge ca bhuñjassu
puññāni ca karohīti. So vata āvuso bhikkhu cattāro satipaṭṭhāne
<pb n="5.385"/>
Bhāvento cattāro satipaṭṭhāne bahulīkaronto sikkhaṁ
paccakkhāya hīnāyāvattissatīti netaṁ ṭhānaṁ vijjati. Taṁ kissa hetu.
Yaṁ hi <note n="1">Ma. Yu. <pb ed="P" n="5.302" set="S"/>taṁ.</note> āvuso cittaṁ dīgharattaṁ vivekaninnaṁ vivekapoṇaṁ vivekapabbhāraṁ
tathā <note n="2">Ma. Yu. taṁ vata.</note> hīnāyāvattissatīti netaṁ ṭhānaṁ vijjati.
<p n="1280"/>Kathañcāvuso bhikkhu cattāro satipaṭṭhāne bhāveti
cattāro satipaṭṭhāne bahulīkaroti <note n="3">Ma. itisaddo dissati.</note>. Idhāvuso bhikkhu kāye kāyānupassī
viharati. Vedanāsu citte dhammesu dhammānupassī viharati
ātāpī sampajāno satimā vineyya loke abhijjhādomanassaṁ.
Evaṁ kho āvuso bhikkhu cattāro satipaṭṭhāne bhāveti cattāro
satipaṭṭhāne bahulīkarotīti.
<p rend="subhead" sid="9">9, ambapālivanasuttaṃ</p>
<p n="1281"/>Ekaṁ samayaṁ āyasmā ca anuruddho āyasmā ca sārīputto
vesāliyaṁ viharanti ambapālivane. Atha kho āyasmā
sārīputto sāyaṇhasamayaṁ paṭisallānā vuṭṭhito .pe. Ekamantaṁ
nisinno kho āyasmā sārīputto āyasmantaṁ anuruddhaṁ etadavoca
vippasannāni kho te āvuso anuruddha indriyāni parisuddho mukhavaṇṇo
pariyodāto. Katamenāyasmā anuruddho vihārena etarahi
bahulaṁ viharatīti.
<p n="1282"/>Catūsu khvāhaṁ āvuso satipaṭṭhānesu sūpaṭṭhitacitto <note n="4">Ma.  suppatiṭṭhitacitto.</note>
etarahi bahulaṁ viharāmi. Katamesu catūsu. Idhāhaṁ āvuso kāye
<pb n="5.386"/>
Kāyānupassī viharāmi ātāpī sampajāno satimā vineyya loke
abhijjhādomanassaṁ. Vedanāsu citte dhammesu dhammānupassī viharāmi
ātāpī sampajāno satimā vineyya loke abhijjhādomanassaṁ. Imesu
khvāhaṁ āvuso catūsu satipaṭṭhānesu sūpaṭṭhitacitto etarahi bahulaṁ
viharāmi. Yo so āvuso bhikkhu arahaṁ khīṇāsavo vusitavā
katakaraṇīyo ohitabhāro anuppattasadattho parikkhīṇabhavasaññojano
sammadaññā vimutto so imesu catūsu satipaṭṭhānesu sūpaṭṭhitacitto
bahulaṁ viharatīti. Lābhā <note n="1">Ma. Yu. vata.</note> no āvuso suladdhaṁ <note n="2">Ma. Yu. vata.</note> no
āvuso ye mayaṁ āyasmato anuruddhassa sammukhāva assumha āsabhivācaṁ
bhāsamānassāti.
<p rend="subhead" sid="10">10, bāḷhagilānasuttaṃ</p>
<p n="1283"/>Ekaṁ samayaṁ āyasmā anuruddho sāvatthiyaṁ viharati
andhavanasmiṁ ābādhiko dukkhito bāḷhagilāno. Atha kho sambahulā
bhikkhū yenāyasmā anuruddho tenupasaṅkamiṁsu upasaṅkamitvā āyasmantaṁ
anuruddhaṁ etadavocuṁ katamenāyasmato anuruddhassa vihārena viharato
uppannā sārīrikā dukkhā vedanā cittaṁ na pariyādāya tiṭṭhantīti.
<p n="1284"/>Catūsu kho me āvuso satipaṭṭhānesu sūpaṭṭhitacittassa
viharato uppannā sārīrikā dukkhā vedanā cittaṁ na pariyādāya
tiṭṭhanti. Katamesu catūsu. Idhāhaṁ āvuso kāye kāyānupassī
viharāmi. Vedanāsu citte dhammesu dhammānupassī viharāmi
ātāpī sampajāno satimā vineyya loke abhijjhādomanassaṁ.
<pb n="5.387"/>
Imesu kho me āvuso catūsu satipaṭṭhānesu sūpaṭṭhitacittassa
viharato uppannā sārīrikā dukkhā vedanā cittaṁ na pariyādāya
tiṭṭhantīti.
Rahogatavaggo paṭhamo.
Tassuddānaṁ
rahogatena dve vuttā sutanukaṇṭakī tayo
taṇhakkhayasalaḷāgāraṁ ambapāligilāyananti <note n="1">Ma. ambapāli ca gilānanti. Yu. sabbaṁ bāḷhagilāyananti.</note>.
<p rend="subhead" check="nosid">2, dutiyavaggo</p>
<p rend="subhead" sid="11">1, kappasahassasuttaṃ</p>
<pb n="5.388"/>
Dutiyavaggo dutiyo
<p n="1285"/>Ekaṁ samayaṁ āyasmā anuruddho sāvatthiyaṁ viharati
jetavane anāthapiṇḍikassa ārāme. Atha kho sambahulā bhikkhū
yenāyasmā anuruddho tenupasaṅkamiṁsu upasaṅkamitvā āyasmatā
anuruddhena .pe. Ekamantaṁ nisinnā kho te bhikkhū āyasmantaṁ
anuruddhaṁ etadavocuṁ katamesaṁ āyasmā anuruddho dhammānaṁ bhāvitattā
bahulīkatattā mahābhiññattaṁ pattoti.
<p n="1286"/>Catunnaṁ khvāhaṁ āvuso satipaṭṭhānānaṁ bhāvitattā bahulīkatattā
mahābhiññattaṁ patto. Katamesaṁ catunnaṁ. Idhāhaṁ
āvuso kāye kāyānupassī viharāmi. Vedanāsu citte dhammesu
dhammānupassī viharāmi ātāpī sampajāno satimā vineyya loke
abhijjhādomanassaṁ. Imesaṁ khvāhaṁ āvuso catunnaṁ satipaṭṭhānānaṁ
bhāvitattā bahulīkatattā mahābhiññattaṁ patto. Imesañca panāhaṁ
āvuso catunnaṁ satipaṭṭhānānaṁ bhāvitattā bahulīkatattā kappasahassaṁ
anussarāmīti.
<p rend="subhead" sid="12">2, iddhividhasuttaṃ</p>
<p n="1287"/>Imesañca panāhaṁ āvuso catunnaṁ satipaṭṭhānānaṁ
bhāvitattā <pb ed="P" n="5.304" set="S"/>bahulīkatattā anekavihitaṁ iddhividhaṁ paccanubhomi ekopi
hutvā bahudhā homi .pe. Yāva brahmalokāpi kāyena vasaṁ vattemīti.
<p rend="subhead" sid="13">3, dibbasotasuttaṃ</p>
<pb n="5.389"/>
<p n="1288"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā dibbāya sotadhātuyā visuddhāya atikkantamānusikāya
ubho sadde suṇāmi dibbe ca mānuse ca ye dūre
santike cāti.
<p rend="subhead" sid="14">4, cetopariyasuttaṃ</p>
<p n="1289"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā parasattānaṁ parapuggalānaṁ cetasā ceto paricca
jānāmi sarāgaṁ vā cittaṁ sarāgaṁ cittanti pajānāmi .pe.
Vimuttaṁ cittanti pajānāmīti.
<p rend="subhead" sid="15">5, ṭhānasuttaṃ</p>
<p n="1290"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā ṭhānañca ṭhānato aṭṭhānañca aṭṭhānato
yathābhūtaṁ pajānāmīti.
<p rend="subhead" sid="16">6, kammasamādānasuttaṃ</p>
<p n="1291"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā atītānāgatapaccuppannānaṁ kammasamādānānaṁ
ṭhānaso hetuso vipākaṁ yathābhūtaṁ pajānāmīti.
<p rend="subhead" sid="17">7, sabbatthagāminisuttaṃ</p>
<p n="1292"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā sabbatthagāminīpaṭipadaṁ yathābhūtaṁ pajānāmīti.
<p rend="subhead" sid="18">8, nānādhātusuttaṃ</p>
<p n="1293"/><pb ed="P" n="5.305" set="S"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā anekadhātunānādhātulokaṁ yathābhūtaṁ pajānāmīti.
<p rend="subhead" sid="19">9, nānādhimuttisuttaṃ</p>
<p n="1294"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā sattānaṁ nānādhimuttikataṁ yathābhūtaṁ pajānāmīti.
<p rend="subhead" sid="20">10, indriyaparopariyattasuttaṃ</p>
<pb n="5.390"/>
<p n="1295"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā parasattānaṁ parapuggalānaṁ indriyaparopariyattaṁ
yathābhūtaṁ pajānāmīti.
<p rend="subhead" sid="21">11, jhānādisuttaṃ</p>
<p n="1296"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā jhānavimokkhasamādhisamāpattīnaṁ saṅkilesaṁ
vodānaṁ vuṭṭhānaṁ yathābhūtaṁ pajānāmīti.
<p rend="subhead" sid="22">12, pubbenivāsasuttaṃ</p>
<p n="1297"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā anekavihitaṁ pubbenivāsaṁ anussarāmi.
Seyyathīdaṁ. Ekaṁpi jātiṁ dvepi jātiyo .pe. Iti sākāraṁ sauddesaṁ
anekavihitaṁ pubbenivāsaṁ anussarāmīti.
<p rend="subhead" sid="23">13, dibbacakkhusuttaṃ</p>
<p n="1298"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā dibbena cakkhunā visuddhena atikkantamānusakena
satte passāmi cavamāne upapajjamāne .pe. Iti dibbena
cakkhunā visuddhena atikkantamānusakena .pe. Yathākammūpage satte
pajānāmīti.
<p rend="subhead" sid="24">14, āsavakkhayasuttaṃ</p>
<p n="1299"/>Imesañca panāhaṁ āvuso catunnaṁ satipaṭṭhānānaṁ
bhāvitattā bahulīkatattā āsavānaṁ khayā anāsavaṁ cetovimuttiṁ paññāvimuttiṁ
diṭṭheva dhamme sayaṁ abhiññā sacchikatvā upasampajja
viharāmīti.
Dutiyo vaggo.
<pb n="5.391"/>
Tassuddānaṁ
sahassaṁ iddhi atha pana cetopariccaṭṭhānametīṇi
paṭidoliko nānādhimutti indriyaṁ jānanti tisso vijjāti <note n="1">Ma. mahābhiññaṁ iddhi dibbaṁ ceto pariyaṁ ṭhānaṁ kammaṁ   sabbattha dhātudhimutti jhānaṁ tisso vijjāti.</note>.
Anuruddhasaṁyuttaṁ niṭṭhitaṁ.
</xml>