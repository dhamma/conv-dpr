<xml src="a3-9.xml">
<readunit id="a3-9">(9) 4. samaṇavaggo</readunit>
<p rend="subhead" sid="1">1, samaṇasuttaṃ</p>
Samaṇavaggo catuttho <pb ed="P" n="1.229" set="A"/>
<p n="521"/>82 Tīṇīmāni bhikkhave samaṇassa <note n="1">Ma. samaṇiyāni.</note> samaṇakaraṇīyāni katamāni
tīṇi adhisīlasikkhāsamādānaṁ adhicittasikkhāsamādānaṁ adhipaññāsikkhāsamādānaṁ
imāni kho bhikkhave tīṇi samaṇassa <note n="2">Ma. samaṇiyāni.</note> samaṇakaraṇīyāni.
Tasmā tiha bhikkhave evaṁ sikkhitabbaṁ tibbo no chando bhavissati
adhisīlasikkhāsamādāne tibbo no chando bhavissati adhicittasikkhāsamādāne
tibbo no chando bhavissati adhipaññāsikkhāsamādāneti
evañhi vo bhikkhave sikkhitabbanti.
<p rend="subhead" sid="2">2, gadrabhasuttaṃ</p>
<p n="522"/>83 Seyyathāpi bhikkhave gadrabho gogaṇaṁ piṭṭhito piṭṭhito
anubaddho <note n="3">Po. Ma. anubandho.</note> hoti ahampi <note n="4">Po. ahampi ammā ahampi  ammā. Ma. ahampi dammo ahampi dammo.</note> amhā ahampi amhāti tassa na tādiso
vaṇṇo hoti seyyathāpi gunnaṁ na tādiso saro hoti seyyathāpi
gunnaṁ na tādisaṁ padaṁ hoti seyyathāpi gunnaṁ so gogaṇaṁyeva
piṭṭhito piṭṭhito anubaddho hoti ahampi amhā ahampi amhāti.
<pb n="3.295"/>
Evameva kho bhikkhave idhekacco bhikkhu bhikkhusaṅghaṁ piṭṭhito piṭṭhito
anubaddho hoti ahampi bhikkhu ahampi bhikkhūti tassa na tādiso
chando hoti adhisīlasikkhāsamādāne seyyathāpi aññesaṁ bhikkhūnaṁ na
tādiso chando hoti adhicittasikkhāsamādāne seyyathāpi aññesaṁ
bhikkhūnaṁ na tādiso chando hoti adhipaññāsikkhāsamādāne seyyathāpi
aññesaṁ bhikkhūnaṁ so bhikkhusaṅghaṁyeva piṭṭhito piṭṭhito anubaddho
hoti ahampi bhikkhu ahampi bhikkhūti. Tasmā tiha bhikkhave evaṁ
sikkhitabbaṁ tibbo no chando bhavissati adhisīlasikkhāsamādāne tibbo
no chando bhavissati adhicittasikkhāsamādāne tibbo no chando bhavissati
adhipaññāsikkhāsamādāneti evañhi vo bhikkhave sikkhitabbanti.
<p rend="subhead" sid="3">3, khettasuttaṃ</p>
<p n="523"/>84 Tīṇīmāni bhikkhave kassakassa gahapatissa pubbe
karaṇīyāni katamāni tīṇi idha bhikkhave kassako gahapati paṭikacceva
khettaṁ sukaṭṭhaṁ karoti sumatikataṁ paṭikacceva khettaṁ sukaṭṭhaṁ karitvā
sumatikataṁ kālena bījāni <pb ed="P" n="1.230" set="A"/>patiṭṭhāpeti kālena bījāni patiṭṭhāpetvā
samayena udakaṁ abhinetipi apanetipi imāni kho bhikkhave tīṇi
kassakassa gahapatissa pubbe karaṇīyāni. Evameva kho bhikkhave tīṇīmāni
bhikkhussa pubbe karaṇīyāni katamāni tīṇi adhisīlasikkhāsamādānaṁ
adhicittasikkhāsamādānaṁ adhipaññāsikkhāsamādānaṁ imāni kho bhikkhave
tīṇi bhikkhussa pubbe karaṇīyāni. Tasmā tiha bhikkhave evaṁ
sikkhitabbaṁ tibbo no chando bhavissati adhisīlasikkhāsamādāne
<pb n="3.296"/>
Tibbo no chando bhavissati adhicittasikkhāsamādāne tibbo no
chando bhavissati adhipaññāsikkhāsamādāneti evañhi vo bhikkhave
sikkhitabbanti.
<p rend="subhead" sid="4">4, vajjiputtasuttaṃ</p>
<p n="524"/>85 Ekaṁ samayaṁ bhagavā vesāliyaṁ viharati mahāvane
kūṭāgārasālāyaṁ. Athakho aññataro vajjiputtako bhikkhu yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi
ekamantaṁ nisinno kho so vajjiputtako bhikkhu bhagavantaṁ etadavoca
sādhikamidaṁ bhante diyaḍḍhasikkhāpadasataṁ anvaḍḍhamāsaṁ uddesaṁ āgacchati
nāhaṁ bhante ettha sakkomi <note n="1">Po. sakkhissāmi.</note> sikkhitunti. Sakkhasi <note n="2">Po. Ma. sakkhissasi.</note> pana tvaṁ bhikkhu tīsu
sikkhāsu sikkhituṁ adhisīlasikkhāya adhicittasikkhāya adhipaññāsikkhāyāti.
Sakkomahaṁ bhante tīsu sikkhāsu sikkhituṁ adhisīlasikkhāya adhicittasikkhāya
adhipaññāsikkhāyāti. Tasmā tiha tvaṁ bhikkhu tīsu sikkhāsu sikkhassu
adhisīlasikkhāya adhicittasikkhāya adhipaññāsikkhāya yato kho tvaṁ bhikkhu
adhisīlampi sikkhissasi adhicittampi sikkhissasi adhipaññampi sikkhissasi
tassa <note n="3">Yu. tasmā.</note> tuyhaṁ <note n="4">Po. Ma. Yu.  bhikkhu.</note> adhisīlampi sikkhato adhicittampi sikkhato adhipaññampi
sikkhato rāgo pahīyissati doso pahīyissati moho pahīyissati
so tvaṁ rāgassa pahānā dosassa pahānā mohassa pahānā yaṁ
akusalaṁ taṁ na karissasi yaṁ pāpaṁ taṁ <note n="5">Yu. tvaṁ.</note> na sevissasīti. Athakho so
bhikkhu aparena samayena <pb ed="P" n="1.231" set="A"/>adhisīlampi sikkhi adhicittampi sikkhi
adhipaññampi sikkhi. Tassa adhisīlampi sikkhato adhicittampi sikkhato
<pb n="3.297"/>
Adhipaññampi sikkhato rāgo pahīyi doso pahīyi moho pahīyi
so rāgassa pahānā dosassa pahānā mohassa pahānā yaṁ akusalaṁ
taṁ nākāsi yaṁ pāpaṁ taṁ na sevīti.
<p rend="subhead" sid="5">5, sekkhasuttaṃ</p>
<p n="525"/>86 Athakho aññataro bhikkhu yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ
nisinno kho so bhikkhu bhagavantaṁ etadavoca sekho sekhoti bhante
vuccati kittāvatā nu kho bhante sekho hotīti. Sikkhatīti kho
bhikkhu tasmā sekhoti vuccati kiñca sikkhati. Adhisīlampi sikkhati
adhicittampi sikkhati adhipaññampi sikkhati sikkhatīti <note n="1">Yu. so.</note> kho bhikkhu
tasmā sekhoti vuccatīti.
Sekhassa sikkhamānassa ujumaggānusārino
khayasmiṁ paṭhamaṁ ñāṇaṁ tato aññā anantarā
tato aññāvimuttassa <note n="2">Po. aññaṁ vimuttassa.</note> ñāṇaṁ ve hoti tādino
akuppā me vimuttīti bhavasaññojanakkhayeti.
<p rend="subhead" sid="6">6, paṭhamasikkhāsuttaṃ</p>
<p n="526"/>87 Sādhikamidaṁ bhikkhave diyaḍḍhasikkhāpadasataṁ anvaḍḍhamāsaṁ
uddesaṁ āgacchati yattha atthakāmā kulaputtā sikkhanti. Tisso
imā bhikkhave sikkhā yatthetaṁ sabbaṁ samodhānaṁ gacchati katamā
tisso adhisīlasikkhā adhicittasikkhā adhipaññāsikkhā imā kho
bhikkhave tisso sikkhā yatthetaṁ sabbaṁ samodhānaṁ gacchati. Idha
bhikkhave bhikkhu sīlesu paripūrakārī hoti samādhismiṁ mattasokārī
<pb n="3.298"/>
Paññāya mattasokārī so yāni tāni khuddānukhuddakāni sikkhāpadāni
tāni āpajjatipi vuṭṭhātipi taṁ kissa hetu na hi mettha bhikkhave
abhabbatā vuttā yāni ca kho tāni sikkhāpadāni ādibrahmacariyakāni
brahmacariyasāruppāni tattha dhuvasīlo ca hoti <pb ed="P" n="1.232" set="A"/>ṭhitasīlo ca samādāya
sikkhati sikkhāpadesu so tiṇṇaṁ saññojanānaṁ parikkhayā sotāpanno
hoti avinipātadhammo niyato sambodhiparāyano. Idha pana bhikkhave
bhikkhu sīlesu paripūrakārī hoti samādhismiṁ mattasokārī paññāya
mattasokārī so yāni tāni khuddānukhuddakāni sikkhāpadāni tāni
āpajjatipi vuṭṭhātipi taṁ kissa hetu na hi mettha bhikkhave
abhabbatā vuttā yāni ca kho tāni sikkhāpadāni ādibrahmacariyakāni
brahmacariyasāruppāni tattha dhuvasīlo ca hoti ṭhitasīlo ca samādāya
sikkhati sikkhāpadesu so tiṇṇaṁ saññojanānaṁ parikkhayā rāgadosamohānaṁ
tanuttā sakadāgāmī hoti sakideva imaṁ lokaṁ āgantvā
dukkhassantaṁ karoti. Idha pana bhikkhave bhikkhu sīlesu paripūrakārī hoti
samādhismiṁ paripūrakārī paññāya mattasokārī so yāni tāni
khuddānukhuddakāni sikkhāpadāni tāni āpajjatipi vuṭṭhātipi taṁ kissa
hetu na hi mettha bhikkhave abhabbatā vuttā yāni ca kho tāni
sikkhāpadāni ādibrahmacariyakāni brahmacariyasāruppāni tattha dhuvasīlo
ca hoti ṭhitasīlo ca samādāya sikkhati sikkhāpadesu so pañcannaṁ
orambhāgiyānaṁ saññojanānaṁ parikkhayā opapātiko hoti tatthaparinibbāyī
<pb n="3.299"/>
Anāvattidhammo tasmā lokā. Idha pana bhikkhave bhikkhu sīlesu
paripūrakārī hoti samādhismiṁ paripūrakārī paññāya paripūrakārī so
yāni tāni khuddānukhuddakāni sikkhāpadāni tāni āpajjatipi vuṭṭhātipi
taṁ kissa hetu na hi mettha bhikkhave abhabbatā vuttā yāni
ca kho tāni sikkhāpadāni ādibrahmacariyakāni brahmacariyasāruppāni
tattha dhuvasīlo ca hoti ṭhitasīlo ca samādāya sikkhati sikkhāpadesu
so āsavānaṁ khayā anāsavaṁ cetovimuttiṁ paññāvimuttiṁ diṭṭheva
dhamme sayaṁ abhiññā sacchikatvā upasampajja viharati iti kho
bhikkhave padesaṁ padesakārī ārādheti paripūraṁ paripūrakārī
avañjhānitvevāhaṁ <note n="1">Po. Yu. avajjhāni .... ito paraṁ īdisameva.</note> bhikkhave sikkhāpadāni vadāmīti.
<p rend="subhead" sid="7">7, dutiyasikkhāsuttaṃ</p>
<p n="527"/>88 Sādhikamidaṁ bhikkhave diyaḍḍhasikkhāpadasataṁ <pb ed="P" n="1.233" set="A"/>anvaḍḍhamāsaṁ
uddesaṁ āgacchati yattha atthakāmā kulaputtā sikkhanti. Tisso
imā bhikkhave sikkhā yatthetaṁ sabbaṁ samodhānaṁ gacchati katamā
tisso adhisīlasikkhā adhicittasikkhā adhipaññāsikkhā imā kho
bhikkhave tisso sikkhā yatthetaṁ sabbaṁ samodhānaṁ gacchati. Idha
bhikkhave bhikkhu sīlesu paripūrakārī hoti samādhismiṁ mattasokārī paññāya
mattasokārī so yāni tāni khuddānukhuddakāni sikkhāpadāni tāni
āpajjatipi vuṭṭhātipi taṁ kissa hetu na hi mettha bhikkhave
abhabbatā vuttā yāni ca kho tāni sikkhāpadāni ādibrahmacariyakāni
brahmacariyasāruppāni tattha dhuvasīlo ca hoti ṭhitasīlo ca samādāya
<pb n="3.300"/>
Sikkhati sikkhāpadesu so tiṇṇaṁ saññojanānaṁ parikkhayā
sattakkhattuparamo hoti sattakkhattuparamaṁ deve ca manusse ca sandhāvitvā
saṁsaritvā dukkhassantaṁ karoti so tiṇṇaṁ saññojanānaṁ parikkhayā
kolaṁkolo hoti dve vā tīṇi vā kulāni sandhāvitvā saṁsaritvā
dukkhassantaṁ karoti so tiṇṇaṁ saññojanānaṁ parikkhayā ekabījī
hoti ekaṁyeva mānusakaṁ bhavaṁ nibbattetvā dukkhassantaṁ karoti so
tiṇṇaṁ saññojanānaṁ parikkhayā rāgadosamohānaṁ tanuttā sakadāgāmī
hoti sakideva imaṁ lokaṁ āgantvā dukkhassantaṁ karoti. Idha pana
bhikkhave bhikkhu sīlesu paripūrakārī hoti samādhismiṁ paripūrakārī paññāya
mattasokārī so yāni tāni khuddānukhuddakāni sikkhāpadāni tāni
āpajjatipi vuṭṭhātipi taṁ kissa hetu na hi mettha bhikkhave
abhabbatā vuttā yāni ca kho tāni sikkhāpadāni ādibrahmacariyakāni
brahmacariyasāruppāni tattha dhuvasīlo ca hoti ṭhitasīlo ca samādāya
sikkhati sikkhāpadesu so pañcannaṁ orambhāgiyānaṁ saññojanānaṁ parikkhayā
uddhaṁsoto hoti akaniṭṭhagāmī so pañcannaṁ orambhāgiyānaṁ
saññojanānaṁ parikkhayā sasaṅkhāraparinibbāyī hoti so pañcannaṁ
orambhāgiyānaṁ saññojanānaṁ parikkhayā asaṅkhāraparinibbāyī hoti so
pañcannaṁ orambhāgiyānaṁ saññojanānaṁ parikkhayā upahaccaparinibbāyī hoti
so pañcannaṁ orambhāgiyānaṁ saññojanānaṁ parikkhayā antarāparinibbāyī
hoti. Idha pana bhikkhave bhikkhu <pb ed="P" n="1.234" set="A"/>sīlesu paripūrakārī hoti samādhismiṁ
<pb n="3.301"/>
Paripūrakārī paññāya paripūrakārī so yāni tāni khuddānukhuddakāni
sikkhāpadāni tāni āpajjatipi vuṭṭhātipi taṁ kissa hetu na hi
mettha bhikkhave abhabbatā vuttā yāni ca kho tāni sikkhāpadāni
ādibrahmacariyakāni brahmacariyasāruppāni tattha dhuvasīlo ca hoti
ṭhitasīlo ca samādāya sikkhati sikkhāpadesu so āsavānaṁ khayā
anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā
sacchikatvā upasampajja viharati iti kho bhikkhave padesaṁ padesakārī
ārādheti paripūraṁ paripūrakārī avañjhānitvevāhaṁ bhikkhave sikkhāpadāni
vadāmīti.
<p rend="subhead" sid="8">8, tatiyasikkhāsuttaṃ</p>
<p n="528"/>89 Sādhikamidaṁ bhikkhave diyaḍḍhasikkhāpadasataṁ anvaḍḍhamāsaṁ
uddesaṁ āgacchati yattha atthakāmā kulaputtā sikkhanti. Tisso
imā bhikkhave sikkhā yatthetaṁ sabbaṁ samodhānaṁ gacchati katamā
tisso adhisīlasikkhā adhicittasikkhā adhipaññāsikkhā imā kho
bhikkhave tisso sikkhā yatthetaṁ sabbaṁ samodhānaṁ gacchati. Idha
bhikkhave bhikkhu sīlesu paripūrakārī hoti samādhismiṁ paripūrakārī paññāya
paripūrakārī so yāni tāni khuddānukhuddakāni sikkhāpadāni tāni
āpajjatipi vuṭṭhātipi taṁ kissa hetu na hi mettha bhikkhave
abhabbatā vuttā yāni ca kho tāni sikkhāpadāni ādibrahmacariyakāni
brahmacariyasāruppāni tattha dhuvasīlo ca hoti ṭhitasīlo ca samādāya
sikkhati sikkhāpadesu so āsavānaṁ khayā anāsavaṁ cetovimuttiṁ
<pb n="3.302"/>
Paññāvimuttiṁ diṭṭheva dhamme sayaṁ abhiññā sacchikatvā upasampajja
viharati taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ
saññojanānaṁ parikkhayā antarāparinibbāyī hoti taṁ vā pana
anabhisambhavaṁ appaṭivijjhaṁ pañcannaṁ orambhāgiyānaṁ saññojanānaṁ parikkhayā
upahaccaparinibbāyī hoti taṁ vā pana anabhisambhavaṁ appaṭivijjhaṁ
pañcannaṁ orambhāgiyānaṁ saññojanānaṁ parikkhayā asaṅkhāraparinibbāyī
hoti. Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ
saññojanānaṁ parikkhayā sasaṅkhāraparinibbāyī hoti taṁ vā pana
anabhisambhavaṁ appaṭivijjhaṁ pañcannaṁ orambhāgiyānaṁ saññojanānaṁ parikkhayā
uddhaṁsoto hoti akaniṭṭhagāmī taṁ vā pana anabhisambhavaṁ appaṭivijjhaṁ
tiṇṇaṁ saññojanānaṁ parikkhayā <pb ed="P" n="1.235" set="A"/>rāgadosamohānaṁ tanuttā sakadāgāmī
hoti sakideva imaṁ lokaṁ āgantvā dukkhassantaṁ karoti taṁ vā pana
anabhisambhavaṁ appaṭivijjhaṁ tiṇṇaṁ saññojanānaṁ parikkhayā ekabījī
hoti ekaṁyeva mānusakaṁ bhavaṁ nibbattetvā dukkhassantaṁ karoti taṁ
vā pana anabhisambhavaṁ appaṭivijjhaṁ tiṇṇaṁ saññojanānaṁ parikkhayā
kolaṁkolo hoti dve vā tīṇi vā kulāni sandhāvitvā saṁsaritvā
dukkhassantaṁ karoti taṁ vā pana anabhisambhavaṁ appaṭivijjhaṁ tiṇṇaṁ
saññojanānaṁ parikkhayā sattakkhattuparamo hoti sattakkhattuparamaṁ deve
ca mānuse ca sandhāvitvā saṁsaritvā dukkhassantaṁ karoti iti kho
bhikkhave paripūraṁ paripūrakārī ārādheti padesaṁ padesakārī avañjhānitvevāhaṁ
<pb n="3.303"/>
Bhikkhave sikkhāpadāni vadāmīti.
<p rend="subhead" sid="9">9, paṭhamasikkhattayasuttaṃ</p>
<p n="529"/>90 Tisso imā bhikkhave sikkhā katamā tisso adhisīlasikkhā
adhicittasikkhā adhipaññāsikkhā. Katamā ca bhikkhave adhisīlasikkhā
idha bhikkhave bhikkhu sīlavā hoti .pe. Samādāya sikkhati sikkhāpadesu
ayaṁ vuccati bhikkhave adhisīlasikkhā. Katamā ca bhikkhave
adhicittasikkhā idha bhikkhave bhikkhu vivicceva kāmehi .pe.
Catutthaṁ jhānaṁ upasampajja viharati ayaṁ vuccati bhikkhave adhicittasikkhā.
Katamā ca bhikkhave adhipaññāsikkhā idha bhikkhave bhikkhu idaṁ
dukkhanti yathābhūtaṁ pajānāti .pe. Ayaṁ dukkhanirodhagāminī paṭipadāti
yathābhūtaṁ pajānāti ayaṁ vuccati bhikkhave adhipaññāsikkhā. Imā kho
bhikkhave tisso sikkhāti.
<p rend="subhead" sid="10">10, dutiyasikkhattayasuttaṃ</p>
<p n="530"/>91 Tisso imā bhikkhave sikkhā katamā tisso adhisīlasikkhā
adhicittasikkhā adhipaññāsikkhā. Katamā ca bhikkhave adhisīlasikkhā
idha bhikkhave bhikkhu sīlavā hoti .pe. Samādāya sikkhati
sikkhāpadesu ayaṁ vuccati bhikkhave adhisīlasikkhā. Katamā ca bhikkhave
adhicittasikkhā idha bhikkhave bhikkhu vivicceva kāmehi .pe.
Catutthaṁ jhānaṁ upasampajja viharati ayaṁ vuccati bhikkhave adhicittasikkhā.
Katamā ca bhikkhave adhipaññāsikkhā idha bhikkhave bhikkhu āsavānaṁ khayā
anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā
sacchikatvā upasampajja viharati ayaṁ vuccati bhikkhave adhipaññāsikkhā.
<pb n="3.304"/>
Imā kho bhikkhave tisso sikkhāti.
Adhisīlaṁ adhicittaṁ adhipaññañca viriyavā
thāmavā dhītimā jhāyī sato guttindriyo care
yathā pure tathā pacchā yathā pacchā tathā pure
yathā adho tathā uddhaṁ yathā uddhaṁ tathā adho
yathā divā tathā rattiṁ yathā rattiṁ tathā divā
abhibhuyya disā sabbā appamāṇasamādhinā.
Tamāhu sekkhaṁ <note n="1">Ma. sekhaṁ.</note> paṭipadaṁ atho saṁsuddhacārinaṁ <note n="2">Ma. saṁsuddhacāriyaṁ.</note>
tamāhu loke sambuddhaṁ dhīraṁ paṭipadantaguṁ.
Viññāṇassa nirodhena taṇhakkhayavimuttino
pajjotasseva nibbānaṁ vimokkho hoti cetasoti.
<p rend="subhead" sid="11">11, saṅkavāsuttaṃ</p>
<p n="531"/>92 Ekaṁ samayaṁ bhagavā kosalesu cārikaṁ caramāno mahatā
bhikkhusaṅghena saddhiṁ yena paṅkadhā <note n="3">Ma. saṅkavā nāma. ito paraṁ īdisameva. </note> nāma kosalānaṁ nigamo tadavasari.
Tatra sudaṁ bhagavā paṅkadhāyaṁ viharati paṅkadhā nāma kosalānaṁ nigamo.
Tena kho pana samayena kassapagotto nāma bhikkhu paṅkadhāyaṁ āvāsiko
hoti. Tatra sudaṁ bhagavā sikkhāpadapaṭisaṁyuttāya dhammiyā kathāya bhikkhū
sandasseti samādapeti samuttejeti sampahaṁseti. Athakho kassapagottassa
bhikkhuno bhagavatā <note n="4">Ma. bhagavati.</note> sikkhāpadapaṭisaṁyuttāya dhammiyā kathāya bhikkhū sandassente
samādapente samuttejente sampahaṁsente ahudeva akkhanti
ahu appaccayo adhisallekhatevāyaṁ <note n="5">Ma. Yu. adhisallikhatevāyaṁ. ito paraṁ īdisameva.</note> samaṇoti. Athakho bhagavā paṅkadhāyaṁ
<pb n="3.305"/>
Yathābhirantaṁ viharitvā yena rājagahaṁ tena <pb ed="P" n="1.237" set="A"/>cārikaṁ pakkāmi anupubbena
cārikaṁ caramāno yena rājagahaṁ tadavasari. Tatra sudaṁ bhagavā rājagahe
viharati gijjhakūṭe <note n="1">Ma. gijjhakūṭe pabbateti ime dve pāṭhā na dissanti.</note> pabbate. Athakho kassapagottassa bhikkhuno acirapakkantassa
bhagavato ahudeva kukkuccaṁ ahu vippaṭisāro alābhā vata
me na vata me lābhā dulladdhaṁ vata me na vata me suladdhaṁ
yassa me bhagavatā <note n="2">Ma. bhagavati. </note> sikkhāpadapaṭisaṁyuttāya dhammiyā kathāya bhikkhū
sandassente samādapente samuttejente sampahaṁsente ahudeva akkhanti
ahu appaccayo adhisallekhatevāyaṁ samaṇoti yannūnāhaṁ yena
bhagavā tenupasaṅkameyyaṁ upasaṅkamitvā bhagavato santike accayaṁ
accayato deseyyanti. Athakho kassapagotto bhikkhu senāsanaṁ saṁsāmetvā
pattacīvaramādāya yena rājagahaṁ tena pakkāmi anupubbena
yena rājagahaṁ <note n="3">Ma. Yu. yena.</note> gijjhakūṭo pabbato yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ
nisinno kho kassapagotto bhikkhu bhagavantaṁ etadavoca ekamidaṁ
bhante samayaṁ bhagavā paṅkudhāyaṁ viharati paṅkudhā nāma kosalānaṁ
nigamo tatra sudaṁ <note n="4">Po. Ma. bhante.</note> bhagavā sikkhāpadapaṭisaṁyuttāya dhammiyā kathāya bhikkhū
sandasseti <note n="5">Po. Ma. Yu. sandassesi ... sampahaṁsesi. </note> samādapeti samuttejeti sampahaṁseti tassa mayhaṁ bhante <note n="6">Ma. ayaṁ pāṭho natthi.</note>
bhagavatā sikkhāpadapaṭisaṁyuttāya dhammiyā kathāya bhikkhū sandassente
samādapente samuttejente sampahaṁsente ahudeva akkhanti ahu
<pb n="3.306"/>
Appaccayo adhisallekhatevāyaṁ samaṇoti athakho bhagavā paṅkadhāyaṁ
yathābhirantaṁ viharitvā yena rājagahaṁ tena cārikaṁ pakkāmi tassa
mayhaṁ bhante acirapakkantassa bhagavato ahudeva kukkuccaṁ ahu vippaṭisāro
alābhā vata me na vata me lābhā dulladdhaṁ vata me na vata me
suladdhaṁ yassa me bhagavatā sikkhāpadapaṭisaṁyuttāya dhammiyā kathāya bhikkhū
sandassente samādapente samuttejente sampahaṁsente ahudeva akkhanti
ahu appaccayo adhisallekhatevāyaṁ samaṇoti yannūnāhaṁ yena
bhagavā tenupasaṅkameyyaṁ upasaṅkamitvā bhagavato <pb ed="P" n="1.238" set="A"/>santike accayaṁ
accayato deseyyanti accayo maṁ bhante accagamā yathābālaṁ yathāmūḷhaṁ
yathāakusalaṁ yassa me bhagavatā sikkhāpadapaṭisaṁyuttāya dhammiyā kathāya
bhikkhū sandassente samādapente samuttejente sampahaṁsente ahudeva
akkhanti ahu appaccayo adhisallekhatevāyaṁ samaṇoti tassa me
bhante bhagavā accayaṁ accayato paṭiggaṇhātu āyatiṁ saṁvarāyāti.
Taggha taṁ <note n="1">Po. Yu. tvaṁ.</note> kassapa accayo accagamā yathābālaṁ yathāmūḷhaṁ yathāakusalaṁ
yassa te mayā <note n="2">Ma. mayi.</note> sikkhāpadapaṭisaṁyuttāya dhammiyā kathāya bhikkhū sandassente
samādapente samuttejente sampahaṁsente ahudeva akkhanti ahu
appaccayo adhisallekhatevāyaṁ samaṇoti yato ca kho tvaṁ
kassapa accayaṁ accayato disvā yathādhammaṁ paṭikarosi tante mayaṁ
paṭiggaṇhāma vuḍḍhi hesā kassapa ariyassa vinaye yo accayaṁ
accayato disvā yathādhammaṁ paṭikaroti āyatiṁ saṁvaraṁ āpajjati thero
<pb n="3.307"/>
Cepi kassapa bhikkhu hoti na sikkhākāmo sikkhāsamādānassa na
vaṇṇavādī ye caññe bhikkhū na sikkhākāmā te ca sikkhāya na
samādapeti ye caññe bhikkhū sikkhākāmā tesañca na vaṇṇaṁ bhaṇati
bhūtaṁ tacchaṁ kālena evarūpassāhaṁ kassapa therassa bhikkhuno na
vaṇṇaṁ bhaṇāmi taṁ kissa hetu satthā hissa vaṇṇaṁ bhaṇatīti
aññe naṁ bhikkhū bhajeyyuṁ ye naṁ bhajeyyuṁ tyassa diṭṭhānugatiṁ
āpajjeyyuṁ yassa <note n="1">Ma. yyāssa. ito paraṁ īdisameva.</note> diṭṭhānugatiṁ āpajjeyyuṁ tesantaṁ assa dīgharattaṁ
ahitāya dukkhāyāti tasmāhaṁ kassapa evarūpassa therassa bhikkhuno na
vaṇṇaṁ bhaṇāmi majjhimo cepi kassapa bhikkhu hoti .pe. Navo
cepi kassapa bhikkhu hoti na sikkhākāmo sikkhāsamādānassa na
vaṇṇavādī ye caññe bhikkhū na sikkhākāmā te ca sikkhāya na
samādapeti ye caññe bhikkhū sikkhākāmā tesañca na vaṇṇaṁ
bhaṇati bhūtaṁ tacchaṁ kālena evarūpassāhaṁ kassapa navassa bhikkhuno na
vaṇṇaṁ bhaṇāmi taṁ kissa hetu satthā hissa <pb ed="P" n="1.239" set="A"/>vaṇṇaṁ bhaṇatīti
aññe naṁ bhikkhū bhajeyyuṁ ye naṁ bhajeyyuṁ tyassa diṭṭhānugatiṁ
āpajjeyyuṁ yassa diṭṭhānugatiṁ āpajjeyyuṁ tesantaṁ assa dīgharattaṁ
ahitāya dukkhāyāti tasmāhaṁ kassapa evarūpassa navassa bhikkhuno
na vaṇṇaṁ bhaṇāmi thero cepi kassapa bhikkhu hoti sikkhākāmo
sikkhāsamādānassa vaṇṇavādī ye caññe bhikkhū na sikkhākāmā te
ca sikkhāya samādapeti ye caññe bhikkhū sikkhākāmā tesañca vaṇṇaṁ
<pb n="3.308"/>
Bhaṇati bhūtaṁ tacchaṁ kālena evarūpassāhaṁ kassapa therassa bhikkhuno
vaṇṇaṁ bhaṇāmi taṁ kissa hetu satthā hissa vaṇṇaṁ bhaṇatīti
aññe naṁ bhikkhū bhajeyyuṁ ye naṁ bhajeyyuṁ tyassa diṭṭhānugatiṁ
āpajjeyyuṁ yassa diṭṭhānugatiṁ āpajjeyyuṁ tesantaṁ assa dīgharattaṁ
hitāya sukhāyāti tasmāhaṁ kassapa evarūpassa therassa bhikkhuno vaṇṇaṁ
bhaṇāmi majjhimo cepi kassapa bhikkhu hoti .pe. Navo cepi
kassapa bhikkhu hoti sikkhākāmo sikkhāsamādānassa vaṇṇavādī ye
caññe bhikkhū na sikkhākāmā te ca sikkhāya samādapeti ye
caññe bhikkhū sikkhākāmā tesañca vaṇṇaṁ bhaṇati bhūtaṁ tacchaṁ kālena
evarūpassāhaṁ kassapa navassa bhikkhuno vaṇṇaṁ bhaṇāmi taṁ kissa
hetu satthā hissa vaṇṇaṁ bhaṇatīti aññe naṁ bhikkhū bhajeyyuṁ ye
naṁ bhajeyyuṁ tyassa diṭṭhānugatiṁ āpajjeyyuṁ yassa diṭṭhānugatiṁ
āpajjeyyuṁ tesantaṁ assa dīgharattaṁ hitāya sukhāyāti tasmāhaṁ kassapa
evarūpassa navassa bhikkhuno vaṇṇaṁ bhaṇāmīti.
Samaṇavaggo catuttho.
Tassuddānaṁ
samaṇo gadrabho khetto vajjiputto ca sekhinā
tayo ca sekhino vuttā dve sikkhā paṅkadhena cāti.
</xml>