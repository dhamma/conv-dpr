<xml src="d14.xml">
<book id="dn2">mahāvaggapāḷi</book>
<pgroup id="d14"/>
<readunit id="d14">1. mahāpadānasuttaṃ</readunit>
<p rend="subhead" sid="1">pubbenivāsapaṭisaṃyuttakathā</p>
<pb n="2.1"/>
Suttantapiṭake dīghanikāyassa
dutiyo bhāgo
mahāvaggo
namo tassa bhagavato arahato sammāsambuddhassa.
Mahāpadānasuttaṁ
<p n="1"/>Evamme sutaṁ. Ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme karerikuṭikāyaṁ. Athakho sambahulānaṁ
bhikkhūnaṁ pacchābhattaṁ piṇḍapātapaṭikkantānaṁ karerimaṇḍalamāḷe sannisinnānaṁ
sannipatitānaṁ pubbenivāsapaṭisaṁyuttā dhammī kathā udapādi
itipi pubbenivāso itipi pubbenivāsoti. Assosi kho bhagavā
dibbāya sotadhātuyā visuddhāya atikkantamānusikāya tesaṁ bhikkhūnaṁ
imaṁ kathāsallāpaṁ. Athakho bhagavā uṭṭhāyāsanā yena karerimaṇḍalamāḷo
tenupasaṅkami upasaṅkamitvā paññattāsane nisīdi.
Nisajja kho bhagavā bhikkhū āmantesi kāya nuttha bhikkhave etarahi
kathāya sannisinnā kā ca pana vo antarākathā vippakatāti. Evaṁ
vutte te bhikkhū bhagavantaṁ etadavocuṁ idha bhante amhākaṁ pacchābhattaṁ
piṇḍapātapaṭikkantānaṁ <pb ed="P" n="2.2" set="D"/>karerimaṇḍalamāḷe sannisinnānaṁ sannipatitānaṁ
<pb n="2.2"/>
Pubbenivāsapaṭisaṁyuttā dhammī kathā udapādi itipi pubbenivāso
itipi pubbenivāsoti ayaṁ kho no bhante antarākathā
vippakatā atha bhagavā anuppattoti. Iccheyyātha no tumhe
bhikkhave pubbenivāsapaṭisaṁyuttaṁ dhammiṁ kathaṁ sotunti. Etassa bhagavā
kālo etassa sugata kālo yaṁ bhagavā pubbenivāsapaṭisaṁyuttaṁ
dhammiṁ kathaṁ kareyya bhagavato vacanaṁ <note n="1">Ma. vacanantipadaṁ na dissati.</note> sutvā bhikkhū dhāressantīti.
Tenahi bhikkhave suṇātha sādhukaṁ manasikarotha bhāsissāmīti. Evaṁ
bhanteti kho te bhikkhū bhagavato paccassosuṁ. Bhagavā etadavoca
ito so bhikkhave ekanavuto kappo <note n="2">Po. Ma. ekanavutikappe.</note> yaṁ vipassī bhagavā arahaṁ
sammāsambuddho loke udapādi. Ito so bhikkhave ekatiṁso
kappo <note n="3">Po. Ma. ekatiṁsakappe.</note> yaṁ sikhī bhagavā arahaṁ sammāsambuddho loke udapādi.
Tasmiṁyeva kho bhikkhave ekatiṁse kappe vessabhū bhagavā arahaṁ sammāsambuddho
loke udapādi. Imasmiṁyeva kho bhikkhave bhaddakappe
kakusandho bhagavā arahaṁ sammāsambuddho loke udapādi. Imasmiṁyeva
kho bhikkhave bhaddakappe konāgamano bhagavā arahaṁ sammāsambuddho
loke udapādi. Imasmiṁyeva kho bhikkhave bhaddakappe kassapo
bhagavā arahaṁ sammāsambuddho loke udapādi. Imasmiṁyeva kho
bhikkhave bhaddakappe ahaṁ etarahi arahaṁ sammāsambuddho loke
uppanno.
<p n="2"/>Vipassī bhikkhave bhagavā arahaṁ sammāsambuddho khattiyo
<pb n="2.3"/>
Jātiyā ahosi khattiyakule udapādi. Sikhī bhikkhave bhagavā arahaṁ
sammāsambuddho <pb ed="P" n="2.3" set="D"/>khattiyo jātiyā ahosi khattiyakule udapādi.
Vessabhū bhikkhave bhagavā arahaṁ sammāsambuddho khattiyo jātiyā
ahosi khattiyakule udapādi. Kakusandho bhikkhave bhagavā arahaṁ
sammāsambuddho brāhmaṇo jātiyā ahosi brāhmaṇakule
udapādi. Konāgamano bhikkhave bhagavā arahaṁ sammāsambuddho
brāhmaṇo jātiyā ahosi brāhmaṇakule udapādi. Kassapo
bhikkhave bhagavā arahaṁ sammāsambuddho brāhmaṇo jātiyā ahosi
brāhmaṇakule udapādi. Ahaṁ bhikkhave etarahi arahaṁ sammāsambuddho
khattiyo jātiyā ahosiṁ khattiyakule uppanno.
<p n="3"/>Vipassī bhikkhave bhagavā arahaṁ sammāsambuddho koṇḍañño
gottena ahosi. Sikhī bhikkhave bhagavā arahaṁ sammāsambuddho
koṇḍañño gottena ahosi. Vessabhū bhikkhave bhagavā arahaṁ
sammāsambuddho koṇḍañño gottena ahosi. Kakusandho bhikkhave
bhagavā arahaṁ sammāsambuddho kassapo gottena ahosi. Konāgamano
bhikkhave bhagavā arahaṁ sammāsambuddho kassapo gottena ahosi.
Kassapo bhikkhave bhagavā arahaṁ sammāsambuddho kassapo gottena
ahosi. Ahaṁ bhikkhave etarahi arahaṁ sammāsambuddho gotamo
gottena ahosiṁ.
<p n="4"/>Vipassissa bhikkhave bhagavato arahato sammāsambuddhassa
<pb n="2.4"/>
Asītivassasahassāni āyuppamāṇaṁ ahosi. Sikhissa bhikkhave bhagavato
arahato sammāsambuddhassa sattativassasahassāni āyuppamāṇaṁ
ahosi. Vessabhussa bhikkhave bhagavato arahato sammāsambuddhassa
saṭṭhivassasahassāni āyuppamāṇaṁ ahosi. Kakusandhassa bhikkhave
bhagavato arahato sammāsambuddhassa cattāḷīsavassasahassāni āyuppamāṇaṁ
ahosi. Konāgamanassa bhikkhave bhagavato arahato sammāsambuddhassa
tiṁsavassasahassāni āyuppamāṇaṁ ahosi. Kassapassa
bhikkhave bhagavato arahato sammāsambuddhassa vīsativassasahassāni
āyuppamāṇaṁ <pb ed="P" n="2.4" set="D"/>ahosi. Mayhaṁ bhikkhave etarahi appakaṁ āyuppamāṇaṁ
parittaṁ lahukaṁ yo ciraṁ jīvati so vassasataṁ appaṁ vā bhiyyo.
<p n="5"/>Vipassī bhikkhave bhagavā arahaṁ sammāsambuddho pāṭaliyā
mūle abhisambuddho. Sikhī bhikkhave bhagavā arahaṁ sammāsambuddho
puṇḍarīkassa mūle abhisambuddho. Vessabhū bhikkhave bhagavā arahaṁ
sammāsambuddho sālassa mūle abhisambuddho. Kakusandho bhikkhave
bhagavā arahaṁ sammāsambuddho sirīsassa mūle abhisambuddho. Konāgamano
bhikkhave bhagavā arahaṁ sammāsambuddho udumbarassa mūle
abhisambuddho. Kassapo bhikkhave bhagavā arahaṁ sammāsambuddho
nigrodhassa mūle abhisambuddho. Ahaṁ bhikkhave etarahi arahaṁ
sammāsambuddho assatthassa mūle abhisambuddho.
<p n="6"/>Vipassissa bhikkhave bhagavato arahato sammāsambuddhassa
<pb n="2.5"/>
Khaṇḍatissaṁ nāma sāvakayugaṁ ahosi aggaṁ bhaddayugaṁ. Sikhissa
bhikkhave bhagavato arahato sammāsambuddhassa abhibhūsambhavaṁ nāma
sāvakayugaṁ ahosi aggaṁ bhaddayugaṁ. Vessabhussa bhikkhave bhagavato
arahato sammāsambuddhassa sonuttaraṁ <note n="1">Ma. Yu. soṇuttaraṁ.</note> nāma sāvakayugaṁ ahosi aggaṁ
bhaddayugaṁ. Kakusandhassa bhikkhave bhagavato arahato sammāsambuddhassa
vidhūrasañjīvaṁ nāma sāvakayugaṁ ahosi aggaṁ bhaddayugaṁ. Konāgamanassa
bhikkhave bhagavato arahato sammāsambuddhassa bhiyyosuttaraṁ nāma
sāvakayugaṁ ahosi <pb ed="P" n="2.5" set="D"/>aggaṁ bhaddayugaṁ. Kassapassa bhikkhave bhagavato
arahato sammāsambuddhassa tissabhāradvājaṁ nāma sāvakayugaṁ ahosi
aggaṁ bhaddayugaṁ. Mayhaṁ bhikkhave etarahi sārīputtamoggallānaṁ
nāma sāvakayugaṁ ahosi aggaṁ bhaddayugaṁ.
<p n="7"/>Vipassissa bhikkhave bhagavato arahato sammāsambuddhassa
tayo sāvakānaṁ sannipātā ahesuṁ eko sāvakānaṁ sannipāto
ahosi aṭṭhasaṭṭhibhikkhusatasahassaṁ eko sāvakānaṁ sannipāto ahosi
bhikkhusatasahassaṁ eko sāvakānaṁ sannipāto ahosi asītibhikkhusahassāni.
Vipassissa bhikkhave bhagavato arahato sammāsambuddhassa
ime tayo sāvakānaṁ sannipātā ahesuṁ sabbesaṁyeva khīṇāsavānaṁ.
Sikhissa bhikkhave bhagavato arahato sammāsambuddhassa tayo sāvakānaṁ
sannipātā ahesuṁ eko sāvakānaṁ sannipāto ahosi bhikkhusatasahassaṁ
eko sāvakānaṁ sannipāto ahosi asītibhikkhusahassāni
<pb n="2.6"/>
Eko sāvakānaṁ sannipāto ahosi sattatibhikkhusahassāni. Sikhissa
bhikkhave bhagavato arahato sammāsambuddhassa ime tayo sāvakānaṁ
sannipātā ahesuṁ sabbesaṁyeva khīṇāsavānaṁ. Vessabhussa bhikkhave
bhagavato arahato sammāsambuddhassa tayo sāvakānaṁ sannipātā ahesuṁ
eko sāvakānaṁ sannipāto ahosi asītibhikkhusahassāni eko
sāvakānaṁ sannipāto ahosi sattatibhikkhusahassāni eko sāvakānaṁ
sannipāto ahosi saṭṭhibhikkhusahassāni. Vessabhussa bhikkhave bhagavato
arahato sammāsambuddhassa ime tayo sāvakānaṁ sannipātā ahesuṁ
sabbesaṁyeva khīṇāsavānaṁ. Kakusandhassa bhikkhave bhagavato arahato
sammāsambuddhassa eko sāvakānaṁ sannipāto ahosi cattāḷīsabhikkhusahassāni.
Kakusandhassa bhikkhave bhagavato arahato sammāsambuddhassa
ayaṁ eko sāvakānaṁ sannipāto ahosi sabbesaṁyeva
khīṇāsavānaṁ. Konāgamanassa bhikkhave bhagavato arahato sammāsambuddhassa
eko sāvakānaṁ sannipāto ahosi tiṁsabhikkhusahassāni.
Konāgamanassa bhikkhave bhagavato arahato sammāsambuddhassa ayaṁ
eko sāvakānaṁ sannipāto ahosi sabbesaṁyeva khīṇāsavānaṁ.
Kassapassa bhikkhave bhagavato arahato sammāsambuddhassa eko
sāvakānaṁ sannipāto ahosi vīsatibhikkhusahassāni. Kassapassa
bhikkhave bhagavato arahato sammāsambuddhassa ayaṁ eko sāvakānaṁ
sannipāto ahosi sabbesaṁyeva khīṇāsavānaṁ. Mayhaṁ bhikkhave etarahi
<pb n="2.7"/>
Eko sāvakānaṁ sannipāto ahosi aḍḍhateḷasāni bhikkhusatāni.
Mayhaṁ bhikkhave ayaṁ eko sāvakānaṁ sannipāto ahosi sabbesaṁyeva
khīṇāsavānaṁ.
<p n="8"/>Vipassissa bhikkhave bhagavato arahato sammāsambuddhassa
asoko nāma bhikkhave upaṭṭhāko ahosi aggupaṭṭhāko. Sikhissa
bhikkhave bhagavato arahato sammāsambuddhassa khemaṅkaro nāma bhikkhu
upaṭṭhāko ahosi aggupaṭṭhāko. Vessabhussa bhikkhave bhagavato
arahato sammāsambuddhassa upasanto <note n="1">Yu. upasannako.</note> nāma bhikkhu upaṭṭhāko ahosi
aggupaṭṭhāko. Kakusandhassa bhikkhave bhagavato arahato sammāsambuddhassa
vuḍḍhijo <note n="2">Ma. Yu. buddhijo.</note> nāma bhikkhu upaṭṭhāko ahosi aggupaṭṭhāko.
Konāgamanassa bhikkhave bhagavato arahato sammāsambuddhassa sotthijo
nāma bhikkhu upaṭṭhāko ahosi aggupaṭṭhāko. Kassapassa
bhikkhave bhagavato arahato sammāsambuddhassa sabbamitto nāma bhikkhu
upaṭṭhāko ahosi aggupaṭṭhāko. Mayhaṁ bhikkhave etarahi ānando
nāma bhikkhu upaṭṭhāko ahosi aggupaṭṭhāko.
<p n="9"/>Vipassissa bhikkhave bhagavato arahato sammāsambuddhassa
bandhumā <note n="3">Po. bandhumo.</note> nāma rājā pitā ahosi bandhumatī <pb ed="P" n="2.7" set="D"/>nāma devī mātā
ahosi janettī <note n="4">Ma. janetti.  ito paraṁ īdisameva.</note> bandhumassa rañño bandhumatī nāma nagaraṁ rājadhānī
ahosi. Sikhissa bhikkhave bhagavato arahato sammāsambuddhassa
<pb n="2.8"/>
Aruṇo nāma rājā pitā ahosi pabhāvatī nāma devī mātā
ahosi janettī aruṇassa rañño aruṇavatī nāma nagaraṁ rājadhānī
ahosi. Vessabhussa bhikkhave bhagavato arahato sammāsambuddhassa
suppatīto nāma rājā pitā ahosi yasavatī nāma devī mātā
ahosi janettī suppatītassa rañño anomaṁ nāma nagaraṁ rājadhānī
ahosi. Kakusandhassa bhikkhave bhagavato arahato sammāsambuddhassa
aggidatto nāma brāhmaṇo pitā ahosi visākhā nāma brāhmaṇī
mātā ahosi janettī. Tena kho pana bhikkhave samayena khemo
nāma rājā ahosi khemassa rañño khemavatī nāma nagaraṁ rājadhānī
ahosi. Konāgamanassa bhikkhave bhagavato arahato sammāsambuddhassa
yaññadatto nāma brāhmaṇo pitā ahosi uttarā nāma
brāhmaṇī mātā ahosi janettī. Tena kho pana bhikkhave
samayena sobho nāma rājā ahosi sobhassa rañño sobhavatī
nāma nagaraṁ rājadhānī ahosi. Kassapassa bhikkhave bhagavato arahato
sammāsambuddhassa brahmadatto nāma brāhmaṇo pitā ahosi
dhanavatī nāma brāhmaṇī mātā ahosi janettī. Tena kho pana
bhikkhave samayena kiṁkī <note n="1">Ma. kikī.</note> nāma rājā ahosi kiṁkissa rañño bārāṇasī
nāma nagaraṁ rājadhānī ahosi. Mayhaṁ bhikkhave etarahi suddhodano
nāma rājā pitā ahosi māyā <note n="2">Po. mahāmāyā.</note> nāma devī mātā ahosi janettī
kapilavatthuṁ nāma nagaraṁ rājadhānī ahosīti. Idamavoca bhagavā idaṁ
<pb n="2.9"/>
Vatvāna sugato uṭṭhāyāsanā vihāraṁ pāvisi.
<p n="10"/><pb ed="P" n="2.8" set="D"/>Athakho tesaṁ bhikkhūnaṁ acirapakkantassa bhagavato ayamantarākathā
udapādi acchariyaṁ āvuso abbhūtaṁ āvuso tathāgatassa
mahiddhikatā mahānubhāvatā yatra hi nāma tathāgato atīte buddhe
parinibbute chinnapapañce chinnavaṭume pariyādinnavaṭṭe sabbadukkhavītivatte
jātitopi anussarissati nāmatopi anussarissati gottatopi
anussarissati āyuppamāṇatopi anussarissati sāvakayugatopi anussarissati
sāvakasannipātatopi anussarissati evaṁjaccā te bhagavanto
ahesuṁ itipi evaṁnāmā te bhagavanto ahesuṁ itipi evaṁgottā
te bhagavanto ahesuṁ itipi evaṁsīlā te bhagavanto ahesuṁ itipi
evaṁdhammā te bhagavanto ahesuṁ itipi evaṁpaññā te bhagavanto
ahesuṁ itipi evaṁvihārī te bhagavanto ahesuṁ itipi evaṁvimuttā
te bhagavanto ahesuṁ itipīti. Kiṁ nu kho āvuso tathāgatasseva
nu kho esā dhammadhātu suppaṭividdhā yassā dhammadhātuyā
suppaṭividdhattā tathāgato atīte buddhe parinibbute chinnapapañce
chinnavaṭume pariyādinnavaṭṭe sabbadukkhavītivatte jātitopi anussarati
nāmatopi anussarati gottatopi anussarati āyuppamāṇatopi anussarati
sāvakayugatopi anussarati sāvakasannipātatopi anussarati evaṁjaccā
te bhagavanto ahesuṁ itipi evaṁnāmā. Evaṁgottā. Evaṁsīlā.
Evaṁdhammā. Evaṁpaññā. Evaṁvihārī. Evaṁvimuttā
<pb n="2.10"/>
Te bhagavanto ahesuṁ itipīti udāhu devatā tathāgatassa etamatthaṁ
ārocesuṁ yena tathāgato atīte buddhe parinibbute chinnapapañce
chinnavaṭume <pb ed="P" n="2.9" set="D"/>pariyādinnavaṭṭe sabbadukkhavītivatte jātitopi anussarati
nāmatopi anussarati gottatopi anussarati āyuppamāṇatopi anussarati
sāvakayugatopi anussarati sāvakasannipātatopi anussarati evaṁjaccā
te bhagavanto ahesuṁ itipi evaṁnāmā. Evaṁgottā. Evaṁsīlā.
Evaṁdhammā. Evaṁpaññā. Evaṁvihārī. Evaṁvimuttā
te bhagavanto ahesuṁ itipīti. Ayañca hi <note n="1">Ma. Yu. hidaṁ.</note> tesaṁ bhikkhūnaṁ antarākathā
vippakatā hoti.
<p n="11"/>Athakho bhagavā sāyaṇhasamayaṁ paṭisallānā vuṭṭhito yena
karerimaṇḍalamāḷo tenupasaṅkami upasaṅkamitvā paññatte āsane
nisīdi. Nisajja kho bhagavā bhikkhū āmantesi kāya nuttha bhikkhave
etarahi kathāya sannisinnā kā ca pana vo antarākathā vippakatāti.
Evaṁ vutte te bhikkhū bhagavantaṁ etadavocuṁ idha bhante
amhākaṁ acirapakkantassa bhagavato ayamantarākathā udapādi acchariyaṁ
āvuso abbhūtaṁ āvuso tathāgatassa mahiddhikatā mahānubhāvatā
yatra hi nāma tathāgato atīte buddhe parinibbute chinnapapañce
chinnavaṭume pariyādinnavaṭṭe sabbadukkhavītivatte jātitopi anussarissati
nāmatopi anussarissati gottatopi anussarissati āyuppamāṇatopi
anussarissati sāvakayugatopi anussarissati sāvakasannipātatopi
<pb n="2.11"/>
Anussarissati evaṁjaccā te bhagavanto ahesuṁ itipi
.pe. Evaṁvimuttā te bhagavanto ahesuṁ itipīti. Kiṁ nu kho
āvuso tathāgatasseva nu kho esā dhammadhātu suppaṭividdhā yassā
dhammadhātuyā suppaṭividdhattā tathāgato atīte buddhe parinibbute
chinnapapañce chinnavaṭume pariyādinnavaṭṭe sabbadukkhavītivatte jātitopi
anussarati nāmatopi anussarati gottatopi anussarati āyuppamāṇatopi
anussarati sāvakayugatopi anussarati sāvakasannipātatopi
anussarati evaṁjaccā <pb ed="P" n="2.10" set="D"/>te bhagavanto ahesuṁ itipi evaṁnāmā.
Evaṁgottā. Evaṁsīlā. Evaṁdhammā. Evaṁpaññā. Evaṁvihārī.
Evaṁvimuttā te bhagavanto ahesuṁ itipīti udāhu devatā
tathāgatassa etamatthaṁ ārocesuṁ yena tathāgato atīte buddhe
parinibbute chinnapapañce chinnavaṭume pariyādinnavaṭṭe sabbadukkhavītivatte
jātitopi anussarati nāmatopi .pe. Sāvakasannipātatopi
anussarati evaṁjaccā te bhagavanto ahesuṁ itipi evaṁnāmā .pe.
Evaṁvimuttā te bhagavanto ahesuṁ itipīti ayaṁ kho no bhante
antarākathā vippakatā <note n="1">Ma. hoti.</note> atha bhagavā anuppattoti. Tathāgatassevesā
bhikkhave dhammadhātu suppaṭividdhā yassā dhammadhātuyā suppaṭividdhattā
tathāgato atīte buddhe parinibbute chinnapapañce chinnavaṭume
pariyādinnavaṭṭe sabbadukkhavītivatte jātitopi anussarati
nāmatopi anussarati gottatopi anussarati āyuppamāṇatopi anussarati
<pb n="2.12"/>
Sāvakayugatopi anussarati sāvakasannipātatopi anussarati evaṁjaccā
te bhagavanto ahesuṁ itipi evaṁnāmā .pe. Evaṁvimuttā te
bhagavanto ahesuṁ itipīti devatāpi tathāgatassa etamatthaṁ ārocesuṁ
yena tathāgato atīte buddhe parinibbute chinnapapañce chinnavaṭume
pariyādinnavaṭṭe sabbadukkhavītivatte jātitopi anussarati nāmatopi
.pe. Sāvakasannipātatopi anussarati evaṁjaccā te bhagavanto
ahesuṁ itipi evaṁnāmā .pe. Evaṁvimuttā te bhagavanto ahesuṁ
itipīti. Iccheyyātha no tumhe bhikkhave bhiyyoso mattāya
pubbenivāsapaṭisaṁyuttaṁ dhammiṁ kathaṁ sotunti. Etassa bhagavā kālo
etassa sugata kālo yaṁ bhagavā bhiyyoso mattāya pubbenivāsapaṭisaṁyuttaṁ
dhammiṁ kathaṁ kareyya bhagavato sutvā bhikkhū dhāressantīti.
Tenahi bhikkhave suṇātha sādhukaṁ manasikarotha bhāsissāmīti. Evaṁ
bhanteti kho te bhikkhū bhagavato paccassosuṁ. Bhagavā etadavoca
ito so bhikkhave ekanavuto <note n="1">Ma. ekanavutikappe.</note> kappo yaṁ vipassī bhagavā arahaṁ
sammāsambuddho loke udapādi. Vipassī bhikkhave bhagavā arahaṁ
sammāsambuddho khattiyo jātiyā ahosi khattiyakule udapādi.
Vipassī bhikkhave bhagavā arahaṁ sammāsambuddho koṇḍañño gottena
ahosi. Vipassissa bhikkhave bhagavato arahato sammāsambuddhassa
asītivassasahassāni āyuppamāṇaṁ ahosi. Vipassī bhikkhave bhagavā
arahaṁ sammāsambuddho pāṭaliyā mūle abhisambuddho. Vipassissa
<pb n="2.13"/>
Bhikkhave bhagavato arahato sammāsambuddhassa khaṇḍatissaṁ nāma
sāvakayugaṁ ahosi aggaṁ bhaddayugaṁ. Vipassissa bhikkhave bhagavato
arahato sammāsambuddhassa tayo sāvakānaṁ sannipātā ahesuṁ
eko sāvakānaṁ sannipāto ahosi aṭṭhasaṭṭhibhikkhusatasahassaṁ eko
sāvakānaṁ sannipāto ahosi bhikkhusatasahassaṁ eko sāvakānaṁ
sannipāto ahosi asītibhikkhusahassāni. Vipassissa bhikkhave bhagavato
arahato sammāsambuddhassa ime tayo sāvakānaṁ sannipātā ahesuṁ
sabbesaṁyeva khīṇāsavānaṁ. Vipassissa bhikkhave bhagavato arahato
sammāsambuddhassa asoko nāma bhikkhu upaṭṭhāko ahosi aggupaṭṭhāko.
Vipassissa bhikkhave bhagavato arahato sammāsambuddhassa
bandhumā nāma rājā pitā ahosi bandhumatī <pb ed="P" n="2.12" set="D"/>nāma devī mātā
ahosi janettī bandhumassa rañño bandhumatī nāma nagaraṁ rājadhānī
ahosi.
<p rend="subhead" sid="2">bodhisattadhammatā</p>
<p n="12"/>Athakho bhikkhave vipassī bodhisatto tusitā kāyā cavitvā
sato sampajāno mātu kucchiṁ okkami. Ayamettha dhammatā.
<p n="13"/>Dhammatā ekā bhikkhave yadā bodhisatto tusitā kāyā
cavitvā mātu kucchiṁ okkamati. Atha sadevake loke samārake
sabrahmake sassamaṇabrāhmaṇiyā pajāya sadevamanussāya appamāṇo
oḷāro <note n="1">Yu. uḷāro. ito paraṁ īdisameva.</note> obhāso loke pātubhavati atikkammeva <note n="2">Yu. atikkamma. ito paraṁ īdisameva.</note> devānaṁ
devānubhāvaṁ. Yāpi tā lokantarikā aghā asaṁvutā <note n="3">Ma. Yu. andhakārā.</note> andhakāratimisā
<pb n="2.14"/>
Yatthapime candimasuriyā evaṁmahiddhikā evaṁmahānubhāvā ābhāya
nānubhonti tatthapi appamāṇo oḷāro obhāso pātubhavati
atikkammeva devānaṁ devānubhāvaṁ. Yepi tattha sattā upapannā
tepi tenobhāsena aññamaññaṁ sañjānanti aññepi kira bho
santi sattā idhūpapannāti. Ayañca dasasahassī lokadhātu saṅkampati
sampakampati sampavedheti appamāṇo ca oḷāro obhāso loke
pātubhavati atikkammeva devānaṁ devānubhāvaṁ. Ayamettha dhammatā.
<p n="14"/>Dhammatā esā bhikkhave yadā bodhisatto mātu kucchiṁ
okkanto hoti cattāro <note n="1">Ma. Yu. naṁ.</note> devaputtā cātuddisaṁ <note n="2">Ma. catuddisaṁ.</note> rakkhāya upagacchanti
mā naṁ bodhisattaṁ vā bodhisattamātaraṁ vā manusso vā
amanusso vā koci <note n="3">Ma. Yu. vā.</note> viheṭhesīti. Ayamettha dhammatā.
<p n="15"/>Dhammatā esā bhikkhave yadā bodhisatto mātu kucchiṁ
okkanto hoti pakatiyā sīlavatī bodhisattamātā hoti viratā
pāṇātipātā viratā adinnādānā viratā kāmesumicchācārā <pb ed="P" n="2.13" set="D"/>viratā
musāvādā viratā surāmerayamajjapamādaṭṭhānā. Ayamettha dhammatā.
<p n="16"/>Dhammatā esā bhikkhave yadā bodhisatto mātu kucchiṁ
okkanto hoti na bodhisattamātu purisesu mānasaṁ uppajjati
kāmaguṇūpasaṁhitaṁ anatikkamaniyā va <note n="4">Ma. Yu. ca.</note> bodhisattamātā hoti kenaci
purisena rattacittena. Ayamettha dhammatā.
<p n="17"/>Dhammatā esā bhikkhave yadā bodhisatto mātu kucchiṁ
<pb n="2.15"/>
Okkanto hoti lābhinī bodhisattamātā hoti pañcannaṁ kāmaguṇānaṁ.
Sā pañcahi kāmaguṇehi samappitā samaṅgibhūtā paricāreti.
Ayamettha dhammatā.
<p n="18"/>Dhammatā esā bhikkhave yadā bodhisatto mātu kucchiṁ
okkanto hoti na bodhisattamātu kocideva ābādho uppajjati
sukhinī bodhisattamātā hoti akilantakāyā bodhisattañca bodhisattamātā
tirokucchigataṁ passati sabbaṅgapaccaṅgaṁ <note n="1">Po. Yu. sabbaṅgapaccaṅgiṁ.</note> ahīnindriyaṁ.
Seyyathāpi bhikkhave maṇiveḷuriyo subho jātimā aṭṭhaṁso suparikammakato
accho vippasanno sabbākārasampanno tatrassa suttaṁ āvutaṁ nīlaṁ
vā pītaṁ vā lohitakaṁ <note n="2">Ma. Yu. lohitaṁ.</note> vā odātaṁ vā paṇḍusuttaṁ vā tamenaṁ
cakkhumā puriso hatthesu karitvā paccavekkheyya ayaṁ kho maṇiveḷuriyo
subho jātimā aṭṭhaṁso suparikammakato accho vippasanno
sabbākārasampanno tatrassa <note n="3">Ma. Yu. tatridaṁ.</note> suttaṁ āvutaṁ nīlaṁ vā pītaṁ vā
lohitakaṁ vā odātaṁ vā paṇḍusuttaṁ vā evameva kho bhikkhave
yadā bodhisatto mātu kucchiṁ okkanto hoti na bodhisattamātu
kocideva ābādho uppajjati sukhinī bodhisattamātā hoti
akilantakāyā bodhisattañca <pb ed="P" n="2.14" set="D"/>bodhisattamātā tirokucchigataṁ passati
sabbaṅgapaccaṅgaṁ <note n="1">Po. Yu. sabbaṅgapaccaṅgiṁ.</note> ahīnindriyaṁ. Ayamettha dhammatā.
<p n="19"/>Dhammatā esā bhikkhave sattāhajāte bodhisatte bodhisattamātā
kālaṁ karoti tusitaṁ kāyaṁ upapajjati. Ayamettha dhammatā.
<pb n="2.16"/>
<p n="20"/>Dhammatā esā bhikkhave yathā aññā itthikā nava
vā dasa vā māse gabbhaṁ kucchinā pariharitvā vijāyanti na hevaṁ <note n="1">Ma. Yu. va..</note>
bodhisattamātā vijāyati. Daseva māsāni bodhisattaṁ bodhisattamātā
kucchinā pariharitvā vijāyati. Ayamettha dhammatā.
<p n="21"/>Dhammatā esā bhikkhave yathā aññā itthikā nisinnā
vā nipannā vā vijāyanti na hevaṁ bodhisattaṁ bodhisattamātā
vijāyati ṭhitā ca bodhisattaṁ bodhisattamātā vijāyati. Ayamettha
dhammatā.
<p n="22"/>Dhammatā esā bhikkhave yadā bodhisatto mātu kucchismā
nikkhamati devā paṭhamaṁ paṭiggaṇhanti pacchā manussā. Ayamettha
dhammatā.
<p n="23"/>Dhammatā esā bhikkhave yadā bodhisatto mātu kucchismā
nikkhamati appatto ca <note n="2">Po. visuddho.</note> bodhisatto paṭhaviṁ hoti cattāro naṁ
devaputtā paṭiggahetvā mātu purato ṭhapenti attamanā devi
hohi mahesakkho te putto uppannoti. Ayamettha dhammatā.
<p n="24"/>Dhammatā esā bhikkhave yadā bodhisatto mātu kucchismā
nikkhamati visado <note n="2">Po. visuddho.</note> va nikkhamati amakkhito uddena <note n="3">Ma. Yu. udena.</note> amakkhito semhena
amakkhito ruhirena amakkhito kenaci asucinā suddho visuddho.
Seyyathāpi bhikkhave maṇiratanaṁ kāsike vatthe nikkhittaṁ neva maṇiratanaṁ
kāsikaṁ vatthaṁ makkheti napi kāsikaṁ vatthaṁ maṇiratanaṁ makkheti taṁ
<pb n="2.17"/>
Kissa hetu ubhinnaṁ suddhattā evameva kho bhikkhave yadā
bodhisatto mātu kucchismā nikkhamati visado <note n="1">Po. visuddho.</note> va nikkhamati amakkhito
uddena <note n="2">Ma. Yu. udena.</note> amakkhito <pb ed="P" n="2.15" set="D"/>semhena amakkhito ruhirena amakkhito kenaci
asucinā suddho visuddho <note n="3">Ma. Yu. visado.</note>. Ayamettha dhammatā.
<p n="25"/>Dhammatā esā bhikkhave yadā bodhisatto mātu kucchismā
nikkhamati dve udakassa dhārā antalikkhā pātubhavanti ekā
sītassa ekā uṇhassa yena bodhisattassa udakakiccaṁ karonti
mātu ca. Ayamettha dhammatā.
<p n="26"/>Dhammatā esā bhikkhave sampatijāto bodhisatto samehi
pādehi patiṭṭhahitvā uttarenābhimukho <note n="4">Ma. uttarena mukho.  Yu. uttarābhimukho.</note> sattapadavītihārena gacchati
setamhi chatte anudhāriyamāne <note n="5">Yu. anuhīramāne.</note> sabbā ca disā anuviloketi
āsabhiñca vācaṁ bhāsati aggohamasmi lokassa jeṭṭhohamasmi
lokassa seṭṭhohamasmi lokassa ayamantimā me <note n="6">Ma. Yu. mesaddo natthi. </note> jāti
natthidāni punabbhavoti. Ayamettha dhammatā.
<p n="27"/>Dhammatā esā bhikkhave yadā bodhisatto mātu kucchismā
nikkhamati atha sadevake loke samārake sabrahmake sassamaṇabrāhmaṇiyā
pajāya sadevamanussāya appamāṇo oḷāro obhāso
pātubhavati atikkammeva devānaṁ devānubhāvaṁ. Yāpi tā lokantarikā
aghā asaṁvutā <note n="7">Ma. Yu. andhakārā.</note> andhakāratimisā yatthapime candimasuriyā evaṁmahiddhikā
evaṁmahānubhāvā ābhāya nānubhonti tatthapi appamāṇo oḷāro
<pb n="2.18"/>
Obhāso pātubhavati atikkammeva devānaṁ devānubhāvaṁ. Yepi tattha
sattā upapannā tepi tenobhāsena aññamaññaṁ sañjānanti
aññepi kira bho santi sattā idhūpapannāti. Ayañca dasasahassī
lokadhātu saṅkampati sampakampati sampavedheti appamāṇo ca
oḷāro obhāso loke pātubhavati atikkammeva devānaṁ
devānubhāvaṁ. Ayamettha dhammatā.
<p rend="subhead" sid="3">dvattiṃsamahāpurisalakkhaṇā</p>
<p n="28"/><note n="1">Po. dhammatā esā.</note> <pb ed="P" n="2.16" set="D"/>Jāte kho pana bhikkhave vipassimhi kumāre bandhumato
rañño paṭivedesuṁ putto te deva jāto taṁ devo passatūti.
Addasā kho bhikkhave bandhumā rājā vipassiṁ kumāraṁ disvā nemitte
brāhmaṇe āmantāpetvā etadavoca passantu bhonto nemittā
brāhmaṇā kumāranti. Addasaṁsu kho bhikkhave naṁ nemittā
brāhmaṇā vipassiṁ kumāraṁ disvā bandhumantaṁ <note n="2">Yu. bandhumaṁ.</note> rājānaṁ etadavocuṁ
attamano deva hohi mahesakkho te <note n="3">Yu. dve.</note> putto uppanno lābhā te
mahārāja suladdhante mahārāja yassa te kule evarūpo putto
uppanno ayaṁ hi deva kumāro dvattiṁsamahāpurisalakkhaṇehi
samannāgato yehi samannāgatassa mahāpurisassa dve va gatiyo bhavanti
anaññā sace agāraṁ ajjhāvasati rājā hoti cakkavatti dhammiko
dhammarājā cāturanto vijitāvī janapadaṭṭhāvariyappatto sattaratanasamannāgato
tassimāni sattaratanāni bhavanti seyyathīdaṁ cakkaratanaṁ
hatthiratanaṁ assaratanaṁ maṇiratanaṁ itthīratanaṁ gahapatiratanaṁ parināyakaratanameva
<pb n="2.19"/>
Sattamaṁ parosahassaṁ kho panassa puttā bhavanti sūrā vīraṅgarūpā
parasenappamaddanā <note n="1">parasenāpamaddanātipi pāṭhena bhavitabbaṁ.</note> so imaṁ paṭhaviṁ sāgarapariyantaṁ adaṇḍena asatthena
dhammena abhivijiya ajjhāvasati sace kho pana agārasmā anagāriyaṁ
pabbajati arahaṁ hoti sammāsambuddho loke vivaṭacchado. Katamehi
cāyaṁ deva kumāro dvattiṁsamahāpurisalakkhaṇehi samannāgato yehi
samannāgatassa mahāpurisassa dve va gatiyo bhavanti anaññā sace
agāraṁ ajjhāvasati rājā hoti cakkavatti dhammiko dhammarājā
cāturanto vijitāvī janapadaṭṭhāvariyappatto sattaratanasamannāgato
tassimāni sattaratanāni <pb ed="P" n="2.17" set="D"/>bhavanti seyyathīdaṁ cakkaratanaṁ .pe.
Abhivijiya ajjhāvasati sace kho pana agārasmā anagāriyaṁ pabbajati
arahaṁ hoti sammāsambuddho loke vivaṭacchado.
<p n="29"/>Ayaṁ hi deva kumāro suppatiṭṭhitapādo yaṁpāyaṁ deva
kumāro suppatiṭṭhitapādo idampissa mahāpurisassa mahāpurisalakkhaṇaṁ
bhavati.
Imassa deva kumārassa heṭṭhāpādatalesu cakkāni jātāni
sahassārāni sanemikāni sanābhikāni sabbākāraparipūrāni yaṁpi deva
imassa kumārassa heṭṭhāpādatalesu cakkāni jātāni sahassārāni
sanemikāni sanābhikāni sabbākāraparipūrāni idampissa <note n="2">Ma. idampimassa.</note> mahāpurisassa
mahāpurisalakkhaṇaṁ bhavati.
<pb n="2.20"/>
Ayaṁ hi deva kumāro āyatapaṇhi.
Ayaṁ hi deva kumāro dīghaṅgulī.
Ayaṁ hi deva kumāro mudutalanahatthapādo <note n="1">aṭṭhakathāyaṁ mudutalunahatthapādo.</note>.
Ayaṁ hi deva kumāro jālahatthapādo.
Ayaṁ hi deva kumāro ussaṅkhapādo.
Ayaṁ hi deva kumāro eṇijaṅgho.
Ayaṁ hi deva kumāro ṭhitako va anonamanto ubhohi
pāṇitalehi jannukāni parimasati <note n="2">Ma. parāmasati.</note> parimajjati.
Ayaṁ hi deva kumāro kosohitavatthaguyho.
Ayaṁ hi deva kumāro suvaṇṇavaṇṇo kāñcanasannibhataco <note n="3">Ma. Yu. kāñcanasannibhattaco. </note>.
Ayaṁ hi deva kumāro sukhumacchavī sukhumattā <pb ed="P" n="2.18" set="D"/>chaviyā rajojallaṁ
kāye na upalippati <note n="4">upalimpatītipi pāṭho.</note>.
Ayaṁ hi deva kumāro ekekalomo ekekāni lomāni
lomakūpesu jātāni.
Ayaṁ hi deva kumāro uddhaggalomo uddhaggāni lomāni
jātāni nīlāni añjanavaṇṇāni kuṇḍalāvattāni dakkhiṇāvattajātāni.
Ayaṁ hi deva kumāro brahmujugatto.
Ayaṁ hi deva kumāro sattussado.
<pb n="2.21"/>
Ayaṁ hi deva kumāro sīhapubbaddhakāyo.
Ayaṁ hi deva kumāro pittantaraṁso <note n="1">Sī. Ma. Yu. citantaraṁso.</note>.
Ayaṁ hi deva kumāro nigrodhaparimaṇḍalo yāvatakvassa
kāyo tāvatakvassa byāmo yāvatakvassa byāmo tāvatakvassa
kāyo.
Ayaṁ hi deva kumāro samavaṭṭakkhandho.
Ayaṁ hi deva kumāro rasaggasaggī.
Ayaṁ hi deva kumāro sīhahanu.
Ayaṁ hi deva kumāro cattāḷīsadanto.
Ayaṁ hi deva kumāro samadanto.
Ayaṁ hi deva kumāro aviraḷadanto <note n="2">Sī. Yu. avivaradanto.</note>.
Ayaṁ hi deva kumāro susukkadāṭho.
Ayaṁ hi deva kumāro pahūtajivho.
Ayaṁ hi deva kumāro brahmassaro karavikabhāṇī.
Ayaṁ hi deva kumāro abhinīlanetto.
Ayaṁ hi deva kumāro gopakhumo.
Imassa deva kumārassa uṇṇā bhamukantare jātā odātā mudu
tūlasannibhā. Yaṁpi deva imassa kumārassa uṇṇā bhamukantare
jātā odātā mudu tūlasannibhā <pb ed="P" n="2.19" set="D"/><note n="3">sabbapotthakesu etthantare  idampimassa mahāpurisassa mahāpurisalakkhaṇaṁ bhavatīti ime pāṭhā pākaṭā.</note>.
<pb n="2.22"/>
Ayaṁ hi deva kumāro uṇhīsasīso yaṁpāyaṁ deva kumāro
uṇhīsasīso idampissa mahāpurisassa mahāpurisalakkhaṇaṁ bhavati.
<p n="30"/>Imehi kho ayaṁ deva kumāro dvattiṁsamahāpurisalakkhaṇehi
samannāgato yehi samannāgatassa mahāpurisassa dve va gatiyo
bhavanti anaññā sace agāraṁ ajjhāvasati rājā hoti cakkavatti
dhammiko dhammarājā cāturanto vijitāvī janapadaṭṭhāvariyappatto
sattaratanasamannāgato tassimāni sattaratanāni bhavanti seyyathīdaṁ
cakkaratanaṁ hatthiratanaṁ assaratanaṁ maṇiratanaṁ itthīratanaṁ gahapatiratanaṁ
parināyakaratanameva sattamaṁ parosahassaṁ kho panassa puttā bhavanti
sūrā vīraṅgarūpā parasenappamaddanā so imaṁ paṭhaviṁ sāgarapariyantaṁ
adaṇḍena asatthena dhammena samena abhivijiya ajjhāvasati sace
kho pana agārasmā anagāriyaṁ pabbajati arahaṁ hoti sammāsambuddho
loke vivaṭacchado hoti.
<p rend="subhead" sid="4">vipassīsamaññā</p>
<p n="31"/>Athakho bhikkhave bandhumā rājā nemitte brāhmaṇe
ahatehi vatthehi acchādetvā <note n="1">Ma. Yu. acchādāpetvā.</note> sabbakāmehi santappesi. Athakho
bhikkhave bandhumā rājā vipassissa kumārassa dhātiyo upaṭṭhāpesi.
Aññā khīraṁ pāyenti aññā nhāpenti <note n="2">nahāpentīti pāṭhena bhavitabbaṁ.</note> aññā dhārenti
aññā aṅkena pariharanti. Jātassa kho pana bhikkhave vipassissa
kumārassa setacchattaṁ dhārayittha divā ceva rattiṁ ca mā naṁ sītaṁ
<pb n="2.23"/>
Vā uṇhaṁ vā tiṇaṁ vā rajo vā ussāvo vāti <note n="1">Ma. bādhayitthāti. Yu. bādhati.</note>. Jāto kho
pana bhikkhave vipassī kumāro bahuno janassa piyo ahosi manāpo.
Seyyathāpi bhikkhave uppalaṁ vā <pb ed="P" n="2.20" set="D"/>padumaṁ vā puṇḍarīkaṁ vā bahuno
janassa piyaṁ manāpaṁ evameva kho bhikkhave vipassī kumāro bahuno
janassa piyo ahosi manāpo. Svāssudaṁ aṅkeneva aṅkaṁ
parihariyati. Jāto kho pana bhikkhave vipassī kumāro <note n="2">Ma. brahmassaro.</note> mañjussaro ca
ahosi vaggussaro ca madhurassaro ca pemanīyassaro ca. Seyyathāpi
bhikkhave himavante pabbate karavikā nāma sakuṇajāti mañjussarā ca
vaggussarā ca madhurassarā ca pemanīyassarā ca evameva kho bhikkhave
vipassī kumāro mañjussaro ca ahosi vaggussaro ca madhurassaro ca
pemanīyassaro ca. Jātassa kho pana bhikkhave vipassissa kumārassa
kammavipākajaṁ dibbacakkhuṁ pāturahosi yena dūraṁ <note n="3">Ma. Yu. sudaṁ. </note> samantā yojanaṁ
passati divā ceva rattiṁ ca. Jāto kho pana bhikkhave vipassī
kumāro animmissanto <note n="4">Ma. Yu. animisanto.</note> pekkhati seyyathāpi bhikkhave devatā <note n="5">Ma. Yu. devā.</note> tāvatiṁsā
animmissantā <note n="4">Ma. Yu. animisanto.</note> pekkhanti evameva kho bhikkhave vipassī kumāro
animmissanto <note n="4">Ma. Yu. animisanto.</note> pekkhati <note n="6">sabbapotthakesu itisaddo dissati. </note>. Jātassa kho pana bhikkhave vipassissa
kumārassa <note n="7">Ma. Yu. vipassī.</note> vipassītveva samaññā udapādi. Athakho bhikkhave
bandhumā rājā aṭṭakaraṇe <note n="8">Ma. Yu. atthakaraṇe.</note> nisinno vipassiṁ kumāraṁ aṅke
nisīdāpetvā aṭṭe <note n="9">Ma. Yu. atthe. ito paraṁ īdisameva. </note> <pb ed="P" n="2.21" set="D"/>anusāsati. Tatra sudaṁ bhikkhave vipassī kumāro
pitu aṅke nisinno viceyya viceyya atthe panāyati ñāṇena <note n="10">Ma. Yu. ñāyena. ito paraṁ īdisameva.</note>.
<pb n="2.24"/>
Viceyya viceyya kumāro aṭṭe panāyati ñāṇenāti. Athakho
bhikkhave vipassissa kumārassa bhiyyoso mattāya <note n="1">Ma. Yu. vipassī.</note> vipassītveva
samaññā udapādi. Athakho bhikkhave bandhumā rājā vipassissa
kumārassa tayo pāsāde kārāpesi ekaṁ vassikaṁ ekaṁ hemantikaṁ
ekaṁ gimhikaṁ pañcakāmaguṇāni upaṭṭhāpesi. Tatra sudaṁ bhikkhave
vipassī kumāro vassike pāsāde <note n="2">Yu. vassike.</note> cattāro māse nippurisehi turiyehi
paricārayamāno na heṭṭhāpāsādaṁ orohatīti.
Paṭhamabhāṇavāraṁ.
<p rend="subhead" sid="5">jiṇṇapuriso</p>
<p n="32"/>Athakho bhikkhave vipassī kumāro bahunnaṁ <note n="3">Ma. bahūnaṁ. ito paraṁ īdisameva. </note> vassānaṁ bahunnaṁ
vassasatānaṁ bahunnaṁ vassasahassānaṁ accayena sārathiṁ āmantesi yojehi
samma sārathi bhaddāni bhaddāni yānāni uyyānabhūmiṁ gacchāma subhūmiṁ <note n="4">Yu. bhūmiṁ.</note>
dassanāyāti. Evaṁ devāti kho bhikkhave sārathi vipassissa kumārassa
paṭissutvā bhaddāni bhaddāni yānāni yojetvā vipassikumārassa
paṭivedesi yuttāni kho te deva bhaddāni bhaddāni yānāni
yassadāni kālaṁ maññasīti. Athakho bhikkhave vipassī kumāro
bhadraṁ <note n="5">Ma. bhaddaṁ bhaddaṁ. Yu. bhaddaṁ. ito paraṁ īdisameva. </note> yānaṁ abhiruhitvā <note n="6">Po. abhiruyhitvā.</note> bhaddehi bhaddehi yānehi uyyānabhūmiṁ
niyyāsi. Addasā kho bhikkhave vipassī kumāro uyyānabhūmiṁ
niyyanto purisaṁ jiṇṇaṁ gopānasivaṅkaṁ bhaggaṁ <note n="7">Ma. Yu. bhoggaṁ. ito paraṁ īdisameva.</note> daṇḍaparāyanaṁ pavedhamānaṁ
gacchantaṁ āturaṁ gatayobbanaṁ disvā sārathiṁ āmantesi ayaṁ pana
samma sārathi puriso kiṁkato kesāpissa na yathā aññesaṁ
<pb n="2.25"/>
Kāyopissa na yathā aññesanti. Eso kho deva jiṇṇo
nāmāti. Kiṁ paneso samma sārathi jiṇṇo nāmāti. Eso
kho deva jiṇṇo nāma nadāni tena ciraṁ jīvitabbaṁ bhavissatīti.
Kiṁ pana samma sārathi ahaṁpi jarādhammo jaraṁ anatītoti. Tvañca
deva mayañcamhā sabbe jarādhammā jaraṁ anatītāti. Tenahi
samma sārathi alandānajja uyyānabhūmiyā ito <note n="1">Po. itopi. Ma. Yu. itova. ito paraṁ īdisameva.</note> ca antepuraṁ
paccaniyyāhīti. Evaṁ devāti kho bhikkhave sārathi vipassissa
kumārassa paṭissutvā tato ca antepuraṁ paccaniyyāsi. Tatra
sudaṁ bhikkhave vipassī kumāro antepuraṁ gato dukkhī dummano
pajjhāyati dhiratthu kira bho jāti nāma yatra hi nāma jātassa
jarā paññāyissatīti.
<p n="33"/>Athakho bhikkhave bandhumā rājā sārathiṁ āmantāpetvā
etadavoca kacci samma sārathi kumāro uyyānabhūmiyā abhiramittha
kacci samma sārathi kumāro uyyānabhūmiyā attamano ahosīti
na kho deva kumāro uyyānabhūmiyā abhiramittha na kho deva
kumāro uyyānabhūmiyā attamano ahosīti. Kiṁ pana samma sārathi
addasa kumāro uyyānabhūmiṁ niyyantoti. <pb ed="P" n="2.23" set="D"/>Addasā kho deva kumāro
uyyānabhūmiṁ niyyanto purisaṁ jiṇṇaṁ gopānasivaṅkaṁ bhaggaṁ daṇḍaparāyanaṁ
pavedhamānaṁ gacchantaṁ āturaṁ gatayobbanaṁ disvā maṁ etadavoca
ayaṁ pana samma sārathi puriso kiṁkato kesāpissa na yathāaññesaṁ
<pb n="2.26"/>
Kāyopissa na yathā aññesanti eso kho deva jiṇṇo nāmāti
kiṁ paneso samma sārathi jiṇṇo nāmāti eso kho deva jiṇṇo
nāma nadāni tena ciraṁ jīvitabbaṁ bhavissatīti kiṁ pana samma
sārathi ahaṁpi jarādhammo jaraṁ anatītoti tvañca deva mayañcamhā
sabbe jarādhammā jaraṁ anatītāti tenahi samma sārathi alandānajja
uyyānabhūmiyā ito ca antepuraṁ paccaniyyāhīti evaṁ devāti
kho ahaṁ deva vipassissa kumārassa paṭissutvā tato ca antepuraṁ
paccaniyyāsiṁ so kho deva kumāro antepuraṁ gato dukkhī dummano
pajjhāyati dhiratthu kira bho jāti nāma yatra hi nāma jātassa
jarā paññāyissatīti.
<p rend="subhead" sid="6">byādhitapuriso</p>
Athakho bhikkhave bandhumassa rañño etadahosi
mā heva kho vipassī kumāro na rajjaṁ kāresi mā heva vipassī
kumāro agārasmā anagāriyaṁ pabbaji mā heva nemittānaṁ
brāhmaṇānaṁ saccaṁ assa vacananti. Athakho bhikkhave bandhumā
rājā vipassissa kumārassa bhiyyoso mattāya pañcakāmaguṇāni
upaṭṭhāpesi yathā vipassī kumāro rajjaṁ kāreyya yathā vipassī
kumāro na agārasmā anagāriyaṁ pabbajeyya yathā nemittānaṁ
brāhmaṇānaṁ micchā assa vacanaṁ <note n="1">Po. Ma. vacananti.</note>. Tatra sudaṁ bhikkhave vipassī
kumāro pañcahi kāmaguṇehi samappito samaṅgibhūto paricāreti.
<p n="34"/>Athakho bhikkhave vipassī kumāro bahunnaṁ vassānaṁ .pe.
Addasā kho bhikkhave vipassī kumāro uyyānabhūmiṁ niyyanto purisaṁ
<pb n="2.27"/>
Ābādhikaṁ dukkhitaṁ bāḷhagilānaṁ sake muttakarīse palipannaṁ sayamānaṁ <note n="1">Sī. Ma. Yu. semānaṁ. ito paraṁ īdisameva.</note>
aññehi vuṭṭhāpiyamānaṁ aññehi saṁvesiyamānaṁ disvā sārathiṁ
āmantesi ayaṁ pana samma sārathi puriso kiṁkato akkhīnipissa
na yathā aññesaṁ siropissa <note n="2">Ma. Yu. saropissa. ito paraṁ  īdisameva.</note> na yathā aññesanti. Eso kho
deva byādhiko nāmāti. Kiṁ paneso samma sārathi byādhiko
nāmāti. Eso kho deva byādhiko nāma appevanāma tamhā
ābādhā vuṭṭhaheyyāti. Kiṁ pana samma sārathi ahaṁpi byādhidhammo
byādhiṁ anatītoti. Tvañca deva mayañcamhā sabbe byādhidhammā
byādhiṁ anatītāti. Tenahi samma sārathi alandānajja uyyānabhūmiyā
ito ca antepuraṁ paccaniyyāhīti. Evaṁ devāti kho bhikkhave sārathi
vipassissa kumārassa paṭissutvā tato ca antepuraṁ paccaniyyāsi.
Tatra sudaṁ bhikkhave vipassī kumāro antepuraṁ gato dukkhī dummano
pajjhāyati dhiratthu kira bho jāti nāma yatra hi nāma jātassa
jarā paññāyissati byādhi paññāyissatīti.
<p n="35"/>Athakho bhikkhave bandhumā rājā sārathiṁ āmantāpetvā
etadavoca kacci samma sārathi kumāro uyyānabhūmiyā abhiramittha
kacci samma sārathi kumāro uyyānabhūmiyā attamano ahosīti.
Na kho deva kumāro uyyānabhūmiyā abhiramittha na kho deva kumāro
uyyānabhūmiyā attamano ahosīti. Kiṁ pana samma sārathi addasa
<pb n="2.28"/>
Kumāro uyyānabhūmiṁ niyyantoti. Addasā kho deva kumāro
uyyānabhūmiṁ niyyanto purisaṁ ābādhikaṁ dukkhitaṁ bāḷhagilānaṁ sake
muttakarīse <pb ed="P" n="2.25" set="D"/>palipannaṁ sayamānaṁ aññehi vuṭṭhāpiyamānaṁ aññehi
saṁvesiyamānaṁ disvā maṁ etadavoca ayaṁ pana samma sārathi puriso
kiṁkato akkhīnipissa na yathā aññesaṁ siropissa na yathā
aññesanti eso kho deva byādhiko nāmāti kiṁ paneso
samma sārathi byādhiko nāmāti eso kho deva byādhiko nāma
appevanāma tamhā ābādhā vuṭṭhaheyyāti kiṁ pana samma sārathi
ahaṁpi byādhidhammo byādhiṁ anatītoti tvañca deva mayañcamhā
sabbe byādhidhammā byādhiṁ anatītāti tenahi samma sārathi
alandānajja uyyānabhūmiyā ito ca antepuraṁ paccaniyyāhīti
evaṁ devāti kho ahaṁ deva vipassissa kumārassa paṭissutvā tato ca
antepuraṁ paccaniyyāsiṁ eso <note n="1">Ma. Yu. so kho.</note> kho deva kumāro antepuraṁ gato
dukkhī dummano pajjhāyati dhiratthu kira bho jāti nāma yatra
hi nāma jātassa jarā paññāyissati byādhi paññāyissatīti.
<p rend="subhead" sid="7">kālaṅkatapuriso</p>
Athakho bhikkhave bandhumassa rañño etadahosi mā heva kho
vipassī kumāro na rajjaṁ kāresi mā heva vipassī kumāro
agārasmā anagāriyaṁ pabbaji <note n="2">Po. pabbajito.</note> mā heva nemittānaṁ brāhmaṇānaṁ
saccaṁ assa vacananti. Athakho bhikkhave bandhumā rājā vipassissa
kumārassa bhiyyoso mattāya pañcakāmaguṇāni upaṭṭhāpesi yathā
<pb n="2.29"/>
Vipassī kumāro rajjaṁ kāreyya yathā vipassī kumāro na agārasmā
anagāriyaṁ pabbajeyya yathā nemittānaṁ brāhmaṇānaṁ micchā assa
vacanaṁ <note n="1">Po. Ma. vacananti.</note>. Tatra sudaṁ bhikkhave vipassī kumāro pañcakāmaguṇehi samappito
samaṅgibhūto paricāreti .pe.
<p n="36"/>Addasā kho bhikkhave vipassī kumāro uyyānabhūmiṁ niyyanto
mahājanakāyaṁ sannipatitaṁ nānārattānañca dussānaṁ vilātaṁ kayiramānaṁ
disvā sārathiṁ āmantesi kiṁ nu kho so samma sārathi mahājanakāyo
sannipatito nānārattānañca dussānaṁ vilātaṁ kariyatīti. <pb ed="P" n="2.26" set="D"/>Eso kho
deva kālakato nāmāti. Tenahi samma sārathi yena so kālakato
tena rathaṁ pesehīti. Evaṁ devāti kho bhikkhave sārathi vipassissa
kumārassa paṭissutvā yena so kālakato yena rathaṁ pesesi <note n="2">Po. Yu. pesehīti.</note>.
Addasā kho bhikkhave vipassī kumāro petaṁ kālakataṁ disvā sārathiṁ
āmantesi kiṁ panāyaṁ samma sārathi kālakato nāmāti. Eso kho
deva kālakato nāma nadāni taṁ dakkhanti <note n="3">Yu. dakkhinti. ito paraṁ  īdisameva.</note> mātā vā pitā vā
aññe vā ñātisālohitā sopi na dakkhissati mātaraṁ vā pitaraṁ vā
aññe vā ñātisālohiteti. Kiṁ pana samma sārathi ahaṁpi
maraṇadhammo maraṇaṁ anatīto maṁpi na dakkhanti <note n="4">Po. dakkhinti.</note> devo vā devī vā
aññe vā ñātisālohitā ahaṁpi na dakkhissāmi devaṁ vā deviṁ vā
aññe vā ñātisālohiteti. Tvañca deva mayañcamhā sabbe
maraṇadhammā maraṇaṁ anatītā taṁpi na dakkhanti devo vā devī vā
<pb n="2.30"/>
Aññe vā ñātisālohitā tvaṁpi na dakkhissasi devaṁ vā deviṁ vā
aññe vā ñātisālohiteti. Tenahi samma sārathi alandānajja
uyyānabhūmiyā ito ca antepuraṁ paccaniyyāhīti. Evaṁ devāti kho
bhikkhave sārathi vipassissa kumārassa paṭissutvā tato ca antepuraṁ
paccaniyyāsi. Tatra sudaṁ bhikkhave vipassī kumāro antepuraṁ gato
dukkhī dummano pajjhāyati dhiratthu kira bho jāti nāma yatra
hi nāma jātassa jarā paññāyissati byādhi paññāyissati
maraṇaṁ paññāyissatīti.
<p n="37"/>Athakho bhikkhave bandhumā rājā sārathiṁ āmantāpetvā
etadavoca kacci samma sārathi kumāro uyyānabhūmiyā abhiramittha
kacci samma sārathi kumāro uyyānabhūmiyā attamano ahosīti.
Na kho deva kumāro uyyānabhūmiyā abhiramittha na kho deva kumāro
uyyānabhūmiyā attamano ahosīti. Kiṁ pana samma sārathi addasa
kumāro uyyānabhūmiṁ niyyantoti. Addasā kho deva kumāro
uyyānabhūmiṁ niyyanto mahājanakāyaṁ sannipatitaṁ nānārattānañca
dussānaṁ vilātaṁ kayiramānaṁ disvā maṁ etadavoca kiṁ nu kho
so samma sārathi mahājanakāyo sannipatito nānārattānañca
dussānaṁ vilātaṁ kayiratīti eso kho deva kālakato nāmāti
tenahi samma sārathi yena so kālakato tena rathaṁ pesehīti
evaṁ devāti kho ahaṁ deva vipassissa kumārassa paṭissutvā yena
<pb n="2.31"/>
So kālakato tena rathaṁ pesesiṁ addasā kho deva kumāro
purisaṁ petaṁ kālakataṁ disvā maṁ etadavoca kiṁ panāyaṁ samma
sārathi kālakato nāmāti eso kho deva kālakato nāma nadāni
taṁ dakkhanti mātā vā pitā vā aññe vā ñātisālohitā
sopi na dakkhissati mātaraṁ vā pitaraṁ vā aññe vā ñātisālohiteti
kiṁ pana samma sārathi ahaṁpi maraṇadhammo maraṇaṁ anatīto maṁpi
na dakkhanti devo vā devī vā aññe vā ñātisālohitā
ahaṁpi na dakkhissāmi devaṁ vā deviṁ vā aññe vā ñātisālohiteti
tvañca deva mayañcamhā sabbe maraṇadhammā maraṇaṁ anatītā
taṁpi na dakkhanti devo vā devī vā aññe vā ñātisālohitā
tvaṁpi na dakkhissasi devaṁ vā deviṁ vā aññe vā ñātisālohiteti
tenahi samma sārathi alandānajja uyyānabhūmiyā ito ca antepuraṁ
paccaniyyāhīti evaṁ devāti kho ahaṁ deva vipassissa kumārassa
paṭissutvā tato ca antepuraṁ paccaniyyāsiṁ so kho deva kumāro
antepuraṁ gato dukkhī dummano pajjhāyati dhiratthu kira bho jāti
nāma yatra hi nāma jātassa jarā paññāyissati byādhi
paññāyissati maraṇaṁ paññāyissatīti.
<p rend="subhead" sid="8">pabbajito</p>
Athakho bhikkhave bandhumassa
rañño etadahosi mā heva kho vipassī kumāro na rajjaṁ kāresi
mā heva kho vipassī kumāro agārasmā anagāriyaṁ pabbaji <pb ed="P" n="2.28" set="D"/>mā
heva kho nemittānaṁ brāhmaṇānaṁ saccaṁ assa vacananti.
<pb n="2.32"/>
Athakho bhikkhave bandhumā rājā vipassissa kumārassa bhiyyoso
mattāya pañcakāmaguṇāni upaṭṭhāpesi yathā vipassī kumāro rajjaṁ
kāreyya yathā vipassī kumāro na agārasmā anagāriyaṁ pabbajeyya
yathā nemittānaṁ brāhmaṇānaṁ micchā assa vacanaṁ. Tatra sudaṁ
bhikkhave vipassī kumāro pañcahi kāmaguṇehi samappito samaṅgibhūto
paricāreti.
<p n="38"/>Athakho bhikkhave vipassī kumāro bahunnaṁ vassānaṁ bahunnaṁ
vassasatānaṁ bahunnaṁ vassasahassānaṁ accayena sārathiṁ āmantesi
yojehi samma sārathi bhaddāni bhaddāni yānāni uyyānabhūmiṁ gacchāma
subhūmiṁ dassanāyāti. Evaṁ devāti kho bhikkhave sārathi vipassissa
kumārassa paṭissutvā bhaddāni bhaddāni yānāni yojetvā vipassissa
kumārassa paṭivedesi yuttāni kho <note n="1">Ma. Yu. te.</note> deva bhaddāni bhaddāni yānāni
yassadāni kālaṁ maññasīti. Athakho bhikkhave vipassī kumāro bhadraṁ
yānaṁ abhiruhitvā bhaddehi bhaddehi yānehi uyyānabhūmiṁ niyyāsi.
Addasā kho bhikkhave vipassī kumāro uyyānabhūmiṁ niyyanto purisaṁ
bhaṇḍuṁ pabbajitaṁ kāsāyavasanaṁ disvā sārathiṁ āmantesi ayaṁ
pana samma sārathi puriso kiṁkato sīsaṁpissa na yathā aññesaṁ
vatthānipissa na yathā aññesanti. Eso kho deva pabbajito
nāmāti. Kiṁ paneso samma sārathi pabbajito nāmāti. Eso
kho deva pabbajito nāma sādhu dhammacariyā sādhu samacariyā
<pb n="2.33"/>
Sādhu kusalacariyā <note n="1">Sī. Ma. Yu. kusalakiriyā. ito paraṁ īdisameva.</note> sādhu puññakiriyā sādhu avihiṁsā sādhu
bhūtānukampāti. Sādhu kho so samma sārathi pabbajito nāma
sādhu <note n="2">Ma. - samma sārathi. Yu. - hi  samma sārathi.</note> <pb ed="P" n="2.29" set="D"/>dhammacariyā sādhu samacariyā sādhu kusalacariyā sādhu
puññakiriyā sādhu avihiṁsā sādhu bhūtānukampā <note n="3">Po. Ma. - bhūtānukampāti.</note> tenahi samma
sārathi yena so pabbajito tena rathaṁ pesehīti. Evaṁ devāti
kho bhikkhave sārathi vipassissa kumārassa paṭissutvā yena so
pabbajito tena rathaṁ pesesi. Athakho bhikkhave vipassī kumāro
taṁ pabbajitaṁ etadavoca tvaṁ pana samma kiṁkato sīsaṁpi te
na yathā aññesaṁ vatthānipi te na yathā aññesanti. Ahaṁ
kho deva pabbajito nāmāti. Kiṁ pana tvaṁ samma pabbajito
nāmāti. Ahaṁ kho deva pabbajito nāma sādhu dhammacariyā
sādhu samacariyā sādhu kusalacariyā sādhu puññakiriyā sādhu
avihiṁsā sādhu bhūtānukampāti. Sādhu kho tvaṁ samma pabbajito
nāma sādhu dhammacariyā sādhu samacariyā sādhu kusalacariyā
sādhu puññakiriyā sādhu avihiṁsā sādhu bhūtānukampāti.
<p rend="subhead" sid="9">bodhisattapabbajjā</p>
Athakho
bhikkhave vipassī kumāro sārathiṁ āmantesi tenahi samma sārathi
rathaṁ ādāya itova antepuraṁ paccāniyyāhi ahaṁ pana idheva
kesamassuṁ ohāretvā kāsāyāni vatthāni acchādetvā agārasmā
anagāriyaṁ pabbajissāmīti. Evaṁ devāti kho bhikkhave sārathi
<pb n="2.34"/>
Vipassissa kumārassa paṭissutvā rathaṁ ādāya tato ca antepuraṁ
paccāniyyāsi. Vipassī pana kumāro tattheva kesamassuṁ ohāretvā
kāsāyāni vatthāni acchādetvā agārasmā anagāriyaṁ pabbaji <note n="1">Po. pabbajitoti.</note>.
<p rend="subhead" sid="10">mahājanakāyānupabbajjā</p>
Assosi kho bhikkhave bandhumatiyā rājadhāniyā mahājanakāyo
caturāsītipāṇasahassāni vipassī kira kumāro kesamassuṁ ohāretvā
kāsāyāni vatthāni <pb ed="P" n="2.30" set="D"/>acchādetvā agārasmā anagāriyaṁ pabbajitoti.
Sutvāna nesaṁ etadahosi na hi nūna so orako dhammavinayo
na sā orikā <note n="2">Po. Ma. orakā.</note> pabbajjā yattha vipassī kumāro kesamassuṁ
ohāretvā kāsāyāni vatthāni acchādetvā agārasmā anagāriyaṁ
pabbajito vipassī hi <note n="3">Ma. Yu. metaṁ.</note> nāma kumāro kesamassuṁ ohāretvā
kāsāyāni vatthāni acchādetvā agārasmā anagāriyaṁ pabbajissati
kimaṅgaṁ pana na <note n="4">Po. Ma.  nasaddo natthi.</note> mayanti. Athakho <note n="5">Yu. so..</note> bhikkhave mahājanakāyā <note n="6">Ma. Yu. mahājanakāyo.</note>
caturāsītipāṇasahassāni kesamassuṁ ohāretvā kāsāyāni vatthāni
acchādetvā vipassiṁ bodhisattaṁ agārasmā anagāriyaṁ pabbajitaṁ
anupabbajiṁsu. Tāya sudaṁ bhikkhave parisāya parivuto vipassī bodhisatto
gāmanigamajanapadarājadhānīsu cārikaṁ carati. Athakho bhikkhave vipassissa
bodhisattassa rahogatassa paṭisallīnassa evaṁ cetaso parivitakko
udapādi na kho panetaṁ <undef/> paṭirūpaṁ yohaṁ ākiṇṇo viharāmi
yannūnāhaṁ eko gaṇamhā vūpakaṭṭho vihareyyanti. Athakho bhikkhave
vipassī bodhisatto aparena samayena eko gaṇamhā vūpakaṭṭho
<pb n="2.35"/>
Vihāsi. Aññeneva tāni caturāsītipabbajitasahassāni agamaṁsu.
Aññena <note n="1">Ma. maggena.</note> vipassī bodhisatto.
<p rend="subhead" sid="11">bodhisattābhiniveso</p>
Athakho bhikkhave vipassissa bodhisattassa
vāsūpagatassa rahogatassa paṭisallīnassa evaṁ cetaso parivitakko
udapādi kicchaṁ vatāyaṁ loko āpanno jāyati ca jīyati ca
mīyati ca cavati ca upapajjati ca atha ca panimassa dukkhassa
nissaraṇaṁ nappajānāti jarāmaraṇassa kudassu <note n="2">Ma. Yu. kudāssu.</note> nāma imassa dukkhassa
nissaraṇaṁ paññāyissati jarāmaraṇassāti.
<p n="39"/>Athakho bhikkhave vipassissa bodhisattassa etadahosi kimhi
nu kho sati jarāmaraṇaṁ hoti kiṁpaccayā jarāmaraṇanti. Athakho
bhikkhave vipassissa bodhisattassa yonisomanasikārā ahu paññāya
abhisamayo jātiyā kho sati jarāmaraṇaṁ hoti jātipaccayā
jarāmaraṇanti. Athakho bhikkhave vipassissa bodhisattassa etadahosi
kimhi nu kho sati jāti hoti kiṁpaccayā jātīti. Athakho bhikkhave
vipassissa bodhisattassa yonisomanasikārā ahu paññāya abhisamayo
bhave kho sati jāti hoti bhavapaccayā jātīti. Athakho bhikkhave
vipassissa bodhisattassa etadahosi kimhi nu kho sati bhavo hoti
kiṁpaccayā bhavoti. Athakho bhikkhave vipassissa bodhisattassa
yonisomanasikārā ahu paññāya abhisamayo upādāne kho sati bhavo
hoti upādānapaccayā bhavoti. Athakho bhikkhave vipassissa
bodhisattassa etadahosi kimhi nu kho sati upādānaṁ hoti
<pb n="2.36"/>
Kiṁpaccayā upādānanti. Athakho bhikkhave vipassissa bodhisattassa
yonisomanasikārā ahu paññāya abhisamayo taṇhāya kho sati
upādānaṁ hoti taṇhāpaccayā upādānanti. Athakho bhikkhave
vipassissa bodhisattassa etadahosi kimhi nu kho sati taṇhā hoti
kiṁpaccayā taṇhāti. Athakho bhikkhave vipassissa bodhisattassa
yonisomanasikārā ahu paññāya abhisamayo vedanāya kho sati
taṇhā hoti vedanāpaccayā taṇhāti. Athakho bhikkhave vipassissa
bodhisattassa etadahosi kimhi nu kho sati vedanā hoti kiṁpaccayā
vedanāti. Athakho bhikkhave vipassissa bodhisattassa <pb ed="P" n="2.32" set="D"/>yonisomanasikārā
ahu paññāya abhisamayo phasse kho sati vedanā hoti phassapaccayā
vedanāti. Athakho bhikkhave vipassissa bodhisattassa etadahosi kimhi
nu kho sati phasso hoti kiṁpaccayā phassoti. Athakho bhikkhave
vipassissa bodhisattassa yonisomanasikārā ahu paññāya abhisamayo
saḷāyatane kho sati phasso hoti saḷāyatanapaccayā phassoti.
Athakho bhikkhave vipassissa bodhisattassa etadahosi kimhi nu kho
sati saḷāyatanaṁ hoti kiṁpaccayā saḷāyatananti. Athakho bhikkhave
vipassissa bodhisattassa yonisomanasikārā ahu paññāya abhisamayo
nāmarūpe kho sati saḷāyatanaṁ hoti nāmarūpapaccayā saḷāyatananti.
Athakho bhikkhave vipassissa bodhisattassa etadahosi kimhi nu kho
sati nāmarūpaṁ hoti kiṁpaccayā nāmarūpanti. Athakho bhikkhave
<pb n="2.37"/>
Vipassissa bodhisattassa yonisomanasikārā ahu paññāya abhisamayo
viññāṇe kho sati nāmarūpaṁ hoti viññāṇapaccayā nāmarūpanti.
Athakho bhikkhave vipassissa bodhisattassa etadahosi kimhi nu kho
sati viññāṇaṁ hoti kiṁpaccayā viññāṇanti. Athakho bhikkhave
vipassissa bodhisattassa yonisomanasikārā ahu paññāya abhisamayo
nāmarūpe kho sati viññāṇaṁ hoti nāmarūpapaccayā viññāṇanti.
Athakho bhikkhave vipassissa bodhisattassa etadahosi paccudāvattati
kho idaṁ viññāṇaṁ nāmarūpamhā nāparaṁ gacchati ettāvatā
jāyetha vā jīyetha vā mīyetha vā cavetha vā upapajjetha vā yadidaṁ
nāmarūpapaccayā viññāṇaṁ viññāṇapaccayā nāmarūpaṁ nāmarūpapaccayā
saḷāyatanaṁ saḷāyatanapaccayā phasso phassapaccayā vedanā
vedanāpaccayā <pb ed="P" n="2.33" set="D"/>taṇhā taṇhāpaccayā upādānaṁ upādānapaccayā
bhavo bhavapaccayā jāti jātipaccayā jarāmaraṇaṁ sokaparidevadukkhadomanassupāyāsā
sambhavanti evametassa kevalassa dukkhakkhandhassa
samudayo hoti. Samudayo samudayoti kho bhikkhave vipassissa
bodhisattassa pubbe ananussutesu dhammesu cakkhuṁ udapādi ñāṇaṁ
udapādi paññā udapādi vijjā udāpādi āloko udapādi.
<p n="40"/>Athakho bhikkhave vipassissa bodhisattassa etadahosi kimhi
nu kho asati jarāmaraṇaṁ na hoti kissa nirodhā jarāmaraṇanirodhoti.
Athakho bhikkhave vipassissa bodhisattassa yonisomanasikārā ahu paññāya
<pb n="2.38"/>
Abhisamayo jātiyā kho asati jarāmaraṇaṁ na hoti jātinirodhā
jarāmaraṇanirodhoti. Athakho bhikkhave vipassissa bodhisattassa
etadahosi kimhi nu kho asati jāti na hoti kissa nirodhā
jātinirodhoti. Athakho bhikkhave vipassissa bodhisattassa
yonisomanasikārā ahu paññāya abhisamayo bhave kho asati jāti na hoti
bhavanirodhā jātinirodhoti. Athakho bhikkhave vipassissa bodhisattassa
etadahosi kimhi nu kho asati bhavo na hoti kissa nirodhā
bhavanirodhoti. Athakho bhikkhave vipassissa bodhisattassa
yonisomanasikārā ahu paññāya abhisamayo upādāne kho asati bhavo
na hoti upādānanirodhā bhavanirodhoti. Athakho bhikkhave vipassissa
bodhisattassa etadahosi kimhi nu kho asati upādānaṁ na hoti
kissa nirodhā upādānanirodhoti. Athakho bhikkhave vipassissa
bodhisattassa yonisomanasikārā ahu paññāya abhisamayo taṇhāya
kho asati upādānaṁ na hoti taṇhānirodhā upādānanirodhoti.
Athakho bhikkhave vipassissa bodhisattassa etadahosi kimhi nu kho
asati taṇhā na hoti kissa nirodhā taṇhānirodhoti. Athakho
bhikkhave vipassissa bodhisattassa yonisomanasikārā ahu paññāya
abhisamayo <pb ed="P" n="2.34" set="D"/>vedanāya kho asati taṇhā na hoti vedanānirodhā
taṇhānirodhoti. Athakho bhikkhave vipassissa bodhisattassa etadahosi
kimhi nu kho asati vedanā na hoti kissa nirodhā vedanānirodhoti.
<pb n="2.39"/>
Athakho bhikkhave vipassissa bodhisattassa yonisomanasikārā ahu paññāya
abhisamayo phasse kho asati vedanā na hoti phassanirodhā
vedanānirodhoti. Athakho bhikkhave vipassissa bodhisattassa etadahosi
kimhi nu kho asati phasso na hoti kissa nirodhā phassanirodhoti.
Athakho bhikkhave vipassissa bodhisattassa yonisomanasikārā ahu paññāya
abhisamayo saḷāyatane kho asati phasso na hoti saḷāyatananirodhā
phassanirodhoti. Athakho bhikkhave vipassissa bodhisattassa etadahosi
kimhi nu kho asati saḷāyatanaṁ na hoti kissa nirodhā saḷāyatananirodhoti.
Athakho bhikkhave vipassissa bodhisattassa yonisomanasikārā
ahu paññāya abhisamayo nāmarūpe kho asati saḷāyatanaṁ na hoti
nāmarūpanirodhā saḷāyatananirodhoti. Athakho bhikkhave vipassissa
bodhisattassa etadahosi kimhi nu kho asati nāmarūpaṁ na hoti
kissa nirodhā nāmarūpanirodhoti. Athakho bhikkhave vipassissa
bodhisattassa yonisomanasikārā ahu paññāya abhisamayo viññāṇe
kho asati nāmarūpaṁ na hoti viññāṇanirodhā nāmarūpanirodhoti.
Athakho bhikkhave vipassissa bodhisattassa etadahosi kimhi nu kho
asati viññāṇaṁ na hoti kissa nirodhā viññāṇanirodhoti. Athakho
bhikkhave vipassissa bodhisattassa yonisomanasikārā ahu paññāya
abhisamayo nāmarūpe kho asati viññāṇaṁ na hoti nāmarūpanirodhā
viññāṇanirodhoti. Athakho bhikkhave vipassissa bodhisattassa etadahosi
<pb n="2.40"/>
Adhigato kho myāyaṁ maggo <note n="1">Yu. vipassanāmaggo.</note> bodhāya <note n="2">Ma. sambodhāya.</note> <pb ed="P" n="2.35" set="D"/>yadidaṁ nāmarūpanirodhā
viññāṇanirodho viññāṇanirodhā nāmarūpanirodho nāmarūpanirodhā
saḷāyatananirodho saḷāyatananirodhā phassanirodhā phassanirodhā
vedanānirodho vedanānirodhā taṇhānirodho taṇhānirodhā
upādānanirodho upādānanirodhā bhavanirodho bhavanirodhā jātinirodho
jātinirodhā jarāmaraṇaṁ sokaparidevadukkhadomanassupāyāsā nirujjhanti
evametassa kevalassa dukkhakkhandhassa nirodho hoti. Nirodho
nirodhoti kho bhikkhave vipassissa bodhisattassa pubbe ananussutesu
dhammesu cakkhuṁ udapādi ñāṇaṁ udapādi paññā udapādi
vijjā udapādi āloko udapādi.
<p n="41"/>Athakho bhikkhave vipassī bodhisatto aparena samayena
pañcasu upādānakkhandhesu udayabbayānupassī vihāsi iti rūpaṁ
iti rūpassa samudayo iti rūpassa atthaṅgamo iti vedanā
iti vedanāya samudayo iti vedanāya atthaṅgamo iti saññā
iti saññāya samudayo iti saññāya atthaṅgamo iti saṅkhārā
iti saṅkhārānaṁ samudayo iti saṅkhārānaṁ atthaṅgamo iti viññāṇaṁ
iti viññāṇassa samudayo iti viññāṇassa atthaṅgamoti. Tassa
pañcasu upādānakkhandhesu udayabbayānupassino viharato nacirasseva
anupādāya āsavehi cittaṁ vimuccīti <note n="3">Po. vimuccati.</note>.
Dutiyabhāṇavāraṁ.
<p rend="subhead" sid="12">brahmayācanakathā</p>
<pb n="2.41"/>
<p n="42"/>Athakho bhikkhave vipassissa bhagavato arahato
sammāsambuddhassa etadahosi yannūnāhaṁ dhammaṁ deseyyanti. Athakho
bhikkhave vipassissa bhagavato arahato <pb ed="P" n="2.36" set="D"/>sammāsambuddhassa etadahosi
adhigato kho me ayaṁ dhammo gambhīro duddaso duranubodho santo
paṇīto atakkāvacaro nipuṇo paṇḍitavedanīyo ālayarāmā kho
panāyaṁ pajā ālayaratā ālayasammuditā ālayarāmāya kho pana
pajāya ālayaratāya ālayasammuditāya duddasaṁ idaṁ ṭhānaṁ yadidaṁ
idappaccayatā paṭiccasamuppādo idampi kho ṭhānaṁ duddasaṁ yadidaṁ
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbānaṁ ahañceva kho pana dhammaṁ deseyyaṁ pare ca me na
ājāneyyuṁ so mamassa kilamatho sā mamassa vihesāti.
Apissudaṁ <note n="1">Sī. Ma. Yu. apissu.</note> bhikkhave vipassiṁ bhagavantaṁ arahantaṁ sammāsambuddhaṁ imā
anacchariyā gāthā paṭibhaṁsu pubbe assutapubbā
kicchena me adhigataṁ halandāni pakāsituṁ
rāgadosaparetehi nāyaṁ dhammo susambuddho.
Paṭisotagāmiṁ nipuṇaṁ gambhīraṁ duddasaṁ aṇuṁ
rāgarattā na dakkhanti tamokkhandhena āvutāti.
<p n="43"/>Itiha bhikkhave vipassissa bhagavato arahato sammāsambuddhassa
paṭisañcikkhato appossukkatāya cittaṁ nami no dhammadesanāya.
<pb n="2.42"/>
<p n="44"/>Athakho bhikkhave aññatarassa mahābrahmuno vipassissa
bhagavato arahato sammāsambuddhassa cetasā cetoparivitakkamaññāya
etadahosi nassati vata bho loko vinassati vata bho loko
yatra hi nāma vipassissa bhagavato arahato sammāsambuddhassa
appossukkatāya cittaṁ nami <note n="1">Ma. Yu. namati.</note> no dhammadesanāyāti. Athakho so
bhikkhave mahābrahmā seyyathāpi nāma balavā puriso sammiñjitaṁ
vā bāhaṁ pasāreyya pasāritaṁ vā bāhaṁ sammiñjeyya evameva <note n="2">Po. Ma. kho.</note>
brahmaloke antarahito vipassissa bhagavato arahato sammāsambuddhassa
purato pāturahosi. Athakho <note n="3">Ma. Yu. so.</note> bhikkhave mahābrahmā ekaṁsaṁ uttarāsaṅgaṁ
karitvā dakkhiṇajānumaṇḍalaṁ paṭhaviyaṁ nidahanto <note n="4">Ma. Yu. nihantvā. </note> yena vipassī bhagavā
arahaṁ sammāsambuddho tenañjaliṁ paṇāmetvā vipassiṁ bhagavantaṁ
arahantaṁ sammāsambuddhaṁ etadavoca desetu bhante bhagavā dhammaṁ
desetu sugato dhammaṁ santīdha <note n="5">Ma. Yu. santi. ito paraṁ īdisameva.</note> sattā apparajakkhajātikā assavanatā
dhammassa parihāyanti bhavissanti dhammassa aññātāroti. Evaṁ
vutte bhikkhave vipassī bhagavā arahaṁ sammāsambuddho taṁ mahābrahmānaṁ
etadavoca mayhaṁpi kho brahme etadahosi yannūnāhaṁ dhammaṁ
deseyyanti. Tassa mayhaṁ brahme etadahosi adhigato kho me
ayaṁ dhammo gambhīro duddaso duranubodho santo paṇīto
atakkāvacaro nipuṇo paṇḍitavedanīyo ālayarāmā kho panāyaṁ pajā
ālayaratā ālayasammuditā ālayarāmāya kho pana pajāya ālayaratāya
<pb n="2.43"/>
Ālayasammuditāya duddasaṁ idaṁ ṭhānaṁ yadidaṁ idappaccayatā
paṭiccasamuppādo idampi kho ṭhānaṁ duddasaṁ yadidaṁ sabbasaṅkhārasamatho
sabbūpadhipaṭinissaggo taṇhakkhayo virāgo nirodho nibbānaṁ <note n="1">Po. nibbānanti.</note> ahañceva
kho pana dhammaṁ deseyyaṁ pare ca me na ājāneyyuṁ so mamassa kilamatho
sā mamassa vihesāti. Apissudaṁ <note n="2">Sī. Ma. Yu. apissumaṁ.</note> <pb ed="P" n="2.38" set="D"/>brahme imā anacchariyā gāthā
paṭibhaṁsu pubbe me assutapubbā kicchena me adhigataṁ halandāni
pakāsituṁ .pe. Āvutāti itiha me brahme paṭisañcikkhato
appossukkatāya cittaṁ nami no dhammadesanāyāti. Dutiyampi kho
bhikkhave so mahābrahmā .pe. Tatiyampi kho bhikkhave so mahābrahmā
vipassiṁ bhagavantaṁ arahantaṁ sammāsambuddhaṁ etadavoca desetu bhante
bhagavā dhammaṁ desetu sugato dhammaṁ santīdha sattā apparajakkhajātikā
assavanatā dhammassa parihāyanti bhavissanti dhammassa aññātāroti.
Athakho bhikkhave vipassī bhagavā arahaṁ sammāsambuddho brahmuno
<note n="3">Ma. Yu. ca.</note> Ajjhesanaṁ viditvā sattesu <note n="4">Po. Ma. Yu. ca. </note> kāruññataṁ paṭicca buddhacakkhunā
lokaṁ volokesi. Addasā kho bhikkhave vipassī bhagavā arahaṁ
sammāsambuddho buddhacakkhunā lokaṁ volokento satte
apparajakkhe mahārajakkhe tikkhindriye mudindriye svākāre
dvākāre suviññāpaye duviññāpaye bhabbe <note n="5">Ma. Yu. bhabbe abhabbeti pāṭhadvayaṁ natthi. ito paraṁ īdisameva. </note> abhabbe appekacce
paralokavajjabhayadassāvino <note n="6">Ma. ... dassāvine.</note> viharante. Seyyathāpi nāma uppaliniyaṁ vā
<pb n="2.44"/>
Paduminiyaṁ vā puṇḍarīkiniyaṁ vā appekaccāni uppalāni vā padumāni
vā puṇḍarīkāni vā udake jātāni udake saṁvaḍḍhāni <note n="1">saṁbaddhānītipi pāṭho.</note> udakānugatāni
antonimuggaposīni appekaccāni uppalāni vā padumāni vā
puṇḍarīkāni vā udake jātāni udake saṁvaḍḍhāni samodakaṭhitāni
appekaccāni uppalāni vā padumāni vā puṇḍarīkāni vā udake
jātāni udake saṁvaḍḍhāni udakā accuggamma tiṭṭhanti <note n="2">Ma. ṭhitāni. Yu. ṭhanti.</note> anupalittāni
udakena <pb ed="P" n="2.39" set="D"/>evameva kho bhikkhave vipassī bhagavā arahaṁ sammāsambuddho
buddhacakkhunā lokaṁ volokento addasa satte apparajakkhe
mahārajakkhe tikkhindriye mudindriye svākāre dvākāre suviññāpaye
duviññāpaye bhabbe abhabbe appekacce paralokavajjabhayadassāvino
viharante <note n="3">Ma. appekacce na  paralokavajjabhayadassāvine.</note>. Athakho <note n="4">Ma. Yu. so.</note> bhikkhave mahābrahmā vipassissa bhagavato
arahato sammāsambuddhassa cetasā cetoparivitakkamaññāya vipassiṁ
bhagavantaṁ arahantaṁ sammāsambuddhaṁ gāthāhi ajjhabhāsi
<p n="45"/>Sele yathā pabbatamuddhaniṭṭhito
yathāpi passe janataṁ samantato
tathūpamaṁ dhammamayaṁ sumedhaso
pāsādamāruyha samantacakkhu
sokāvakiṇṇaṁ <note n="5">Ma. Yu. sokavatiṇṇaṁ.</note> janatamapetasoko
avekkhassu jātijarābhibhūtaṁ.
<pb n="2.45"/>
Uṭṭhehi vīra vijitasaṅgāma
satthavāha anaṇa vivara <note n="1">Ma. Yu. vicara.</note> loke
desetu <note n="2">Ma. desassu.</note> bhagavā dhammaṁ aññātāro bhavissantīti.
<p n="46"/>Evaṁ vutte <note n="3">Ma. Yu. athakho.</note> bhikkhave vipassī bhagavā arahaṁ sammāsambuddho
taṁ mahābrahmānaṁ gāthāya ajjhabhāsi
apārutā te <note n="4">Ma. Yu. tesaṁ. </note> amatassa dvārā
ye sotavanto pamuñcantu saddhaṁ
vihiṁsasaññī paguṇaṁ nabhāsiṁ
dhammaṁ paṇītaṁ manujesu brahmeti.
<p n="47"/>Athakho <note n="5">Ma. Yu. so.</note> bhikkhave mahābrahmā katāvakāso khomhi
vipassinā bhagavatā arahatā sammāsambuddhena dhammadesanāyāti
vipassiṁ bhagavantaṁ <pb ed="P" n="2.40" set="D"/>arahantaṁ sammāsambuddhaṁ abhivādetvā padakkhiṇaṁ
katvā tattheva antaradhāyi.
<p rend="subhead" sid="13">aggasāvakayugaṃ</p>
<p n="48"/>Athakho bhikkhave vipassissa bhagavato arahato
sammāsambuddhassa etadahosi kassa nu kho ahaṁ paṭhamaṁ dhammaṁ deseyyaṁ
ko imaṁ dhammaṁ khippameva ājānissatīti. Athakho bhikkhave vipassissa
bhagavato arahato sammāsambuddhassa etadahosi ayaṁ kho khaṇḍo ca
rājaputto tisso ca purohitaputto bandhumatiyā rājadhāniyā paṭivasanti
paṇḍitā viyattā medhāvino dīgharattaṁ apparajakkhajātikā yannūnāhaṁ
khaṇḍassa ca rājaputtassa tissassa ca purohitaputtassa paṭhamaṁ dhammaṁ
<pb n="2.46"/>
Deseyyaṁ te imaṁ dhammaṁ khippameva ājānissantīti. Athakho
bhikkhave vipassī bhagavā arahaṁ sammāsambuddho seyyathāpi nāma
balavā puriso sammiñjitaṁ vā bāhaṁ pasāreyya pasāritaṁ vā bāhaṁ
sammiñjeyya evameva bodhirukkhamūle antarahito bandhumatiyā
rājadhāniyā kheme migadāye pāturahosi. Athakho bhikkhave vipassī bhagavā
arahaṁ sammāsambuddho migadāyapālaṁ <note n="1">Ma. Yu. dāyapālaṁ. ito paraṁ īdisameva.</note> āmantesi ehi tvaṁ samma
migadāyapāla bandhumatiṁ rājadhāniṁ pavisitvā khaṇḍañca rājaputtaṁ
tissañca purohitaputtaṁ evaṁ vadehi vipassī <note n="2">Ma. Yu. bhante.</note> bhagavā arahaṁ
sammāsambuddho bandhumatiṁ rājadhāniṁ anuppatto kheme migadāye viharati
so tumhākaṁ dassanakāmoti. Evaṁ bhanteti kho bhikkhave migadāyapālo
vipassissa bhagavato arahato sammāsambuddhassa paṭissutvā bandhumatiṁ
rājadhāniṁ pavisitvā khaṇḍañca rājaputtaṁ tissañca purohitaputtaṁ
etadavoca vipassī <note n="3">Ma. Yu. bhante.</note> bhagavā arahaṁ sammāsambuddho bandhumatiṁ rājadhāniṁ
anuppatto kheme migadāye viharati so tumhākaṁ dassanakāmoti.
Athakho bhikkhave khaṇḍo ca rājaputto tisso <pb ed="P" n="2.41" set="D"/>ca purohitaputto
bhaddāni bhaddāni yānāni yojāpetvā bhaddaṁ bhaddaṁ yānaṁ abhiruhitvā
bhaddehi bhaddehi yānehi bandhumatiyā rājadhāniyā niyiṁsu yena khemo
migadāyo tena pāyiṁsu yāvatikā yānassa bhūmi yānena gantvā
yānā paccorohitvā pattikā <note n="4">Ma. Yu. pattikāva.</note> yena vipassī bhagavā arahaṁ
sammāsambuddho tenupasaṅkamiṁsu upasaṅkamitvā vipassiṁ bhagavantaṁ
<pb n="2.47"/>
Arahantaṁ sammāsambuddhaṁ abhivādetvā ekamantaṁ nisīdiṁsu. Tesaṁ vipassī
bhagavā arahaṁ sammāsambuddho anupubbīkathaṁ kathesi seyyathīdaṁ dānakathaṁ
sīlakathaṁ saggakathaṁ kāmānaṁ ādīnavaṁ okāraṁ saṅkilesaṁ nekkhamme <note n="1">nikkhametipi pāṭho.</note>
ānisaṁsaṁ pakāsesi. Yadā te bhagavā aññāsi kallacitte
muducitte vinīvaraṇacitte udaggacitte pasannacitte atha yā buddhānaṁ
sāmukkaṁsikā dhammadesanā taṁ pakāsesi dukkhaṁ samudayaṁ nirodhaṁ
maggaṁ. Seyyathāpi nāma suddhavatthaṁ apagatakāḷakaṁ sammadeva rajanaṁ
paṭiggaṇheyya evameva khaṇḍassa ca rājaputtassa tissassa ca
purohitaputtassa tasmiṁyeva āsane virajaṁ vītamalaṁ dhammacakkhuṁ udapādi
yaṅkiñci samudayadhammaṁ sabbantaṁ nirodhadhammanti. Te diṭṭhadhammā
pattadhammā viditadhammā pariyogāḷhadhammā tiṇṇavicikicchā
vigatakathaṁkathā vesārajjappattā aparappaccayā satthu sāsane vipassiṁ
bhagavantaṁ arahantaṁ sammāsambuddhaṁ etadavocuṁ abhikkantaṁ bhante
abhikkantaṁ bhante seyyathāpi bhante nikkujjitaṁ vā ukkujjeyya
paṭicchannaṁ vā vivareyya mūḷhassa vā maggaṁ ācikkheyya
andhakāre vā telappajjotaṁ dhāreyya cakkhumanto rūpāni dakkhanti
evameva bhagavatā anekapariyāyena dhammo pakāsito ete mayaṁ
bhante bhagavantaṁ <pb ed="P" n="2.42" set="D"/>saraṇaṁ gacchāma dhammañca labheyyāma mayaṁ bhante
bhagavato santike pabbajjaṁ labheyyāma upasampadanti. Alatthuṁ
<pb n="2.48"/>
Kho bhikkhave khaṇḍo ca rājaputto tisso ca purohitaputto
vipassissa bhagavato arahato sammāsambuddhassa santike pabbajjaṁ
alatthuṁ upasampadaṁ. Te vipassī bhagavā arahaṁ sammāsambuddho
dhammiyā kathāya sandassesi samādapesi samuttejesi sampahaṁsesi
saṅkhārānaṁ ādīnavaṁ okāraṁ saṅkilesaṁ nekkhamme <note n="1">Ma. Yu. nibbāne.</note> ānisaṁsaṁ pakāsesi.
Tesaṁ vipassinā bhagavatā arahatā sammāsambuddhena dhammiyā kathāya
sandassiyamānānaṁ samādapiyamānānaṁ samuttejiyamānānaṁ sampahaṁsiyamānānaṁ
nacirasseva anupādāya āsavehi cittāni vimucciṁsu.
<p rend="subhead" sid="14">mahājanakāyapabbajjā</p>
<p n="49"/>Assosi kho bhikkhave bandhumatiyā rājadhāniyā mahājanakāyo
caturāsītipāṇasahassāni vipassī kira bhagavā arahaṁ sammāsambuddho
bandhumatiṁ rājadhāniṁ anuppatto kheme migadāye viharati khaṇḍo ca
kira rājaputto tisso ca purohitaputto vipassissa bhagavato arahato
sammāsambuddhassa santike kesamassuṁ ohāretvā kāsāyāni vatthāni
acchādetvā agārasmā anagāriyaṁ pabbajitāti. Sutvāna nesaṁ
etadahosi na hi nūna so orako dhammavinayo na sā orikā <note n="2">Ma. Yu. orakā.</note>
pabbajjā yattha khaṇḍo ca rājaputto tisso ca purohitaputto
kesamassuṁ ohāretvā kāsāyāni vatthāni acchādetvā agārasmā
anagāriyaṁ pabbajitā khaṇḍo ca hi nāma rājaputto tisso ca
purohitaputto kesamassuṁ ohāretvā kāsāyāni vatthāni acchādetvā
agārasmā anagāriyaṁ pabbajissanti kimaṅgaṁ pana na <note n="3">Po. Ma. nasaddo natthi.</note> mayanti ca
<pb n="2.49"/>
Athakho so bhikkhave mahājanakāyo caturāsītipāṇasahassāni bandhumatiyā
rājadhāniyā nikkhamitvā yena khemo migadāyo yena vipassī bhagavā
arahaṁ <pb ed="P" n="2.43" set="D"/>sammāsambuddho tenupasaṅkamiṁsu upasaṅkamitvā vipassiṁ bhagavantaṁ
arahantaṁ sammāsambuddhaṁ abhivādetvā ekamantaṁ nisīdiṁsu. Tesaṁ vipassī
bhagavā arahaṁ sammāsambuddho anupubbīkathaṁ kathesi seyyathīdaṁ dānakathaṁ
sīlakathaṁ saggakathaṁ kāmānaṁ ādīnavaṁ okāraṁ saṅkilesaṁ nekkhamme
ānisaṁsaṁ pakāsesi. Yadā te bhagavā aññāsi kallacitte muducitte
vinīvaraṇacitte udaggacitte pasannacitte atha yā buddhānaṁ sāmukkaṁsikā
dhammadesanā taṁ pakāsesi dukkhaṁ samudayaṁ nirodhaṁ maggaṁ. Seyyathāpi
nāma suddhavatthaṁ apagatakāḷakaṁ sammadeva rajanaṁ paṭiggaṇheyya evameva
tesaṁ caturāsītipāṇasahassānaṁ tasmiṁyeva āsane virajaṁ vītamalaṁ dhammacakkhuṁ
udapādi yaṅkiñci samudayadhammaṁ sabbantaṁ nirodhadhammanti. Te
diṭṭhadhammā pattadhammā viditadhammā pariyogāḷhadhammā tiṇṇavicikicchā
vigatakathaṁkathā vesārajjappattā aparappaccayā satthu sāsane
vipassiṁ bhagavantaṁ arahantaṁ sammāsambuddhaṁ etadavocuṁ abhikkantaṁ
bhante abhikkantaṁ bhante seyyathāpi bhante nikkujjitaṁ vā
ukkujjeyya paṭicchannaṁ vā vivareyya mūḷhassa vā maggaṁ
ācikkheyya andhakāre vā telappajjotaṁ dhāreyya cakkhumanto
rūpāni dakkhanti evameva bhagavatā anekapariyāyena dhammo pakāsito
ete mayaṁ bhante bhagavantaṁ saraṇaṁ gacchāma dhammañca bhikkhusaṅghañca
<pb n="2.50"/>
Labheyyāma mayaṁ bhante bhagavato santike pabbajjaṁ labheyyāma
upasampadanti. Alatthuṁ kho bhikkhave tāni caturāsītipāṇasahassāni
vipassissa bhagavato arahato sammāsambuddhassa santike pabbajjaṁ
alatthuṁ upasampadaṁ. Te vipassī bhagavā arahaṁ sammāsambuddho
dhammiyā kathāya sandassesi samādapesi samuttejesi sampahaṁsesi
saṅkhārānaṁ ādīnavaṁ okāraṁ saṅkilesaṁ nibbāne <note n="1">nekkhammetipi pāṭhena bhavitabbaṁ.</note> ānisaṁsaṁ pakāsesi.
Tesaṁ vipassinā bhagavatā arahatā sammāsambuddhena dhammiyā kathāya
sandassiyamānānaṁ samādapiyamānānaṁ samuttejiyamānānaṁ sampahaṁsiyamānānaṁ
nacirasseva anupādāya āsavehi cittāni vimucciṁsu.
<p rend="subhead" sid="15">purimapabbajitānaṃ dhammābhisamayo</p>
<p n="50"/>Assosuṁ kho bhikkhave tāni <note n="2">Ma. Yu. purimāni.</note> caturāsītipabbajitasahassāni
vipassī kira bhagavā arahaṁ sammāsambuddho bandhumatiṁ rājadhāniṁ
anuppatto kheme migadāye viharati dhammañca kira desetīti.
Athakho bhikkhave tāni caturāsītipabbajitasahassāni yena bandhumatī
rājadhānī yena khemo migadāyo yena vipassī bhagavā arahaṁ
sammāsambuddho tenupasaṅkamiṁsu upasaṅkamitvā vipassiṁ bhagavantaṁ
arahantaṁ sammāsambuddhaṁ abhivādetvā ekamantaṁ nisīdiṁsu. Tesaṁ
vipassī bhagavā arahaṁ sammāsambuddho anupubbīkathaṁ kathesi seyyathīdaṁ
dānakathaṁ sīlakathaṁ saggakathaṁ kāmānaṁ ādīnavaṁ okāraṁ saṅkilesaṁ
nekkhamme ānisaṁsaṁ pakāsesi. Yadā te bhagavā aññāsi kallacitte
<pb n="2.51"/>
Muducitte vinīvaraṇacitte udaggacitte pasannacitte atha yā buddhānaṁ
sāmukkaṁsikā dhammadesanā taṁ pakāsesi dukkhaṁ samudayaṁ nirodhaṁ maggaṁ.
Seyyathāpi nāma suddhavatthaṁ apagatakāḷakaṁ sammadeva rajanaṁ paṭiggaṇheyya
evameva tesaṁ caturāsītipabbajitasahassānaṁ tasmiṁyeva āsane virajaṁ
vītamalaṁ dhammacakkhuṁ udapādi yaṅkiñci samudayadhammaṁ sabbantaṁ
nirodhadhammanti. Te diṭṭhadhammā pattadhammā viditadhammā pariyogāḷhadhammā
tiṇṇavicikicchā vigatakathaṁkathā vesārajjappattā aparappaccayā
satthu sāsane vipassiṁ bhagavantaṁ arahantaṁ sammāsambuddhaṁ etadavocuṁ
abhikkantaṁ bhante abhikkantaṁ bhante seyyathāpi <note n="1">Po. Ma. nāma.</note> bhante nikkujjitaṁ
vā ukkujjeyya paṭicchannaṁ vā vivareyya mūḷhassa vā maggaṁ
ācikkheyya andhakāre vā telappajjotaṁ dhāreyya cakkhumanto
rūpāni dakkhanti evameva bhagavatā anekapariyāyena dhammo pakāsito
ete mayaṁ bhante bhagavantaṁ saraṇaṁ gacchāma dhammañca bhikkhusaṅghañca
labheyyāma mayaṁ bhante bhagavato santike pabbajjaṁ labheyyāma
upasampadanti. Alatthuṁ kho bhikkhave tāni caturāsītipabbajitasahassāni
vipassissa bhagavato arahato sammāsambuddhassa santike pabbajjaṁ
alatthuṁ upasampadaṁ. Te vipassī bhagavā arahaṁ sammāsambuddho
dhammiyā kathāya sandassesi samādapesi samuttejesi sampahaṁsesi
saṅkhārānaṁ ādīnavaṁ okāraṁ saṅkilesaṁ nekkhamme <note n="2">Ma. Yu. nibbāne.</note> ānisaṁsaṁ pakāsesi.
Tesaṁ vipassinā bhagavatā arahatā sammāsambuddhena dhammiyā kathāya
<pb n="2.52"/>
Sandassiyamānānaṁ samādapiyamānānaṁ samuttejiyamānānaṁ sampahaṁsiyamānānaṁ
nacirasseva anupādāya āsavehi cittāni vimucciṁsu.
<p rend="subhead" sid="16">cārikāanujānanaṃ</p>
<p n="51"/>Tena kho pana <note n="1">Sī. Ma. Yu. tena kho pana bhikkhave.</note> samayena bandhumatiyā rājadhāniyā
mahābhikkhusaṅgho paṭivasati aṭṭhasaṭṭhibhikkhusatasahassaṁ. Athakho bhikkhave
vipassissa bhagavato arahato sammāsambuddhassa rahogatassa
paṭisallīnassa evaṁ cetaso parivitakko udapādi mahā kho etarahi
bhikkhusaṅgho bandhumatiyā rājadhāniyā paṭivasati aṭṭhasaṭṭhibhikkhusatasahassaṁ
yannūnāhaṁ bhikkhū anujāneyyaṁ caratha bhikkhave cārikaṁ bahujanahitāya
bahujanasukhāya lokānukampāya atthāya hitāya sukhāya devamanussānaṁ
mā ekena dve agamittha desetha bhikkhave <pb ed="P" n="2.46" set="D"/>dhammaṁ ādikalyāṇaṁ
majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ
parisuddhaṁ brahmacariyaṁ pakāsetha santīdha sattā apparajakkhajātikā
assavanatā dhammassa parihāyanti bhavissanti dhammassa aññātāro
apica channaṁ channaṁ vassānaṁ accayena bandhumatī rājadhānī
upasaṅkamitabbā pātimokkhuddesāyāti. Athakho bhikkhave aññataro
mahābrahmā vipassissa bhagavato arahato sammāsambuddhassa cetasā
cetoparivitakkamaññāya seyyathāpi nāma balavā puriso sammiñjitaṁ
vā bāhaṁ pasāreyya pasāritaṁ vā bāhaṁ sammiñjeyya evameva
brahmaloke antarahito vipassissa bhagavato arahato sammāsambuddhassa
<pb n="2.53"/>
Purato pāturahosi. Athakho so bhikkhave mahābrahmā ekaṁsaṁ uttarāsaṅgaṁ
karitvā yena vipassī bhagavā arahaṁ sammāsambuddho tenañjalimpaṇāmetvā
vipassiṁ bhagavantaṁ arahantaṁ sammāsambuddhaṁ etadavoca
evametaṁ bhagavā evametaṁ sugata mahā kho bhante etarahi
bhikkhusaṅgho bandhumatiyā rājadhāniyā paṭivasati aṭṭhasaṭṭhibhikkhusatasahassaṁ
anujānātu bhante bhagavā bhikkhū caratha bhikkhave cārikaṁ bahujanahitāya
bahujanasukhāya lokānukampāya atthāya hitāya sukhāya devamanussānaṁ
mā ekena dve agamittha desetha bhikkhave dhammaṁ ādikalyāṇaṁ
majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ
parisuddhaṁ brahmacariyaṁ pakāsetha santīdha sattā apparajakkhajātikā
assavanatā dhammassa parihāyanti bhavissanti dhammassa
aññātāro <note n="1">Ma. aññātāroti.</note> apica bhante mayaṁ tathā karissāma yathā bhikkhū channaṁ
channaṁ vassānaṁ accayena bandhumatiṁ rājadhāniṁ upasaṅkamissanti
pātimokkhuddesāyāti. Idamavoca bhikkhave so mahābrahmā idaṁ
vatvā <pb ed="P" n="2.47" set="D"/>vipassiṁ bhagavantaṁ arahantaṁ sammāsambuddhaṁ abhivādetvā padakkhiṇaṁ
katvā tattheva antaradhāyi.
<p n="52"/>Athakho bhikkhave vipassī bhagavā arahaṁ sammāsambuddho
sāyaṇhasamaye <note n="2">Ma. sāyaṇhasamayaṁ.</note> paṭisallānā vuṭṭhito bhikkhū āmantesi idha mayhaṁ
bhikkhave rahogatassa paṭisallīnassa evaṁ cetaso parivitakko udapādi
mahā kho etarahi bhikkhusaṅgho bandhumatiyā rājadhāniyā paṭivasati
<pb n="2.54"/>
Aṭṭhasaṭṭhibhikkhusatasahassaṁ yannūnāhaṁ bhikkhū anujāneyyaṁ caratha
bhikkhave cārikaṁ bahujanahitāya bahujanasukhāya lokānukampāya atthāya
hitāya sukhāya devamanussānaṁ mā ekena dve agamittha desetha
bhikkhave dhammaṁ ādikalyāṇaṁ majjhekalyāṇaṁ pariyosānakalyāṇaṁ sātthaṁ
sabyañjanaṁ kevalaparipuṇṇaṁ parisuddhaṁ brahmacariyaṁ pakāsetha santīdha
sattā apparajakkhajātikā assavanatā dhammassa parihāyanti bhavissanti
dhammassa aññātāro apica channaṁ channaṁ vassānaṁ accayena
bandhumatī rājadhānī upasaṅkamitabbā pātimokkhuddesāyāti athakho
bhikkhave aññataro mahābrahmā mama cetasā cetoparivitakkamaññāya
seyyathāpi nāma balavā puriso sammiñjitaṁ vā bāhaṁ pasāreyya
pasāritaṁ vā bāhaṁ sammiñjeyya evameva brahmaloke antarahito
mama purato pāturahosi athakho so bhikkhave mahābrahmā ekaṁsaṁ
uttarāsaṅgaṁ karitvā yenāhaṁ tenañjalimpaṇāmetvā maṁ etadavoca
evametaṁ bhagavā evametaṁ sugata mahā kho bhante etarahi bhikkhusaṅgho
bandhumatiyā rājadhāniyā paṭivasati aṭṭhasaṭṭhibhikkhusatasahassaṁ
anujānātu bhante bhagavā bhikkhū caratha bhikkhave cārikaṁ bahujanahitāya
bahujanasukhāya lokānukampāya atthāya hitāya sukhāya devamanussānaṁ
mā ekena dve agamittha desetha bhikkhave dhammaṁ ādikalyāṇaṁ
majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ
parisuddhaṁ brahmacariyaṁ pakāsetha santīdha sattā apparajakkhajātikā
<pb n="2.55"/>
Assavanatā dhammassa parihāyanti bhavissanti dhammassa
aññātāro <note n="1">Ma. aññātāroti.</note> <pb ed="P" n="2.48" set="D"/>apica bhante mayaṁ tathā karissāma yathā bhikkhū
channaṁ channaṁ vassānaṁ accayena bandhumatiṁ rājadhāniṁ upasaṅkamissanti
pātimokkhuddesāyāti idamavoca bhikkhave so mahābrahmā idaṁ
vatvā maṁ abhivādetvā padakkhiṇaṁ katvā tattheva antaradhāyi.
Anujānāmi bhikkhave caratha cārikaṁ bahujanahitāya bahujanasukhāya lokānukampāya
atthāya hitāya sukhāya devamanussānaṁ mā ekena dve
agamittha desetha bhikkhave dhammaṁ ādikalyāṇaṁ majjhekalyāṇaṁ
pariyosānakalyāṇaṁ sātthaṁ sabyañjanaṁ kelaparipuṇṇaṁ parisuddhaṁ
brahmacariyaṁ pakāsetha santīdha sattā apparajakkhajātikā assavanatā
dhammassa parihāyanti bhavissanti dhammassa aññātāro apica <note n="2">Po. apica bhante mayaṁ. Ma. Yu. apica bhikkhave channaṁ  channaṁ .... mayaṁ tathā karissāma yathāti pāṭhā pana natthi. ito paraṁ yāva  pātimokkhuddesāyātīti atireka pādhā bhavitabbaṁ.</note>
mayaṁ tathā karissāma yathā channaṁ channaṁ vassānaṁ accayena bandhumatī
rājadhānī upasaṅkamitabbā pātimokkhuddesāyāti. Athakho <note n="3">Yu. te.</note> bhikkhave
bhikkhū yebhuyyena ekāheneva janapadacārikaṁ pakkamiṁsu.
<p n="53"/>Tena kho pana samayena jambūdīpe caturāsītiāvāsasahassāni
honti. Ekamhi vasse nikkhante devatā saddamanussāvesuṁ nikkhantaṁ
kho mārisā ekavassaṁ pañcidāni vassāni sesāni pañcannaṁ
vassānaṁ accayena bandhumatī rājadhānī upasaṅkamitabbā pātimokkhuddesāyāti.
Dvīsu vassesu nikkhantesu devatā saddamanussāvesuṁ
<pb n="2.56"/>
Nikkhantāni kho mārisā dve vassāni cattārīdāni vassāni sesāni
catunnaṁ vassānaṁ accayena bandhumatī rājadhānī upasaṅkamitabbā
pātimokkhuddesāyāti. Tīsu vassesu nikkhantesu devatā
saddamanussāvesuṁ nikkhantāni kho mārisā tīṇi vassāni tīṇīdāni
vassāni <pb ed="P" n="2.49" set="D"/>sesāni tiṇṇaṁ vassānaṁ accayena bandhumatī rājadhānī
upasaṅkamitabbā pātimokkhuddesāyāti. Catūsu vassesu nikkhantesu
devatā saddamanussāvesuṁ nikkhantāni kho mārisā cattāri vassāni
dvedāni vassāni sesāni dvinnaṁ vassānaṁ accayena bandhumatī
rājadhānī upasaṅkamitabbā pātimokkhuddesāyāti. Pañcasu vassesu
nikkhantesu devatā saddamanussāvesuṁ nikkhantāni kho mārisā pañca
vassāni ekaṁdāni vassaṁ sesaṁ ekassa vassassa accayena bandhumatī
rājadhānī upasaṅkamitabbā pātimokkhuddesāyāti. Chasu vassesu
nikkhantesu devatā saddamanussāvesuṁ nikkhantāni kho mārisā
chabbassāni samayodāni bandhumatī <note n="1">Ma. Yu. bandhumatiṁ rājadhāniṁ upasaṅkamituṁ.</note> rājadhānī upasaṅkamitabbā
pātimokkhuddesāyāti. Athakho te bhikkhave bhikkhū appekacce
sakena iddhānubhāvena appekacce devatānaṁ <note n="2">Yu. devānaṁ.</note> iddhānubhāvena ekāheneva
bandhumatiṁ rājadhāniṁ upasaṅkamiṁsu pātimokkhuddesāyāti.
<p n="54"/>Tatra sudaṁ bhikkhave vipassī bhagavā arahaṁ sammāsambuddho
bhikkhusaṅghe evaṁ pātimokkhaṁ uddissati <note n="3">Ma. Yu. uddisati.</note>
<pb n="2.57"/>
Khantī paramaṁ tapo tītikkhā
nibbānaṁ paramaṁ vadanti buddhā
na hi pabbajito parūpaghātī
<note n="1">Ma. na.</note> Samaṇo hoti paraṁ viheṭhayanto.
Sabbapāpassa akaraṇaṁ kusalassūpasampadā
sacittapariyodapanaṁ etaṁ buddhānasāsanaṁ.
Anūpavādo anūpaghāto pātimokkhe ca saṁvaro
mattaññutā ca bhattasmiṁ pantañca sayanāsanaṁ
adhicitte ca āyogo etaṁ buddhānasāsananti.
<p rend="subhead" sid="17">devatārocanaṃ</p>
<p n="55"/>Ekamidāhaṁ bhikkhave samayaṁ ukkaṭṭhāyaṁ viharāmi subhavane <note n="2">Ma. Yu. subhagavane. ito paraṁ īdisameva.</note>
sālarājamūle. Tassa mayhaṁ bhikkhave rahogatassa paṭisallīnassa
evaṁ cetaso parivitakko udapādi na kho so suddhāvāso <note n="3">Ma. Yu. sattāvāso. </note>
sulabharūpo yo mayā anāvutthapubbo <note n="4">Ma. anajjhāvutthapubbo.</note> iminā dīghena addhunā
aññatra suddhāvāsehi devehi yannūnāhaṁ yena suddhāvāsā
devā tena upasaṅkameyyanti. Athakhohaṁ bhikkhave seyyathāpi
nāma balavā puriso sammiñjitaṁ vā bāhaṁ pasāreyya pasāritaṁ
vā bāhaṁ sammiñjeyya evameva ukkaṭṭhāyaṁ subhavane sālarājamūle
antarahito avihesu devesu pāturahosiṁ. Tasmiṁyeva kho bhikkhave
devanikāye anekāni <note n="5">Ma. Yu. anekāni devatāsahassānīti pāṭhadvayaṁ natthi.</note> devatāsatāni anekāni devatāsahassāni yenāhaṁ
tenupasaṅkamiṁsu upasaṅkamitvā maṁ abhivādetvā ekamantaṁ aṭṭhaṁsu.
<pb n="2.58"/>
Ekamantaṁ ṭhitā kho bhikkhave tā devatā maṁ etadavocuṁ ito
so mārisa <note n="1">Po. Ma. mārisā ekanavutikappe. Yu. ekanavute kappe. ito paraṁ īdisameva. </note> ekanavuto kappo yaṁ vipassī bhagavā arahaṁ sammāsambuddho
loke udapādi vipassī mārisa <note n="2">Ma. sabbattha mārisā.</note> bhagavā arahaṁ sammāsambuddho
khattiyo jātiyā ahosi khattiyakule udapādi vipassī
mārisa bhagavā arahaṁ sammāsambuddho koṇḍañño gottena ahosi
vipassissa mārisa bhagavato arahato sammāsambuddhassa asītivassasahassāni
āyuppamāṇaṁ ahosi vipassī mārisa bhagavā arahaṁ
sammāsambuddho pāṭaliyā mūle abhisambuddho vipassissa mārisa
bhagavato arahato sammāsambuddhassa khaṇḍatissaṁ nāma sāvakayugaṁ
ahosi aggaṁ bhaddayugaṁ vipassissa mārisa <pb ed="P" n="2.51" set="D"/>bhagavato arahato
sammāsambuddhassa tayo sāvakānaṁ sannipātā ahesuṁ eko
sāvakānaṁ sannipāto ahosi aṭṭhasaṭṭhibhikkhusatasahassaṁ eko sāvakānaṁ
sannipāto ahosi bhikkhusatasahassaṁ eko sāvakānaṁ sannipāto ahosi
asītibhikkhusahassāni <note n="3">Yu. asītibhikkhusatasahassani.</note> vipassissa mārisa bhagavato arahato sammāsambuddhassa
ime tayo sāvakānaṁ sannipātā ahesuṁ sabbesaṁyeva
khīṇāsavānaṁ vipassissa mārisa bhagavato arahato sammāsambuddhassa
asoko nāma bhikkhu upaṭṭhāko ahosi aggupaṭṭhāko vipassissa
mārisa bhagavato arahato sammāsambuddhassa bandhumā nāma rājā
pitā ahosi bandhumatī nāma devī mātā ahosi janettī bandhumassa
rañño bandhumatī nāma nagaraṁ rājadhānī ahosi vipassissa
<pb n="2.59"/>
Mārisa bhagavato arahato sammāsambuddhassa evaṁ abhinikkhamanaṁ ahosi
evaṁ pabbajjā evaṁ padhānaṁ evaṁ abhisambodhi evaṁ dhammacakkappavattanaṁ
te mayaṁ mārisa vipassimhi bhagavati brahmacariyaṁ
caritvā kāmesu kāmachandaṁ virājetvā idhūpapannāti. Tasmiṁyeva kho
bhikkhave devanikāye anekāni devatāsatāni anekāni devatāsahassāni <note n="1">Ma. anekāni devatāsatasahassāni. ito paraṁ īdisameva.</note>
yenāhaṁ tenupasaṅkamiṁsu upasaṅkamitvā maṁ abhivādetvā ekamantaṁ
aṭṭhaṁsu. Ekamantaṁ ṭhitā kho bhikkhave tā devatā maṁ etadavocuṁ
ito <note n="2">Ma. Yu. ito so  mārisa .pe. etadavocunti ime pāṭhā natthi.</note> so mārisa ekatiṁso kappo yaṁ sikhī bhagavā .pe. Te mayaṁ
mārisa sikhimhi bhagavati .pe. Tasmiṁyeva kho mārisa ekatiṁse
kappe vessabhū bhagavā .pe. Te mayaṁ mārisa vessabhumhi bhagavati
.pe. Imasmiṁyeva kho mārisa bhaddakappe kakusandho. Konāgamano.
Kassapo bhagavā .pe. Te mayaṁ mārisa kakusandhamhi. Konāgamanamhi.
Kassapamhi bhagavati brahmacariyaṁ caritvā kāmesu kāmachandaṁ virājetvā
idhūpapannāti. Tasmiṁyeva kho bhikkhave devanikāye anekāni devatāsatāni
anekāni devatāsahassāni yenāhaṁ tenupasaṅkamiṁsu upasaṅkamitvā
maṁ abhivādetvā ekamantaṁ aṭṭhaṁsu. Ekamantaṁ ṭhitā kho bhikkhave
tā devatā maṁ etadavocuṁ imasmiṁyeva kho mārisa bhaddakappe
bhagavā etarahi arahaṁ sammāsambuddho loke uppanno bhagavā
mārisa khattiyo jātiyā khattiyakule uppanno bhagavā mārisa
gotamo gottena bhagavato mārisa <pb ed="P" n="2.52" set="D"/>appakaṁ āyuppamāṇaṁ parittaṁ
<pb n="2.60"/>
Lahukaṁ <note n="1">Ma. Yu. lahusaṁ.</note> yo ciraṁ jīvati so vassasataṁ appaṁ vā bhiyyo bhagavā
mārisa assatthassa mūle abhisambuddho bhagavato mārisa sārīputtamoggallānaṁ <note n="2">Yu. ... moggallānā.</note>
nāma sāvakayugaṁ ahosi aggaṁ bhaddayugaṁ bhagavato
mārisa eko sāvakānaṁ sannipāto ahosi aḍḍhateḷasāni bhikkhusatāni
bhagavato mārisa ayaṁ eko sāvakānaṁ sannipāto ahosi sabbesaṁyeva
khīṇāsavānaṁ bhagavato mārisa ānando nāma bhikkhu upaṭṭhāko
ahosi aggupaṭṭhāko bhagavato mārisa suddhodano nāma rājā
pitā māyā nāma devī mātā janettī kapilavatthunagaraṁ rājadhānī
ahosi bhagavato mārisa evaṁ abhinikkhamanaṁ ahosi evaṁ pabbajjā
evaṁ padhānaṁ evaṁ abhisambodhi evaṁ dhammacakkappavattanaṁ te mayaṁ
mārisa bhagavati brahmacariyaṁ caritvā kāmesu kāmachandaṁ virājetvā
idhūpapannāti. Athakhohaṁ bhikkhave avihehi devehi saddhiṁ yena
atappā devā tenupasaṅkamiṁ. Athakhohaṁ bhikkhave avihehi ca devehi
atappehi ca devehi saddhiṁ yena sudassā devā tenupasaṅkamiṁ.
Athakhohaṁ bhikkhave avihehi ca devehi atappehi ca devehi sudassehi ca
devehi saddhiṁ yena sudassī devā tenupasaṅkamiṁ. Athakhohaṁ bhikkhave
avihehi ca devehi atappehi ca devehi sudassehi ca devehi sudassīhi ca
devehi saddhiṁ yena akaniṭṭhā devā tenupasaṅkamiṁ. Tasmiṁyeva kho
bhikkhave devanikāye anekāni devatāsatāni anekāni devatāsahassāni
yenāhaṁ tenupasaṅkamiṁsu upasaṅkamitvā maṁ abhivādetvā ekamantaṁ
<pb n="2.61"/>
Aṭṭhaṁsu. <pb ed="P" n="2.53" set="D"/>Ekamantaṁ ṭhitā kho bhikkhave tā devatā maṁ etadavocuṁ ito
so mārisa ekanavuto kappo yaṁ vipassī bhagavā arahaṁ sammāsambuddho
loke udapādi. Vipassī mārisa bhagavā arahaṁ sammāsambuddho
khattiyo jātiyā ahosi khattiyakule udapādi vipassī
mārisa bhagavā arahaṁ sammāsambuddho koṇḍañño gottena ahosi
vipassissa mārisa bhagavato arahato sammāsambuddhassa asītivassasahassāni
āyuppamāṇaṁ ahosi vipassī mārisa bhagavā arahaṁ sammāsambuddho
pāṭaliyā mūle abhisambuddho vipassissa mārisa bhagavato
arahato sammāsambuddhassa khaṇḍatissaṁ nāma sāvakayugaṁ ahosi aggaṁ
bhaddayugaṁ vipassissa mārisa bhagavato arahato sammāsambuddhassa
tayo sāvakānaṁ sannipātā ahesuṁ eko sāvakānaṁ sannipāto
ahosi aṭṭhasaṭṭhibhikkhusatasahassaṁ eko sāvakānaṁ sannipāto ahosi
bhikkhusatasahassaṁ eko sāvakānaṁ sannipāto ahosi asītibhikkhusahassāni
vipassissa mārisa bhagavato arahato sammāsambuddhassa
ime tayo sāvakānaṁ sannipātā ahesuṁ sabbesaṁyeva khīṇāsavānaṁ
vipassissa mārisa bhagavato arahato sammāsambuddhassa asoko nāma
bhikkhu upaṭṭhāko ahosi aggupaṭṭhāko vipassissa mārisa bhagavato
arahato sammāsambuddhassa bandhumā nāma rājā pitā ahosi
bandhumatī nāma devī mātā ahosi janettī bandhumassa rañño
bandhumatī nāma nagaraṁ rājadhānī ahosi vipassissa mārisa bhagavato
<pb n="2.62"/>
Arahato sammāsambuddhassa evaṁ abhinikkhamanaṁ ahosi evaṁ pabbajjā
evaṁ padhānaṁ evaṁ abhisambodhi evaṁ dhammacakkappavattanaṁ te
mayaṁ mārisa vipassimhi bhagavati brahmacariyaṁ caritvā kāmesu kāmachandaṁ
virājetvā idhūpapannāti. Tasmiṁyeva kho bhikkhave devanikāye anekāni
devatāsatāni anekāni devatāsahassāni yenāhaṁ tenupasaṅkamiṁsu
upasaṅkamitvā maṁ abhivādetvā ekamantaṁ aṭṭhaṁsu. Ekamantaṁ ṭhitā
kho bhikkhave tā devatā maṁ etadavocuṁ ito so mārisa ekatiṁso
kappo yaṁ sikhī bhagavā .pe. Te mayaṁ mārisa sikhimhi bhagavati .pe.
Tasmiṁyeva kho mārisa ekatiṁse kappe vessabhū bhagavā .pe. Te mayaṁ
mārisa vessabhumhi bhagavati .pe. Imasmiṁyeva kho mārisa bhaddakappe
kakusandho. Konāgamano. Kassapo bhagavā .pe. Te mayaṁ
mārisa kakusandhamhi. Konāgamanamhi. Kassapamhi bhagavati brahmacariyaṁ
caritvā kāmesu kāmachandaṁ virājetvā idhūpapannāti. Tasmiṁyeva
kho bhikkhave devanikāye anekāni devatāsatāni anekāni devatāsahassāni
yenāhaṁ tenupasaṅkamiṁsu upasaṅkamitvā maṁ abhivādetvā
ekamantaṁ aṭṭhaṁsu. Ekamantaṁ ṭhitā kho bhikkhave tā devatā maṁ
etadavocuṁ imasmiṁyeva kho mārisa bhaddakappe bhagavā etarahi arahaṁ
sammāsambuddho loke uppanno bhagavā mārisa khattiyo jātiyā
khattiyakule uppanno bhagavā mārisa gotamo gottena bhagavato
mārisa appakaṁ āyuppamāṇaṁ parittaṁ lahukaṁ yo ciraṁ jīvati so
<pb n="2.63"/>
Vassasataṁ appaṁ vā bhiyyo bhagavā mārisa assatthassa mūle
abhisambuddho bhagavato mārisa sārīputtamoggallānaṁ nāma sāvakayugaṁ
ahosi aggaṁ bhaddayugaṁ bhagavato mārisa eko sāvakānaṁ sannipāto
ahosi aḍḍhateḷasāni bhikkhusatāni bhagavato mārisa ayaṁ eko
sāvakānaṁ sannipāto ahosi sabbesaṁyeva khīṇāsavānaṁ bhagavato
mārisa ānando nāma bhikkhu upaṭṭhāko aggupaṭṭhāko bhagavato
mārisa suddhodano nāma rājā pitā māyā nāma devī mātā
janettī kapilavatthuṁ nāma nagaraṁ rājadhānī bhagavato mārisa evaṁ abhinikkhamanaṁ
ahosi evaṁ pabbajjā evaṁ padhānaṁ evaṁ abhisambodhi evaṁ
dhammacakkappavattanaṁ te mayaṁ mārisa bhagavati brahmacariyaṁ caritvā
kāmesu kāmachandaṁ virājetvā idhūpapannāti.
<p n="56"/>Iti kho bhikkhave tathāgatassevesā dhammadhātu suppaṭividdhā
yassā dhammadhātuyā suppaṭividdhattā tathāgato atīte buddhe
parinibbute chinnapapañce chinnavaṭume pariyādinnavaṭṭe sabbadukkhavītivatte
jātitopi anussarati nāmatopi anussarati gottatopi anussarati
āyuppamāṇatopi anussarati sāvakayugatopi anussarati sāvakasannipātatopi
anussarati evaṁjaccā te bhagavanto ahesuṁ itipi
evaṁnāmā. Evaṁgottā. Evaṁsīlā. Evaṁdhammā. Evaṁpaññā.
Evaṁvihārī. Evaṁvimuttā te bhagavanto ahesuṁ itipīti.
Devatāpi <note n="1">Yu. devatāpi tathāgatassa ahesuṁ .pe. itipīti ime pāṭhā natthi.</note> tathāgatassa etamatthaṁ ārocesuṁ yena tathāgato atīte
<pb n="2.64"/>
Buddhe parinibbute chinnapapañce chinnavaṭume pariyādinnavaṭṭe sabbadukkhavītivatte
jātitopi anussarati nāmatopi anussarati gottatopi
anussarati āyuppamāṇatopi anussarati sāvakayugatopi anussarati
sāvakasannipātatopi anussarati evaṁjaccā te bhagavanto ahesuṁ
itipi evaṁnāmā. Evaṁgottā. Evaṁsīlā. Evaṁdhammā.
Evaṁpaññā. Evaṁvihārī. Evaṁvimuttā te bhagavanto ahesuṁ
itipīti. Idamavoca bhagavā attamanā te bhikkhū bhagavato bhāsitaṁ
abhinandunti.
Mahāpadānasuttaṁ niṭṭhitaṁ paṭhamaṁ.
</xml>