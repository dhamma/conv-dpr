<xml src="a9-7.xml">
<readunit id="a9-7">(7) 2. satipaṭṭhānavaggo</readunit>
<p rend="subhead" sid="1">1, sikkhādubbalyasuttaṃ</p>
<pb n="9.479"/>
Satipaṭṭhānavaggo dutiyo
<p n="267"/>63 Pañcimāni bhikkhave sikkhādubbalyāni. Katamāni pañca
pāṇātipāto adinnādānaṁ kāmesu micchācāro musāvādo
surāmerayamajjapamādaṭṭhānaṁ. Imāni kho bhikkhave pañca sikkhādubbalyāni.
Imesaṁ kho bhikkhave pañcannaṁ sikkhādubbalyānaṁ pahānāya cattāro
satipaṭṭhānā bhāvetabbā. Katame cattāro idha bhikkhave bhikkhu
kāye kāyānupassī viharati ātāpī sampajāno satimā vineyya loke
abhijjhādomanassaṁ vedanāsu .pe. Citte .pe. Dhammesu dhammānupassī
viharati ātāpī sampajāno satimā vineyya loke abhijjhādomanassaṁ.
Imesaṁ kho bhikkhave <pb ed="P" n="4.458" set="A"/>pañcannaṁ sikkhādubbalyānaṁ pahānāya ime cattāro
satipaṭṭhānā bhāvetabbāti.
<p rend="subhead" sid="2">2, nīvaraṇasuttaṃ</p>
<p n="268"/>64 Pañcimāni bhikkhave nīvaraṇāni. Katamāni pañca
kāmacchandanīvaraṇaṁ byāpādanīvaraṇaṁ thīnamiddhanīvaraṇaṁ uddhaccakukkuccanīvaraṇaṁ
vicikicchānīvaraṇaṁ. Imāni kho bhikkhave pañca nīvaraṇāni.
Imesaṁ kho bhikkhave pañcannaṁ nīvaraṇānaṁ pahānāya cattāro
satipaṭṭhānā bhāvetabbā. Katame cattāro idha bhikkhave bhikkhu
kāye kāyānupassī viharati ātāpī sampajāno satimā vineyya loke
abhijjhādomanassaṁ vedanāsu .pe. Citte .pe. Dhammesu dhammānupassī
viharati ātāpī sampajāno satimā vineyya loke abhijjhādomanassaṁ.
<pb n="9.480"/>
Imesaṁ kho bhikkhave pañcannaṁ nīvaraṇānaṁ pahānāya ime cattāro
satipaṭṭhānā bhāvetabbāti.
<p rend="subhead" sid="3">3, kāmaguṇasuttaṃ</p>
<p n="269"/>65 Pañcime bhikkhave kāmaguṇā. Katame pañca cakkhuviññeyyā
rūpā iṭṭhā kantā manāpā piyarūpā kāmūpasañhitā rajaniyā
sotaviññeyyā saddā .pe. Ghānaviññeyyā gandhā .pe.
Jivhāviññeyyārasā .pe. Kāyaviññeyyā phoṭṭhabbā iṭṭhā kantā manāpā
piyarūpā kāmūpasañhitā rajaniyā. Ime kho bhikkhave pañca kāmaguṇā.
Imesaṁ kho bhikkhave pañcannaṁ kāmaguṇānaṁ pahānāya .pe. Ime
cattāro satipaṭṭhānā <pb ed="P" n="4.459" set="A"/>bhāvetabbāti.
<p rend="subhead" sid="4">4, upādānakkhandhasuttaṃ</p>
<p n="270"/>66 Pañcime bhikkhave upādānakkhandhā. Katame pañca
rūpūpādānakkhandho vedanūpādānakkhandho saññūpādānakkhandho saṅkhārūpādānak-
khandho viññāṇūpādānakkhandho. Ime kho bhikkhave pañcupādānakkhandhā.
Imesaṁ kho bhikkhave pañcannaṁ upādānakkhandhānaṁ pahānāya .pe.
Ime cattāro satipaṭṭhānā bhāvetabbāti.
<p rend="subhead" sid="5">5, orambhāgiyasuttaṃ</p>
<p n="271"/>67 Pañcimāni bhikkhave orambhāgiyāni saṁyojanāni.
Katamāni pañca sakkāyadiṭṭhi vicikicchā sīlabbataparāmāso kāmacchando
byāpādo. Imāni kho bhikkhave pañca orambhāgiyāni saṁyojanāni.
Imesaṁ kho bhikkhave pañcannaṁ orambhāgiyānaṁ saṁyojanānaṁ pahānāya
.pe. Ime cattāro satipaṭṭhānā bhāvetabbāti.
<p rend="subhead" sid="6">6, gatisuttaṃ</p>
<p n="272"/>68 Pañcimā bhikkhave gatiyo. Katamā pañca nirayo
<pb n="9.481"/>
Tiracchānayoni pittivisayo manussā devā. Imā kho bhikkhave pañca
gatiyo.
Imāsaṁ kho bhikkhave pañcannaṁ gatīnaṁ pahānāya ime cattāro
satipaṭṭhānā bhāvetabbāti.
<p rend="subhead" sid="7">7, macchariyasuttaṃ</p>
<p n="273"/>69 Pañcimāni bhikkhave macchariyāni. Katamāni pañca
āvāsamacchariyaṁ kulamacchariyaṁ lābhamacchariyaṁ vaṇṇamacchariyaṁ dhammamacchariyaṁ.
Imāni <pb ed="P" n="4.460" set="A"/>kho bhikkhave pañca macchariyāni.
Imesaṁ kho bhikkhave pañcannaṁ macchariyānaṁ pahānāya ime cattāro
satipaṭṭhānā bhāvetabbāti.
<p rend="subhead" sid="8">8, uddhambhāgiyasuttaṃ</p>
<p n="274"/>70 Pañcimāni bhikkhave uddhambhāgiyāni saṁyojanāni.
Katamāni pañca rūparāgo arūparāgo māno uddhaccaṁ avijjā.
Imāni kho bhikkhave pañcuddhambhāgiyāni saṁyojanāni.
Imesaṁ kho bhikkhave pañcannaṁ uddhambhāgiyānaṁ saṁyojanānaṁ pahānāya
ime cattāro satipaṭṭhānā bhāvetabbāti.
<p rend="subhead" sid="9">9, cetokhilasuttaṃ</p>
<p n="275"/>71 Pañcime bhikkhave cetokhīlā. Katame pañca idha
bhikkhave bhikkhu satthari kaṅkhati vicikicchati nādhimuccati na sampasīdati
yo so bhikkhave bhikkhu satthari kaṅkhati vicikicchati nādhimuccati na sampasīdati
tassa cittaṁ na namati ātappāya anuyogāya sātaccāya
padhānāya yassa cittaṁ na namati ātappāya anuyogāya sātaccāya
<pb n="9.482"/>
Padhānāya ayaṁ paṭhamo cetokhīlo. Puna caparaṁ bhikkhave bhikkhu dhamme
kaṅkhati .pe. Saṅghe kaṅkhati sikkhāya kaṅkhati sabrahmacārīsu kupito
hoti anattamano āhatacitto khīlajāto yo so bhikkhave bhikkhu
sabrahmacārīsu kupito hoti anattamano āhatacitto khīlajāto tassa
cittaṁ na namati ātappāya anuyogāya sātaccāya padhānāya yassa cittaṁ
na namati ātappāya anuyogāya sātaccāya padhānāya ayaṁ pañcamo
cetokhīlo. <pb ed="P" n="4.461" set="A"/>
Imesaṁ kho bhikkhave pañcannaṁ cetokhīlānaṁ pahānāya ime cattāro
satipaṭṭhānā bhāvetabbāti.
<p rend="subhead" sid="10">10, cetasovinibandhasuttaṃ</p>
<p n="276"/>72 Pañcime bhikkhave cetaso vinibandhā. Katame pañca
idha bhikkhave bhikkhu kāmesu avītarāgo hoti avītacchando <note n="1">Ma. avigata .... evamuparipi.</note> avītapemo
avītapipāso avītapariḷāho avītataṇho yo so bhikkhave bhikkhu
kāmesu avītarāgo hoti avītacchando avītapemo avītapipāso avītapariḷāho
avītataṇho tassa cittaṁ na namati ātappāya anuyogāya
sātaccāya padhānāya yassa cittaṁ na namati ātappāya anuyogāya
sātaccāya padhānāya ayaṁ paṭhamo cetaso vinibandho. Puna caparaṁ
bhikkhave bhikkhu kāye avītarāgo hoti rūpe avītarāgo hoti yāvadatthaṁ
udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto
viharati aññataraṁ devanikāyaṁ paṇidhāya brahmacariyaṁ carati imināhaṁ
sīlena vā vatena vā tapena vā brahmacariyena vā devo vā bhavissāmi
<pb n="9.483"/>
Devaññataro vāti yo so bhikkhave bhikkhu aññataraṁ devanikāyaṁ
paṇidhāya brahmacariyaṁ carati imināhaṁ sīlena vā vatena vā tapena
vā brahmacariyena vā devo vā bhavissāmi devaññataro vāti tassa
cittaṁ na namati ātappāya anuyogāya sātaccāya padhānāya ayaṁ
pañcamo cetaso vinibandho. Ime kho bhikkhave pañca cetaso vinibandhā.
Imesaṁ kho bhikkhave pañcannaṁ cetaso vinibandhānaṁ pahānāya cattāro
satipaṭṭhānā bhāvetabbā. Katame cattāro idha bhikkhave bhikkhu
kāye kāyānupassī viharati ātāpī sampajāno satimā vineyya loke
abhijjhādomanassaṁ vedanāsu .pe. Cittesu dhammesu dhammānupassī
viharati ātāpī sampajāno satimā vineyya loke abhijjhādomanassaṁ.
Imesaṁ kho bhikkhave pañcannaṁ cetaso vinibandhānaṁ pahānāya ime cattāro
satipaṭṭhānā bhāvetabbāti.
Satipaṭṭhānavaggo dutiyo.
Tassuddānaṁ
sikkhā nīvāraṇā kāmā khandhā ca orambhāgiyā
gati macchariyañceva uddhambhāgiyānaṁ aṭṭhamaṁ
cetokhīlavinibandhoti <note n="1">Ma. sikkhānīvāraṇākāmā khandhā ca orambhāgiyā gati   maccheraṁ uddhambhāgiyā aṭṭhamaṁ cetokhīlā vinibandhāti.</note>.
</xml>