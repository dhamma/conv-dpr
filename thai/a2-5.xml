<xml src="a2-5.xml">
<readunit id="a2-5">5. parisavaggo</readunit>
<p n="287"/>41 Dvemā bhikkhave parisā katamā dve uttānā ca
<pb n="2.89"/>
Parisā gambhīrā ca parisā. Katamā ca bhikkhave uttānā parisā idha
bhikkhave yassaṁ parisāyaṁ bhikkhū uddhatā honti unnaḷā capalā mukharā
vikiṇṇavācā muṭṭhassatī asampajānā asamāhitā vibbhantacittā
pākatindriyā ayaṁ vuccati bhikkhave uttānā parisā. Katamā ca
bhikkhave gambhīrā parisā idha bhikkhave yassaṁ parisāyaṁ bhikkhū
anuddhatā honti anunnaḷā acapalā amukharā avikiṇṇavācā
upaṭṭhitassatī sampajānā samāhitā ekaggacittā saṁvutindriyā ayaṁ
vuccati bhikkhave gambhīrā parisā. Imā kho bhikkhave dve parisā
etadaggaṁ bhikkhave imāsaṁ dvinnaṁ parisānaṁ yadidaṁ gambhīrā parisāti.
<p n="288"/>42 Dvemā bhikkhave parisā katamā dve vaggā ca
parisā samaggā ca parisā. Katamā ca bhikkhave vaggā parisā idha
bhikkhave yassaṁ parisāyaṁ bhikkhū bhaṇḍanajātā kalahajātā vivādāpannā
aññamaññaṁ mukhasattīhi vitudantā viharanti ayaṁ vuccati bhikkhave
vaggā parisā. Katamā ca bhikkhave samaggā parisā idha bhikkhave
yassaṁ parisāyaṁ bhikkhū samaggā sammodamānā avivadamānā khīrodakībhūtā
aññamaññaṁ piyacakkhūhi sampassantā viharanti ayaṁ vuccati bhikkhave
samaggā parisā. Imā kho bhikkhave dve parisā etadaggaṁ bhikkhave
imāsaṁ dvinnaṁ parisānaṁ yadidaṁ samaggā parisāti.
<p n="289"/>43 Dvemā bhikkhave <pb ed="P" n="1.71" set="A"/>parisā katamā dve anaggavatī ca
parisā aggavatī ca parisā. Katamā ca bhikkhave anaggavatī parisā
<pb n="2.90"/>
Idha bhikkhave yassaṁ parisāyaṁ therā bhikkhū bāhullikā <note n="1">Ma. Yu. bāhulikā. sabbattha īdisameva.</note> honti sāthalikā
vokkamane pubbaṅgamā paviveke nikkhittadhurā na viriyaṁ ārabhanti
appattassa pattiyā anadhigatassa adhigamāya asacchikatassa sacchikiriyāya
tesaṁ pacchimā janatā diṭṭhānugatiṁ āpajjati sāpi hoti bāhullikā
sāthalikā vokkamane pubbaṅgamā paviveke nikkhittadhurā na viriyaṁ
ārabhati appattassa pattiyā anadhigatassa adhigamāya asacchikatassa
sacchikiriyāya ayaṁ vuccati bhikkhave anaggavatī parisā. Katamā ca
bhikkhave aggavatī parisā idha bhikkhave yassaṁ parisāyaṁ therā bhikkhū na
bāhullikā honti na sāthalikā vokkamane nikkhittadhurā paviveke
pubbaṅgamā viriyaṁ ārabhanti appattassa pattiyā anadhigatassa
adhigamāya asacchikatassa sacchikiriyāya tesaṁ pacchimā janatā diṭṭhānugatiṁ
āpajjati sāpi hoti na bāhullikā na sāthalikā vokkamane <note n="2">Ma. na.</note>
nikkhittadhurā paviveke pubbaṅgamā viriyaṁ ārabhati appattassa pattiyā
anadhigatassa adhigamāya asacchikatassa sacchikiriyāya ayaṁ vuccati bhikkhave
aggavatī parisā. Imā kho bhikkhave dve parisā etadaggaṁ
bhikkhave imāsaṁ dvinnaṁ parisānaṁ yadidaṁ aggavatī parisāti.
<p n="290"/>44 Dvemā bhikkhave parisā katamā dve anariyā ca
parisā ariyā ca parisā. Katamā ca bhikkhave anariyā parisā idha
bhikkhave yassaṁ parisāyaṁ bhikkhū idaṁ dukkhanti yathābhūtaṁ nappajānanti
ayaṁ dukkhasamudayoti yathābhūtaṁ nappajānanti ayaṁ dukkhanirodhoti yathābhūtaṁ
<pb n="2.91"/>
Nappajānanti ayaṁ dukkhanirodhagāminī paṭipadāti yathābhūtaṁ nappajānanti
ayaṁ vuccati bhikkhave anariyā parisā. Katamā ca bhikkhave ariyā parisā
idha bhikkhave yassaṁ <pb ed="P" n="1.72" set="A"/>parisāyaṁ bhikkhū idaṁ dukkhanti yathābhūtaṁ pajānanti
ayaṁ dukkhasamudayoti yathābhūtaṁ pajānanti ayaṁ dukkhanirodhoti yathābhūtaṁ
pajānanti ayaṁ dukkhanirodhagāminī paṭipadāti yathābhūtaṁ pajānanti ayaṁ
vuccati bhikkhave ariyā parisā. Imā kho bhikkhave dve parisā
etadaggaṁ bhikkhave imāsaṁ dvinnaṁ parisānaṁ yadidaṁ ariyā parisāti.
<p n="291"/>45 Dvemā bhikkhave parisā katamā dve parisakasaṭo <note n="1">Ma. parisākasaṭo ca parisāmaṇḍo ca.</note>
ca parisamaṇḍo ca. Katamo ca bhikkhave parisakasaṭo idha bhikkhave
yassaṁ parisāyaṁ bhikkhū chandāgatiṁ gacchanti dosāgatiṁ gacchanti mohāgatiṁ
gacchanti bhayāgatiṁ gacchanti ayaṁ vuccati bhikkhave parisakasaṭo.
Katamo ca bhikkhave parisamaṇḍo idha bhikkhave yassaṁ parisāyaṁ bhikkhū
na chandāgatiṁ gacchanti na dosāgatiṁ gacchanti na mohāgatiṁ gacchanti
na bhayāgatiṁ gacchanti ayaṁ vuccati bhikkhave parisamaṇḍo. Imā kho
bhikkhave dve parisā etadaggaṁ bhikkhave imāsaṁ dvinnaṁ parisānaṁ
yadidaṁ parisamaṇḍoti.
<p n="292"/>46 Dvemā bhikkhave parisā katamā dve ukkācitavinītā
parisā no paṭipucchāvinītā paṭipucchāvinītā parisā no ukkācitavinītā.
Katamā ca bhikkhave ukkācitavinītā parisā no paṭipucchāvinītā idha
bhikkhave yassaṁ parisāyaṁ bhikkhū ye te suttantā tathāgatabhāsitā gambhīrā
<pb n="2.92"/>
Gambhīratthā lokuttarā suññatapaṭisaṁyuttā tesu bhaññamānesu na sussūsanti
na sotaṁ odahanti na aññācittaṁ upaṭṭhāpenti na ca te
dhamme uggahetabbaṁ pariyāpuṇitabbaṁ maññanti ye pana te suttantā
kavikatā <note n="1">Ma. Yu. kavitā.</note> kāveyyā cittakkharā cittabyañjanā bāhirakā sāvakabhāsitā
tesu bhaññamānesu sussūsanti sotaṁ odahanti aññācittaṁ
upaṭṭhāpenti te ca dhamme uggahetabbaṁ pariyāpuṇitabbaṁ maññanti
te <note n="2">Ma. ca.</note> <pb ed="P" n="1.73" set="A"/>taṁ dhammaṁ pariyāpuṇitvā na ceva aññamaññaṁ paṭipucchanti na
paṭivivaranti <note n="3">Ma. na ca paṭivicaranti.</note> idaṁ kathamimassa kvatthoti te avivaṭañceva na
vivaranti anuttānīkatañca na uttānīkaronti anekavihitesu ca
kaṅkhāṭhāniyesu dhammesu kaṅkhaṁ nappaṭivinodenti ayaṁ vuccati bhikkhave
ukkācitavinītā parisā no paṭipucchāvinītā. Katamā ca bhikkhave
paṭipucchāvinītā parisā no ukkācitavinītā idha bhikkhave yassaṁ parisāyaṁ
bhikkhū ye te suttantā kavikatā kāveyyā cittakkharā cittabyañjanā
bāhirakā sāvakabhāsitā tesu bhaññamānesu na sussūsanti na sotaṁ
odahanti na aññācittaṁ upaṭṭhāpenti na ca te dhamme uggahetabbaṁ
pariyāpuṇitabbaṁ maññanti ye pana te suttantā tathāgatabhāsitā
gambhīrā gambhīratthā lokuttarā suññatapaṭisaṁyuttā tesu bhaññamānesu
sussūsanti sotaṁ odahanti aññācittaṁ upaṭṭhāpenti te ca dhamme
uggahetabbaṁ pariyāpuṇitabbaṁ maññanti te taṁ dhammaṁ pariyāpuṇitvā
aññamaññaṁ paṭipucchanti paṭivivaranti idaṁ kathamimassa kvatthoti te
<pb n="2.93"/>
Avivaṭañceva vivaranti anuttānīkatañca uttānīkaronti anekavihitesu
ca kaṅkhāṭhāniyesu dhammesu kaṅkhaṁ paṭivinodenti ayaṁ vuccati bhikkhave
paṭipucchāvinītā parisā no ukkācitavinītā. Imā kho bhikkhave dve
parisā etadaggaṁ bhikkhave imāsaṁ dvinnaṁ parisānaṁ yadidaṁ paṭipucchāvinītā
parisā no ukkācitavinītāti.
<p n="293"/>47 Dvemā bhikkhave parisā katamā dve āmisagaru <note n="1">Yu. āmisagarū saddhammagarū.</note>
parisā no saddhammagaru <note n="2">Yu. āmisagarū saddhammagarū.</note> saddhammagaru parisā no āmisagaru. Katamā
ca bhikkhave āmisagaru parisā no saddhammagaru idha bhikkhave yassaṁ
parisāyaṁ bhikkhū gihīnaṁ odātavasanānaṁ sammukhā aññamaññassa vaṇṇaṁ
bhāsanti asuko bhikkhu ubhatobhāgavimutto asuko paññāvimutto
asuko kāyasakkhī asuko diṭṭhippatto asuko saddhāvimutto asuko
dhammānusārī asuko saddhānusārī asuko sīlavā kalyāṇadhammo
asuko dussīlo pāpadhammoti te tena lābhaṁ labhanti te taṁ lābhaṁ
labhitvā gadhitā <note n="3">Ma. gathitā.</note> mucchitā ajjhopannā anādīnavadassāvino
anissaraṇapaññā paribhuñjanti ayaṁ vuccati bhikkhave āmisagaru parisā
no saddhammagaru. Katamā ca bhikkhave saddhammagaru parisā no
āmisagaru idha bhikkhave yassaṁ parisāyaṁ bhikkhū na gihīnaṁ odātavasanānaṁ
sammukhā aññamaññassa vaṇṇaṁ bhāsanti asuko bhikkhu
ubhatobhāgavimutto asuko paññāvimutto asuko kāyasakkhī asuko
diṭṭhippatto asuko saddhāvimutto asuko dhammānusārī asuko
saddhānusārī asuko sīlavā kalyāṇadhammo asuko dussīlo pāpadhammoti
<pb n="2.94"/>
Te tena lābhaṁ labhanti te taṁ lābhaṁ labhitvā agadhitā amucchitā
anajjhopannā ādīnavadassāvino nissaraṇapaññā paribhuñjanti ayaṁ
vuccati bhikkhave saddhammagaru parisā no āmisagaru. Imā kho bhikkhave
dve parisā etadaggaṁ bhikkhave imāsaṁ dvinnaṁ parisānaṁ yadidaṁ
saddhammagaru parisā no āmisagarūti.
<p n="294"/>48 Dvemā bhikkhave parisā katamā dve visamā ca
parisā samā ca parisā. Katamā ca bhikkhave visamā parisā idha
bhikkhave yassaṁ parisāyaṁ adhammakammāni pavattanti dhammakammāni
nappavattanti avinayakammāni pavattanti vinayakammāni nappavattanti
adhammakammāni dippanti dhammakammāni na dippanti avinayakammāni
dippanti vinayakammāni na dippanti ayaṁ vuccati bhikkhave visamā
parisā. Visamattā <pb ed="P" n="1.75" set="A"/>bhikkhave parisāya adhammakammāni pavattanti
dhammakammāni nappavattanti avinayakammāni pavattanti vinayakammāni
nappavattanti adhammakammāni dippanti dhammakammāni na dippanti
avinayakammāni dippanti vinayakammāni na dippanti. Katamā ca
bhikkhave samā parisā idha bhikkhave yassaṁ parisāyaṁ dhammakammāni
pavattanti adhammakammāni nappavattanti vinayakammāni pavattanti
avinayakammāni nappavattanti dhammakammāni dippanti adhammakammāni
na dippanti vinayakammāni dippanti avinayakammāni na dippanti
ayaṁ vuccati bhikkhave samā parisā. Samattā bhikkhave parisāya
dhammakammāni pavattanti adhammakammāni nappavattanti vinayakammāni
<pb n="2.95"/>
Pavattanti avinayakammāni nappavattanti dhammakammāni dippanti
adhammakammāni na dippanti vinayakammāni dippanti avinayakammāni na
dippanti. Imā kho bhikkhave dve parisā etadaggaṁ bhikkhave imāsaṁ
dvinnaṁ parisānaṁ yadidaṁ samā parisāti.
<p n="295"/>49 Dvemā bhikkhave parisā katamā dve adhammikā
ca parisā dhammikā ca parisā .pe. Imā kho bhikkhave dve
parisā etadaggaṁ bhikkhave imāsaṁ dvinnaṁ parisānaṁ yadidaṁ dhammikā
parisāti.
<p n="296"/>50 Dvemā bhikkhave parisā katamā dve adhammavādinī
ca parisā dhammavādinī ca parisā. Katamā ca bhikkhave adhammavādinī
parisā idha bhikkhave yassaṁ parisāyaṁ bhikkhū adhikaraṇaṁ ādiyanti dhammikaṁ
vā adhammikaṁ vā te taṁ adhikaraṇaṁ ādiyitvā na ceva aññamaññaṁ
saññāpenti na ca saññattiṁ upagacchanti na ca nijjhāpenti
na <pb ed="P" n="1.76" set="A"/>ca nijjhattiṁ upagacchanti te asaññattibalā anijjhattibalā
appaṭinissaggamantino tameva adhikaraṇaṁ thāmasā parāmassa <note n="1">Ma. parāmāsā.</note> abhinivissa
voharanti idameva saccaṁ moghamaññanti ayaṁ vuccati bhikkhave
adhammavādinī parisā. Katamā ca bhikkhave dhammavādinī parisā idha
bhikkhave yassaṁ parisāyaṁ bhikkhū adhikaraṇaṁ ādiyanti dhammikaṁ vā adhammikaṁ
vā te taṁ adhikaraṇaṁ ādiyitvā aññamaññaṁ saññāpenti ceva
<pb n="2.96"/>
Saññattiñca upagacchanti nijjhāpenti ca <note n="1">Ma. Yu. ceva.</note> nijjhattiñca upagacchanti
te saññattibalā nijjhattibalā paṭinissaggamantino na tameva adhikaraṇaṁ
thāmasā parāmassa <note n="2">Ma. parāmāsā. </note> abhinivissa voharanti idameva saccaṁ moghamaññanti
ayaṁ vuccati bhikkhave dhammavādinī parisā. Imā kho bhikkhave
dve parisā etadaggaṁ bhikkhave imāsaṁ dvinnaṁ parisānaṁ yadidaṁ
dhammavādinī parisāti.
Parisavaggo pañcamo.
<note n="3">Ma. Yu. tassuddānaṁ   uttānā vaggā aggavatī   ariyā kasaṭo ca pañcamo   ukkācitāamisañceva   visamā adhammā dhammiyena cāti.</note>
Paṭhamo paṇṇāsako samatto.
<p rend="subhead" check="nosid">2, dutiyapaṇṇāsakaṃ</p>
</xml>