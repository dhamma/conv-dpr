<xml src="a8-2.xml">
<readunit id="a8-2">2. mahāvaggo</readunit>
<p rend="subhead" sid="1">1, verañjasuttaṃ</p>
Mahāvaggo dutiyo
<p n="101"/>11 Evamme sutaṁ. <pb ed="P" n="4.173" set="A"/>Ekaṁ samayaṁ bhagavā verañjāyaṁ viharati
naḷerupūcimaṇḍarukkhamūle <note n="2">Ma. naḷerupucimaṇḍamūle. evamuparipi.</note>. Athakho verañjo brāhmaṇo yena bhagavā
tenupasaṅkami upasaṅkamitvā bhagavatā saddhiṁ sammodi sammodanīyaṁ kathaṁ
sārāṇīyaṁ vītisāretvā ekamantaṁ nisīdi ekamantaṁ nisinno kho
verañjo brāhmaṇo bhagavantaṁ etadavoca sutametaṁ bho gotama
samaṇo gotamo na brāhmaṇe jiṇṇe vuḍḍhe mahallake addhagate
vayoanuppatte abhivādeti vā paccuṭṭheti vā āsanena vā nimantetīti
tayidaṁ bho gotama tatheva na hi bhavaṁ gotama brāhmaṇe jiṇṇe
vuḍḍhe mahallake addhagate vayoanuppatte abhivādeti vā paccuṭṭheti
vā āsanena vā nimanteti tayidaṁ bho gotama na sampannamevāti.
Nāhantaṁ brāhmaṇa passāmi sadevake loke samārake sabrahmake
sassamaṇabrāhmaṇiyā pajāya sadevamanussāya yamahaṁ abhivādeyyaṁ vā
paccuṭṭheyyaṁ vā āsanena vā nimanteyyaṁ yañhi brāhmaṇa tathāgato
<pb n="8.175"/>
Abhivādeyya vā paccuṭṭheyya vā āsanena vā nimanteyya muddhāpi
tassa vipateyyāti.
Arasarūpo bhavaṁ gotamoti. Atthi khvesa brāhmaṇa pariyāyo
yena maṁ pariyāyena sammā vadamāno vadeyya arasarūpo samaṇo
gotamoti ye te brāhmaṇa rūparasā saddarasā gandharasā rasarasā
phoṭṭhabbarasā te tathāgatassa pahīnā ucchinnamūlā tālāvatthukatā
anabhāvaṁkatā <note n="1">Sī. Yu. anabhāvakatā. evamuparipi.</note> āyatiṁ anuppādadhammā ayaṁ kho brāhmaṇa pariyāyo
yena maṁ pariyāyena sammā vadamāno vadeyya arasarūpo samaṇo gotamoti
no ca kho yaṁ tvaṁ sandhāya vadesīti.
Nibbhogo bhavaṁ gotamoti. Atthi khvesa brāhmaṇa pariyāyo
yena maṁ pariyāyena sammā vadamāno vadeyya nibbhogo samaṇo gotamoti
ye te brāhmaṇa rūpabhogā saddabhogā gandhabhogā rasabhogā
phoṭṭhabbabhogā te tathāgatassa pahīnā ucchinnamūlā tālāvatthukatā
anabhāvaṁkatā āyatiṁ anuppādadhammā ayaṁ kho brāhmaṇa pariyāyo
yena maṁ pariyāyena sammā vadamāno vadeyya nibbhogo samaṇo gotamoti
no ca kho yaṁ tvaṁ sandhāya vadesīti.
Akiriyavādo bhavaṁ gotamoti. Atthi khvesa brāhmaṇa pariyāyo
yena maṁ pariyāyena sammā vadamāno vadeyya akiriyavādo samaṇo
gotamoti ahañhi brāhmaṇa akiriyaṁ vadāmi kāyaduccaritassa
vacīduccaritassa manoduccaritassa anekavihitānaṁ pāpakānaṁ akusalānaṁ dhammānaṁ
<pb n="8.176"/>
Akiriyaṁ vadāmi ayaṁ kho brāhmaṇa pariyāyo yena maṁ pariyāyena
sammā vadamāno vadeyya akiriyavādo samaṇo gotamoti no ca
kho yaṁ tvaṁ sandhāya vadesīti.
Ucchedavādo bhavaṁ gotamoti. Atthi khvesa brāhmaṇa pariyāyo
yena maṁ pariyāyena sammā vadamāno vadeyya ucchedavādo samaṇo
gotamoti ahañhi brāhmaṇa ucchedaṁ vadāmi rāgassa dosassa
mohassa anekavihitānaṁ pāpakānaṁ akusalānaṁ dhammānaṁ ucchedaṁ vadāmi
ayaṁ kho brāhmaṇa pariyāyo yena maṁ pariyāyena sammā vadamāno
vadeyya ucchedavādo samaṇo gotamoti no ca kho yaṁ tvaṁ
sandhāya vadesīti.
Jegucchī bhavaṁ gotamoti. Atthi khvesa brāhmaṇa pariyāyo yena
maṁ pariyāyena sammā vadamāno vadeyya jegucchī samaṇo gotamoti
ahañhi brāhmaṇa jegucchaṁ <note n="1">Ma. jigucchāmi.</note> vadāmi <pb ed="P" n="4.175" set="A"/>kāyaduccaritena vacīduccaritena
manoduccaritena <note n="2">Ma. jigucchāmi.</note> anekavihitānaṁ pāpakānaṁ akusalānaṁ dhammānaṁ samāpattiyā
jegucchaṁ vadāmi <note n="3">Ma. jegucchaṁ vadāmīti pāṭhadvayaṁ natthi.</note> ayaṁ kho brāhmaṇa pariyāyo yena maṁ pariyāyena
sammā vadamāno vadeyya jegucchī samaṇo gotamoti no ca kho
yaṁ tvaṁ sandhāya vadesīti.
Venayiko bhavaṁ gotamoti. Atthi khvesa brāhmaṇa pariyāyo
yena maṁ pariyāyena sammā vadamāno vadeyya venayiko samaṇo gotamoti
ahañhi brāhmaṇa vinayāya dhammaṁ desemi rāgassa dosassa mohassa
<pb n="8.177"/>
Anekavihitānaṁ pāpakānaṁ akusalānaṁ dhammānaṁ vinayāya dhammaṁ desemi
ayaṁ kho brāhmaṇa pariyāyo yena maṁ pariyāyena sammā vadamāno
vadeyya venayiko samaṇo gotamoti no ca kho yaṁ tvaṁ sandhāya
vadesīti.
Tapassī bhavaṁ gotamoti. Atthi khvesa brāhmaṇa pariyāyo yena
maṁ pariyāyena sammā vadamāno vadeyya tapassī samaṇo gotamoti
tapanīyāhaṁ brāhmaṇa pāpake akusale dhamme vadāmi kāyaduccaritaṁ
vacīduccaritaṁ manoduccaritaṁ yassa kho brāhmaṇa tapanīyā pāpakā akusalā
dhammā pahīnā ucchinnamūlā tālāvatthukatā anabhāvaṅgatā āyatiṁ
anuppādadhammā tamahaṁ tapassīti vadāmi tathāgatassa kho brāhmaṇa
tapanīyā pāpakā akusalā dhammā pahīnā ucchinnamūlā tālāvatthukatā
anabhāvaṅgatā āyatiṁ anuppādadhammā ayaṁ kho brāhmaṇa pariyāyo
yena maṁ pariyāyena sammā vadamāno vadeyya tapassī samaṇo gotamoti
no ca kho yaṁ tvaṁ sandhāya vadesīti.
Appagabbho bhavaṁ gotamoti. Atthi khvesa brāhmaṇa pariyāyo
yena maṁ pariyāyena sammā vadamāno vadeyya appagabbho samaṇo
gotamoti yassa kho brāhmaṇa āyatiṁ gabbhaseyyā punabbhavābhinibbatti
pahīnā ucchinnamūlā tālāvatthukatā anabhāvaṅgatā āyatiṁ
anuppādadhammā tamahaṁ appagabbhoti vadāmi tathāgatassa kho
<pb n="8.178"/>
Brāhmaṇa āyatiṁ gabbhaseyyā punabbhavābhinibbatti pahīnā ucchinnamūlā
tālāvatthukatā anabhāvaṅgatā āyatiṁ anuppādadhammā ayaṁ kho brāhmaṇa
pariyāyo yena maṁ pariyāyena sammā vadamāno vadeyya appagabbho
samaṇo gotamoti no ca kho yaṁ tvaṁ sandhāya vadesi.
Seyyathāpi brāhmaṇa kukkuṭiyā aṇḍāni aṭṭha vā dasa vā dvādasa
vā tānassu kukkuṭiyā sammāadhisayitāni sammāpariseditāni sammāparibhāvitāni
yo nu kho tesaṁ kukkuṭacchāpakānaṁ paṭhamataraṁ pādanakhasikhāya
vā mukhatuṇḍakena vā aṇḍakosaṁ padāletvā sotthinā abhinibbijjheyya
kinti svāssa vacanīyo jeṭṭho vā kaniṭṭho vāti.
Jeṭṭhotissa bho gotama vacanīyo so hi nesaṁ bho gotama jeṭṭho
hotīti. Evameva kho ahaṁ brāhmaṇa avijjāgatāya pajāya aṇḍabhūtāya
pariyonaddhāya avijjaṇḍakosaṁ padāletvā ekova loke anuttaraṁ
sammāsambodhiṁ abhisambuddho ahañhi brāhmaṇa jeṭṭho seṭṭho
lokassa āraddhaṁ kho pana me brāhmaṇa viriyaṁ ahosi asallīnaṁ
upaṭṭhitā sati appamuṭṭhā passaddho kāyo asāraddho samāhitaṁ cittaṁ
ekaggaṁ so kho ahaṁ brāhmaṇa vivicceva kāmehi vivicca akusalehi
dhammehi savitakkaṁ savicāraṁ vivekajaṁ pītisukhaṁ paṭhamajjhānaṁ upasampajja
vihāsiṁ <note n="1">Ma. viharāmi. evamuparipi.</note> vitakkavicārānaṁ vūpasamā <pb ed="P" n="4.177" set="A"/>ajjhattaṁ sampasādanaṁ cetaso ekodibhāvaṁ
avitakkaṁ avicāraṁ samādhijaṁ pītisukhaṁ dutiyajjhānaṁ upasampajja vihāsiṁ
pītiyā ca virāgā upekkhako ca vihāsiṁ sato ca sampajāno sukhañca
<pb n="8.179"/>
Kāyena paṭisaṁvedesiṁ <note n="1">Ma. <pb ed="P" n="4.178" set="A"/>paṭisaṁvedemi.</note> yantaṁ ariyā ācikkhanti upekkhako satimā
sukhavihārīti tatiyajjhānaṁ upasampajja vihāsiṁ sukhassa ca pahānā
dukkhassa ca pahānā pubbeva somanassadomanassānaṁ atthaṅgamā
adukkhamasukhaṁ upekkhāsatipārisuddhiṁ catutthajjhānaṁ upasampajja vihāsiṁ so
evaṁ samāhite citte parisuddhe pariyodāte anaṅgaṇe vigatūpakkilese
mudubhūte kammaniye ṭhite āneñjappatte pubbenivāsānussatiñāṇāya
cittaṁ abhininnāmesiṁ so anekavihitaṁ pubbenivāsaṁ anussarāmi
seyyathīdaṁ ekampi jātiṁ dvepi jātiyo tissopi jātiyo catassopi
jātiyo pañcapi jātiyo dasapi jātiyo vīsampi jātiyo tiṁsampi
jātiyo cattāḷīsampi jātiyo paññāsampi jātiyo jātisatampi jātisahassampi
jātisatasahassampi anekepi saṁvaṭṭakappe anekepi vivaṭṭakappe
anekepi saṁvaṭṭavivaṭṭakappe amutrāsiṁ evaṁnāmo evaṁgotto
evaṁvaṇṇo evamāhāro evaṁsukhadukkhapaṭisaṁvedī evamāyupariyanto so
tato cuto amutra udapādiṁ tatrāpāsiṁ evaṁnāmo evaṁgotto
evaṁvaṇṇo evamāhāro evaṁsukhadukkhapaṭisaṁvedī evamāyupariyanto so
tato cuto idhūpapannoti iti sākāraṁ sauddesaṁ anekavihitaṁ pubbenivāsaṁ
anussarāmi ayaṁ kho me brāhmaṇa rattiyā paṭhame
yāme paṭhamā vijjā adhigatā avijjā vihatā vijjā uppannā tamo
vihato āloko uppanno yathātaṁ appamattassa ātāpino pahitattassa
viharato ayaṁ kho me brāhmaṇa paṭhamā abhinibbidhā ahosi
<pb n="8.180"/>
Kukkuṭacchāpakasseva aṇḍakosamhā so evaṁ samāhite citte parisuddhe
pariyodāte anaṅgaṇe vigatūpakkilese mudubhūte kammaniye ṭhite
āneñjappatte sattānaṁ cutūpapātañāṇāya cittaṁ abhininnāmesiṁ so
dibbena cakkhunā visuddhena atikkantamānusakena satte passāmi cavamāne
upapajjamāne hīne paṇīte suvaṇṇe dubbaṇṇe sugate duggate
yathākammūpage satte pajānāmi ime vata bhonto sattā kāyaduccaritena
samannāgatā vacīduccaritena samannāgatā manoduccaritena
samannāgatā ariyānaṁ upavādakā micchādiṭṭhikā micchādiṭṭhikammasamādānā
te kāyassa bhedā parammaraṇā apāyaṁ duggatiṁ vinipātaṁ nirayaṁ upapannā
ime vā pana bhonto sattā kāyasucaritena samannāgatā vacīsucaritena
samannāgatā manosucaritena samannāgatā ariyānaṁ anupavādakā sammādiṭṭhikā
sammādiṭṭhikammasamādānā te kāyassa bhedā parammaraṇā
sugatiṁ saggaṁ lokaṁ upapannāti iti dibbena cakkhunā visuddhena
atikkantamānusakena satte passāmi cavamāne upapajjamāne hīne
paṇīte suvaṇṇe dubbaṇṇe sugate duggate yathākammūpage satte
pajānāmi ayaṁ kho me brāhmaṇa rattiyā majjhime yāme dutiyā
vijjā adhigatā avijjā vihatā vijjā uppannā tamo vihato āloko
uppanno yathātaṁ appamattassa ātāpino pahitattassa viharato ayaṁ
kho me brāhmaṇa dutiyā abhinibbidhā ahosi kukkuṭacchāpakasseva
aṇḍakosamhā so evaṁ samāhite citte parisuddhe pariyodāte
<pb n="8.181"/>
Anaṅgaṇe vigatūpakkilese mudubhūte kammaniye ṭhite āneñjappatte
āsavānaṁ khayañāṇāya cittaṁ abhininnāmesiṁ so idaṁ dukkhanti
yathābhūtaṁ abbhaññāsiṁ ayaṁ dukkhasamudayoti yathābhūtaṁ abbhaññāsiṁ ayaṁ
dukkhanirodhoti yathābhūtaṁ abbhaññāsiṁ ayaṁ dukkhanirodhagāminī paṭipadāti <pb ed="P" n="4.179" set="A"/>
yathābhūtaṁ abbhaññāsiṁ ime āsavāti yathābhūtaṁ abbhaññāsiṁ ayaṁ
āsavasamudayoti yathābhūtaṁ abbhaññāsiṁ ayaṁ āsavanirodhoti yathābhūtaṁ
abbhaññāsiṁ ayaṁ āsavanirodhagāminī paṭipadāti yathābhūtaṁ abbhaññāsiṁ
tassa me evaṁ jānato evaṁ passato kāmāsavāpi cittaṁ vimuccittha
bhavāsavāpi cittaṁ vimuccittha avijjāsavāpi cittaṁ vimuccittha vimuttasmiṁ
vimuttamiti ñāṇaṁ ahosi khīṇā jāti vusitaṁ brahmacariyaṁ kataṁ
karaṇīyaṁ nāparaṁ itthattāyāti abbhaññāsiṁ ayaṁ kho me brāhmaṇa
rattiyā pacchime yāme tatiyā vijjā adhigatā avijjā vihatā vijjā
uppannā tamo vihato āloko uppanno yathātaṁ appamattassa
ātāpino pahitattassa viharato ayaṁ kho me brāhmaṇa tatiyā
abhinibbidhā ahosi kukkuṭacchāpakasseva aṇḍakosamhāti.
Evaṁ vutte verañjo brāhmaṇo bhagavantaṁ etadavoca jeṭṭho
bhavaṁ gotamo seṭṭho bhavaṁ gotamo abhikkantaṁ bho gotama abhikkantaṁ
bho gotama seyyathāpi bho gotama nikkujjitaṁ vā ukkujjeyya paṭicchannaṁ
vā vivareyya mūḷhassa vā maggaṁ ācikkheyya andhakāre vā
telapajjotaṁ dhāreyya cakkhumanto rūpāni dakkhantīti evameva bhotā
<pb n="8.182"/>
Gotamena anekapariyāyena dhammo pakāsito esāhaṁ bhavantaṁ gotamaṁ
saraṇaṁ gacchāmi dhammañca bhikkhusaṅghañca upāsakaṁ maṁ bhavaṁ gotamo dhāretu
ajjatagge pāṇupetaṁ saraṇaṅgatanti.
<p rend="subhead" sid="2">2, sīhasuttaṃ</p>
<p n="102"/>12 Ekaṁ samayaṁ bhagavā vesāliyaṁ viharati mahāvane
kūṭāgārasālāyaṁ. Tena kho pana samayena sambahulā abhiññātā
abhiññātā licchavī santhāgāre sannisinnā sannipatitā anekapariyāyena
buddhassa vaṇṇaṁ bhāsanti dhammassa vaṇṇaṁ bhāsanti saṅghassa vaṇṇaṁ
bhāsanti.
Tena kho pana samayena sīho senāpati nigaṇṭhasāvako tassaṁ
parisāyaṁ nisinno hoti athakho sīhassa senāpatissa etadahosi
nissaṁsayaṁ kho so bhagavā arahaṁ sammāsambuddho bhavissati tathā hime
sambahulā abhiññātā abhiññātā licchavī santhāgāre sannisinnā
sannipatitā anekapariyāyena buddhassa vaṇṇaṁ bhāsanti dhammassa vaṇṇaṁ
bhāsanti saṅghassa vaṇṇaṁ bhāsanti yannūnāhaṁ taṁ bhagavantaṁ dassanāya
upasaṅkameyyaṁ arahantaṁ sammāsambuddhanti. Athakho sīho senāpati
yena nigaṇṭho nāṭaputto tenupasaṅkami upasaṅkamitvā nigaṇṭhaṁ
nāṭaputtaṁ etadavoca icchāmahaṁ bhante samaṇaṁ gotamaṁ dassanāya
upasaṅkamitunti. Kiṁ pana tvaṁ sīha kiriyavādo samāno akiriyavādaṁ
samaṇaṁ gotamaṁ dassanāya upasaṅkamissasi samaṇo hi sīha gotamo
akiriyavādo samāno <note n="1">Ma. ayaṁ pāṭho natthi.</note> akiriyāya dhammaṁ deseti tena ca sāvake vinetīti.
<pb n="8.183"/>
Athakho sīhassa senāpatissa yo ahosi gamiyābhisaṅkhāro bhagavantaṁ
dassanāya so paṭippassambhi.
Dutiyampi kho sambahulā abhiññātā abhiññātā licchavī
santhāgāre sannisinnā sannipatitā anekapariyāyena buddhassa vaṇṇaṁ
bhāsanti dhammassa vaṇṇaṁ bhāsanti saṅghassa vaṇṇaṁ bhāsanti. Dutiyampi
kho sīhassa senāpatissa etadahosi nissaṁsayaṁ kho so bhagavā
arahaṁ sammāsambuddho bhavissati tathā hime sambahulā abhiññātā
abhiññātā licchavī santhāgāre sannisinnā sannipatitā anekapariyāyena
buddhassa vaṇṇaṁ bhāsanti dhammassa vaṇṇaṁ bhāsanti <pb ed="P" n="4.181" set="A"/>saṅghassa vaṇṇaṁ
bhāsanti yannūnāhaṁ taṁ bhagavantaṁ dassanāya upasaṅkameyyaṁ arahantaṁ
sammāsambuddhanti. Athakho sīho senāpati yena nigaṇṭho nāṭaputto
tenupasaṅkami upasaṅkamitvā nigaṇṭhaṁ nāṭaputtaṁ etadavoca icchāmahaṁ
bhante samaṇaṁ gotamaṁ dassanāya upasaṅkamitunti. Kiṁ pana tvaṁ
sīha kiriyavādo samāno akiriyavādaṁ samaṇaṁ gotamaṁ dassanāya upasaṅkamissasi
samaṇo hi sīha gotamo akiriyavādo akiriyāya dhammaṁ
deseti tena ca sāvake vinetīti. Dutiyampi kho sīhassa senāpatissa
yo ahosi gamiyābhisaṅkhāro bhagavantaṁ dassanāya so paṭippassambhi.
Tatiyampi kho sambahulā abhiññātā abhiññātā licchavī santhāgāre
sannisinnā sannipatitā anekapariyāyena buddhassa vaṇṇaṁ bhāsanti
dhammassa vaṇṇaṁ bhāsanti saṅghassa vaṇṇaṁ bhāsanti. Tatiyampi kho
<pb n="8.184"/>
Sīhassa senāpatissa etadahosi nissaṁsayaṁ kho so bhagavā arahaṁ
sammāsambuddho bhavissati tathā hime sambahulā abhiññātā abhiññātā
licchavī santhāgāre sannisinnā sannipatitā anekapariyāyena buddhassa
vaṇṇaṁ bhāsanti dhammassa vaṇṇaṁ bhāsanti saṅghassa vaṇṇaṁ bhāsanti
kiṁ hime karissanti nigaṇṭhā apalokitā vā anapalokitā vā
yannūnāhaṁ anapaloketvāva nigaṇṭhaṁ <note n="1">Ma. nigaṇṭhe.</note> taṁ bhagavantaṁ dassanāya upasaṅkameyyaṁ
arahantaṁ sammāsambuddhanti. Athakho sīho senāpati pañcamattehi
rathasatehi divā divassa vesāliyā niyyāsi bhagavantaṁ dassanāya yāvatikā
yānassa bhūmi yānena gantvā yānā paccorohitvā pattikova ārāmaṁ <note n="2">Ma. ayaṁ pāṭho natthi.</note>
pāvisi <note n="3">Ma. agamāsi.</note>. Athakho sīho senāpati yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi ekamantaṁ nisinno kho
sīho senāpati bhagavantaṁ etadavoca sutametaṁ bhante akiriyavādo
samaṇo gotamo akiriyāya dhammaṁ deseti tena ca sāvake <pb ed="P" n="4.182" set="A"/>vinetīti
ye te bhante evamāhaṁsu akiriyavādo samaṇo gotamo akiriyāya dhammaṁ
deseti tena ca sāvake vinetīti kiñca <note n="4">Ma. kacci. </note> te bhante bhagavato vuttavādino
na ca bhagavantaṁ abhūtena abbhācikkhanti dhammassa cānudhammaṁ
byākaronti na ca koci sahadhammiko vādānupāto <note n="5">Ma. vādānuvādo. evamuparipi.</note> gārayhaṭṭhānaṁ
āgacchati anabbhakkhātukāmā hi mayaṁ bhante bhagavantanti.
Atthi sīha pariyāyo yena maṁ pariyāyena sammā vadamāno vadeyya
akiriyavādo samaṇo gotamo akiriyāya dhammaṁ deseti tena ca sāvake
<pb n="8.185"/>
Vinetīti atthi sīha pariyāyo yena maṁ pariyāyena sammā vadamāno
vadeyya kiriyavādo samaṇo gotamo kiriyāya dhammaṁ deseti tena
ca sāvake vinetīti atthi sīha pariyāyo yena maṁ pariyāyena sammā
vadamāno vadeyya ucchedavādo samaṇo gotamo ucchedāya dhammaṁ
deseti tena ca sāvake vinetīti atthi sīha pariyāyo yena maṁ
pariyāyena sammā vadamāno vadeyya jegucchī samaṇo gotamo
jigucchitāya <note n="1">Ma. jegucchitāya.</note> dhammaṁ deseti tena ca sāvake vinetīti atthi sīha
pariyāyo yena maṁ pariyāyena sammā vadamāno vadeyya venayiko
samaṇo gotamo vinayāya dhammaṁ deseti tena ca sāvake vinetīti
atthi sīha pariyāyo yena maṁ pariyāyena sammā vadamāno vadeyya
tapassī samaṇo gotamo tapassitāya dhammaṁ deseti tena ca sāvake
vinetīti atthi sīha pariyāyo yena maṁ pariyāyena sammā vadamāno
vadeyya appagabbho samaṇo gotamo appagabbhatāya dhammaṁ deseti
tena ca sāvake vinetīti atthi sīha pariyāyo yena maṁ pariyāyena
sammā vadamāno vadeyya assattho <note n="2">Ma. assāsako. evamuparipi.</note> samaṇo gotamo assāsāya
dhammaṁ deseti tena ca sāvake vinetīti.
Katamo ca sīha pariyāyo <pb ed="P" n="4.183" set="A"/>yena maṁ pariyāyena sammā vadamāno
vadeyya akiriyavādo samaṇo gotamo akiriyāya dhammaṁ deseti tena
ca sāvake vinetīti ahañhi sīha akiriyaṁ vadāmi kāyaduccaritassa
vacīduccaritassa manoduccaritassa anekavihitānaṁ pāpakānaṁ akusalānaṁ
<pb n="8.186"/>
Dhammānaṁ akiriyaṁ vadāmi ayaṁ kho sīha pariyāyo yena maṁ pariyāyena
sammā vadamāno vadeyya akiriyavādo samaṇo gotamo akiriyāya
dhammaṁ deseti tena ca sāvake vinetīti.
Katamo ca sīha pariyāyo yena maṁ pariyāyena sammā vadamāno
vadeyya kiriyavādo samaṇo gotamo kiriyāya dhammaṁ deseti tena
ca sāvake vinetīti ahañhi sīha kiriyaṁ vadāmi kāyasucaritassa
vacīsucaritassa manosucaritassa anekavihitānaṁ kusalānaṁ dhammānaṁ kiriyaṁ vadāmi
ayaṁ kho sīha pariyāyo yena maṁ pariyāyena sammā vadamāno vadeyya
kiriyavādo samaṇo gotamo kiriyāya dhammaṁ deseti tena ca sāvake
vinetīti.
Katamo ca sīha pariyāyo yena maṁ pariyāyena sammā vadamāno
vadeyya ucchedavādo samaṇo gotamo ucchedāya dhammaṁ deseti
tena ca sāvake vinetīti ahañhi saha ucchedaṁ vadāmi rāgassa
dosassa mohassa anekavihitānaṁ pāpakānaṁ akusalānaṁ dhammānaṁ ucchedaṁ
vadāmi ayaṁ kho sīha pariyāyo yena maṁ pariyāyena sammā vadamāno
vadeyya ucchedavādo samaṇo gotamo ucchedāya dhammaṁ deseti tena ca
sāvake vinetīti.
Katamo ca sīha pariyāyo yena maṁ pariyāyena sammā vadamāno
vadeyya jegucchī samaṇo gotamo jegucchitāya dhammaṁ deseti tena
ca sāvake vinetīti ahañhi sīha jigucchāmi kāyaduccaritena
<pb n="8.187"/>
Vacīduccaritena manoduccaritena jigucchāmi anekavihitānaṁ pāpakānaṁ
akusalānaṁ dhammānaṁ samāpattiyā ayaṁ kho sīha pariyāyo yena maṁ
pariyāyena sammā vadamāno vadeyya jegacchī samaṇo gotamo
jegucchitāya dhammaṁ deseti tena ca sāvake vinetīti.
Katamo ca sīha pariyāyo yena maṁ pariyāyena sammā vadamāno
vadeyya venayiko samaṇo gotamo vinayāya dhammaṁ deseti tena
ca sāvake <pb ed="P" n="4.184" set="A"/>vinetīti ahañhi sīha vinayāya dhammaṁ desemi rāgassa
dosassa mohassa anekavihitānaṁ pāpakānaṁ akusalānaṁ dhammānaṁ vinayāya
dhammaṁ desemi ayaṁ kho sīha pariyāyo yena maṁ pariyāyena sammā
vadamāno vadeyya venayiko samaṇo gotamo vinayāya dhammaṁ deseti
tena ca sāvake vinetīti.
Katamo ca sīha pariyāyo yena maṁ pariyāyena sammā
vadamāno vadeyya tapassī samaṇo gotamo tapassitāya dhammaṁ deseti
tena ca sāvake vinetīti tapanīyāhaṁ pāpake akusale dhamme
vadāmi kāyaduccaritaṁ vacīduccaritaṁ manoduccaritaṁ yassa kho sīha
tapanīyā pāpakā akusalā dhammā pahīnā ucchinnamūlā tālāvatthukatā
anabhāvaṅgatā āyatiṁ anuppādadhammā tamahaṁ tapassīti vadāmi tathāgatassa
kho sīha tapanīyā pāpakā akusalā dhammā pahīnā ucchinnamūlā
tālāvatthukatā anabhāvaṅgatā āyatiṁ anuppādadhammā ayaṁ kho sīha
pariyāyo yena maṁ pariyāyena sammā vadamāno vadeyya tapassī
<pb n="8.188"/>
Samaṇo gotamo tapassitāya dhammaṁ deseti tena ca sāvake vinetīti.
Katamo ca sīha pariyāyo yena maṁ pariyāyena sammā
vadamāno vadeyya appagabbho samaṇo gotamo appagabbhatāya dhammaṁ
deseti tena ca sāvake vinetīti yassa kho sīha āyatiṁ gabbhaseyyā
punabbhavābhinibbatti pahīnā ucchinnamūlā tālāvatthukatā
anabhāvaṅgatā āyatiṁ anuppādadhammā tamahaṁ appagabbhoti vadāmi
tathāgatassa kho sīha āyatiṁ gabbhaseyyā punabbhavābhinibbatti pahīnā
ucchinnamūlā tālāvatthukatā anabhāvaṅgatā āyatiṁ anuppādadhammā ayaṁ
kho sīha pariyāyo yena maṁ pariyāyena sammā vadamāno vadeyya
appagabbho samaṇo gotamo appagabbhatāya dhammaṁ deseti tena ca
sāvake vinetīti.
Katamo ca sīha pariyāyo yena maṁ pariyāyena sammā
vadamāno vadeyya assattho samaṇo gotamo assāsāya dhammaṁ <pb ed="P" n="4.185" set="A"/>
deseti tena ca sāvake vinetīti ahañhi sīha assattho paramena
assāsena assāsāya dhammaṁ desemi tena ca sāvake vinemi ayaṁ
kho sīha pariyāyo yena maṁ pariyāyena sammā vadamāno vadeyya
assattho samaṇo gotamo assāsāya dhammaṁ deseti tena ca sāvake
vinetīti.
Evaṁ vutte sīho senāpati bhagavantaṁ etadavoca abhikkantaṁ
bhante abhikkantaṁ bhante .pe. Upāsakaṁ maṁ bhante bhagavā dhāretu
<pb n="8.189"/>
Ajjatagge pāṇupetaṁ saraṇaṅgatanti. Anuviccakāraṁ kho sīha karohi
anuviccakāro tumhādisānaṁ ñātamanussānaṁ sādhu hotīti. Imināpāhaṁ
bhante bhagavato bhiyyoso mattāya attamano abhiraddho yaṁ maṁ bhagavā
evamāha anuviccakāraṁ kho sīha karohi anuviccakāro tumhādisānaṁ
ñātamanussānaṁ sādhu hotīti mañhi bhante aññatitthiyā sāvakaṁ
labhitvā kevalakappaṁ vesāliṁ paṭākaṁ parihareyyuṁ sīho amhākaṁ senāpati
sāvakattaṁ upagatoti atha ca pana maṁ <note n="1">Ma. ayaṁ pāṭho natthi.</note> bhagavā evamāha anuviccakāraṁ
kho sīha karohi anuviccakāro tumhādisānaṁ ñātamanussānaṁ sādhu
hotīti esāhaṁ bhante dutiyakampi <note n="2">Ma. dutiyampi.</note> bhagavantaṁ saraṇaṁ gacchāmi dhammañca
bhikkhusaṅghañca upāsakaṁ maṁ bhagavā dhāretu ajjatagge pāṇupetaṁ
saraṇaṅgatanti. Dīgharattaṁ kho te sīha nigaṇṭhānaṁ opānabhūtaṁ kulaṁ
yena nesaṁ upagatānaṁ piṇḍapātaṁ dātabbaṁ maññeyyāsīti. Imināpāhaṁ
bhante bhagavato bhiyyoso mattāya attamano abhiraddho yaṁ maṁ bhagavā
evamāha dīgharattaṁ kho sīha nigaṇṭhānaṁ opānabhūtaṁ kulaṁ yena nesaṁ
upagatānaṁ piṇḍapātaṁ dātabbaṁ <pb ed="P" n="4.186" set="A"/>maññeyyāsīti sutametaṁ bhante
samaṇo gotamo evamāha mayhameva dānaṁ dātabbaṁ na aññesaṁ dānaṁ
dātabbaṁ mayhameva sāvakānaṁ dānaṁ dātabbaṁ na aññesaṁ sāvakānaṁ
dānaṁ dātabbaṁ mayhameva dinnaṁ mahapphalaṁ na aññesaṁ dinnaṁ
mahapphalaṁ mayhameva sāvakānaṁ dinnaṁ mahapphalaṁ na aññesaṁ
sāvakānaṁ dinnaṁ mahapphalanti atha ca pana maṁ bhagavā nigaṇṭhesupi
<pb n="8.190"/>
Dāne samādapeti api ca bhante mayamettha kālaṁ jānissāma esāhaṁ
bhante tatiyakampi <note n="1">Ma. tatiyampi.</note> bhagavantaṁ saraṇaṁ gacchāmi dhammañca bhikkhusaṅghañca
upāsakaṁ maṁ bhante bhagavā dhāretu ajjatagge pāṇupetaṁ saraṇaṅgatanti.
Athakho bhagavā sīhassa senāpatissa anupubbikathaṁ <note n="2">Ma. anupubbiṁ kathaṁ. evamuparipi.</note> kathesi seyyathīdaṁ
dānakathaṁ sīlakathaṁ saggakathaṁ kāmānaṁ ādīnavaṁ okāraṁ saṅkilesaṁ nekkhamme
ānisaṁsaṁ pakāsesi yadā bhagavā aññāsi sīhaṁ senāpatiṁ kallacittaṁ
muducittaṁ vinīvaraṇacittaṁ udaggacittaṁ pasannacittaṁ atha yā buddhānaṁ
sāmukkaṁsikā dhammadesanā taṁ pakāsesi dukkhaṁ samudayaṁ nirodhaṁ maggaṁ
seyyathāpi nāma suddhavatthaṁ apagatakāḷakaṁ sammadeva rajanaṁ paṭiggaṇheyya
evameva sīhassa senāpatissa tasmiṁyeva āsane virajaṁ vītamalaṁ dhammacakkhuṁ
udapādi yaṅkiñci samudayadhammaṁ sabbantaṁ nirodhadhammanti.
Athakho sīho senāpati diṭṭhadhammo pattadhammo viditadhammo
pariyogāḷhadhammo tiṇṇavicikiccho vigatakathaṁkatho vesārajjappatto
aparappaccayo <pb ed="P" n="4.187" set="A"/>satthu sāsane bhagavantaṁ etadavoca adhivāsetu me bhante
bhagavā svātanāya bhattaṁ saddhiṁ bhikkhusaṅghenāti. Adhivāsesi bhagavā
tuṇhībhāvena. Athakho sīho senāpati bhagavato adhivāsanaṁ viditvā
uṭṭhāyāsanā bhagavantaṁ abhivādetvā padakkhiṇaṁ katvā pakkāmi athakho
sīho senāpati aññataraṁ purisaṁ āmantesi gaccha tvaṁ ambho
purisa pavattamaṁsaṁ jānāhīti athakho sīho senāpati tassā rattiyā
accayena sake nivesane paṇītaṁ khādanīyaṁ bhojanīyaṁ paṭiyādetvā
<pb n="8.191"/>
Bhagavato kālaṁ ārocāpesi kālo bhante sīhassa senāpatissa
nivesane niṭṭhitaṁ bhattanti.
Athakho bhagavā pubbaṇhasamayaṁ nivāsetvā pattacīvaramādāya yena
sīhassa senāpatissa nivesanaṁ tenupasaṅkami upasaṅkamitvā paññatte
āsane nisīdi saddhiṁ bhikkhusaṅghena. Tena kho pana samayena sambahulā
nigaṇṭhā vesāliyaṁ rathiyāya rathiyaṁ <note n="1">Ma. rathikāya rathikaṁ. evamuparipi.</note> siṅghāṭakena siṅghāṭakaṁ bāhā
paggayha kandanti ajja sīhena senāpatinā thūlaṁ pasuṁ vadhitvā samaṇassa
gotamassa bhattaṁ kataṁ <note n="2">Ma. taṁ.</note> samaṇo gotamo jānaṁ uddissa kataṁ maṁsaṁ
paribhuñjati paṭiccakammanti. Athakho aññataro puriso yena sīho
senāpati tenupasaṅkami upasaṅkamitvā sīhassa senāpatissa upakaṇṇake
ārocesi yagghe bhante jāneyyāsi ete sambahulā
nigaṇṭhā vesāliyaṁ rathiyāya rathiyaṁ siṅghāṭakena siṅghāṭakaṁ bāhā paggayha
kandanti ajja sīhena senāpatinā thūlaṁ pasuṁ vadhitvā samaṇassa
gotamassa <pb ed="P" n="4.188" set="A"/>bhattaṁ kataṁ samaṇo gotamo jānaṁ uddissa kataṁ maṁsaṁ
paribhuñjati paṭiccakammanti alaṁ ayyā dīgharattañhi te āyasmanto
avaṇṇakāmā buddhassa avaṇṇakāmā dhammassa avaṇṇakāmā saṅghassa
na ca panete āyasmanto jīranti <note n="3">Ma. jiridanti. </note> <note n="4">Ma. taṁ.</note> bhagavantaṁ asatā tucchā musā
abhūtena abbhācikkhanti <note n="5">Ma. abbhācikkhituṁ.</note> na ca mayaṁ jīvitahetupi sañcicca pāṇaṁ jīvitā
voropeyyāmāti. Athakho sīho senāpati buddhappamukhaṁ bhikkhusaṅghaṁ paṇītena
khādanīyena bhojanīyena satthā santappesi sampavāresi athakho sīho
<pb n="8.192"/>
Senāpati taṁ <note n="1">Ma. ayaṁ pāṭho natthi.</note> bhagavantaṁ bhuttāviṁ onītapattapāṇiṁ ekamantaṁ nisīdi.
Ekamantaṁ nisinnaṁ kho sīhaṁ senāpatiṁ bhagavā dhammiyā kathāya
sandassetvā samādapetvā samuttejetvā sampahaṁsetvā uṭṭhāyāsanā
pakkāmīti.
<p rend="subhead" sid="3">3, assājānīyasuttaṃ</p>
<p n="103"/>13 Aṭṭhahi bhikkhave aṅgehi samannāgato rañño bhadro <note n="2">Ma. bhaddo. evamuparipi.</note>
assājāniyo rājāraho hoti rājabhoggo rañño aṅgantve saṅkhyaṁ <note n="3">Ma. saṅkhaṁ. </note>
gacchati. Katamehi aṭṭhahi idha bhikkhave rañño bhadro assājāniyo
ubhato sujāto hoti mātito ca pitito ca yassaṁ disāyaṁ aññepi
bhadrā assājāniyā jāyanti tassaṁ disāyaṁ jāto hoti yaṁ kho
panassa bhojanaṁ denti allaṁ vā sukkaṁ vā taṁ sakkaccaṁyeva paribhuñjati
avikiranto jegucchī hoti uccāraṁ <pb ed="P" n="4.189" set="A"/>vā passāvaṁ vā abhinisīdituṁ vā
abhinipajjituṁ vā so rato hoti sukhasaṁvāso na ca aññe asse
ubbejetā yāni kho panassa <note n="4">Ma. honti.</note> tāni sāṭheyyāni kūṭeyyāni jimheyyāni
vaṅkeyyāni tāni yathābhūtaṁ sārathissa āvikattā hoti tesamassa
sārathi abhinimmadanāya vāyamati vāhī kho pana hoti kāmaññe
assā vahantu vā mā vā ahamettha vahissāmīti cittaṁ uppādeti
gacchanto kho pana ujumaggeneva gacchati thāmavā hoti yāva
jīvitamaraṇapariyādānā thāmaṁ upadhaṁsetā imehi kho bhikkhave aṭṭhahaṅgehi
samannāgato rañño bhadro assājāniyo rājāraho hoti rājabhoggo
rañño aṅgantveva saṅkhayaṁ gacchati. Evameva kho bhikkhave aṭṭhahi
<pb n="8.193"/>
Dhammehi samannāgato bhikkhu āhuneyyo hoti .pe. Anuttaraṁ
puññakkhettaṁ lokassa. Katamehi aṭṭhahi idha bhikkhave bhikkhu sīlavā
hoti pātimokkhasaṁvarasaṁvuto viharati ācāragocarasampanno aṇumattesu
vajjesu bhayadassāvī samādāya sikkhati sikkhāpadesu yaṁ kho panassa
bhojanaṁ denti lūkhaṁ vā paṇītaṁ vā taṁ sakkaccaṁyeva paribhuñjati
avihaññamāno jegucchī hoti kāyaduccaritena vacīduccaritena
manoduccaritena jigucchati <note n="1">Ma. jegucchī hoti.</note> pāpakānaṁ akusalānaṁ dhammānaṁ samāpattiyā
sorato hoti sukhasaṁvāso na <pb ed="P" n="4.190" set="A"/>aññe bhikkhū ubbejetā yāni kho
panassa <note n="2">Ma. honti.</note> tāni sāṭheyyāni kūṭeyyāni jimheyyāni vaṅkeyyāni tāni
yathābhūtaṁ āvikattā hoti satthari vā viññūsu vā sabrahmacārīsu tesamassa
satthā vā viññū vā sabrahmacārī abhinimmadanāya vāyamati sikkhitā
kho pana hoti kāmaññe bhikkhū sikkhantu vā mā vā ahamettha
sikkhissāmīti cittaṁ uppādeti gacchanto kho pana ujumaggeneva
gacchati tatrāyaṁ ujumaggo seyyathīdaṁ sammādiṭṭhi .pe.
Sammāsamādhi āraddhaviriyo viharati kāmaṁ taco ca nhāru ca
aṭṭhi ca avasissatu sarīre upasussatu maṁsalohitaṁ yantaṁ purisathāmena
purisaviriyena purisaparakkamena pattabbaṁ na taṁ apāpuṇitvā viriyassa
saṇṭhānaṁ bhavissatīti imehi kho bhikkhave aṭṭhahi dhammehi
samannāgato bhikkhu āhuneyyo hoti .pe. Anuttaraṁ puññakkhettaṁ
<pb n="8.194"/>
Lokassāti.
<p rend="subhead" sid="4">4, assakhaḷuṅkasuttaṃ</p>
<p n="104"/>14 Aṭṭha <note n="1">Ma. ca.</note> bhikkhave assakhaḷuṅke aṭṭha ca assadose
desessāmi aṭṭha purisakhaḷuṅke aṭṭha ca purisadose taṁ suṇātha .pe.
Katame ca bhikkhave aṭṭha assakhaḷuṅkā aṭṭha ca assadosā
idha bhikkhave ekacco assakhaḷuṅko pehīti <pb ed="P" n="4.191" set="A"/>vutto viddho samāno
codito sārathinā pacchato paṭisakkati <note n="2">Ma. paṭikkamati. evamuparipi.</note> piṭṭhito rathaṁ pavatteti
evarūpopi bhikkhave idhekacco assakhaḷuṅko hoti ayaṁ bhikkhave paṭhamo
assadoso. Puna caparaṁ bhikkhave idhekacco assakhaḷuṅko pehīti vutto
viddho samāno codito sārathinā pacchā laṅghipati <note n="3">Ma. laṅghati. evamuparipi. </note> kubbaraṁ paharati <note n="4">Ma. hanati. evamuparipi.</note>
tidaṇḍaṁ bhañjati evarūpopi bhikkhave idhekacco assakhaḷuṅko hoti
ayaṁ bhikkhave dutiyo assadoso. Puna caparaṁ bhikkhave idhekacco
assakhaḷuṅko pehīti vutto viddho samāno codito sārathinā rathīsāya
satthiṁ ussajjitvā rathīsaṁyeva ajjhomaddati evarūpopi bhikkhave
idhekacco assakhaḷuṅko hoti ayaṁ bhikkhave tatiyo assadoso.
Puna caparaṁ bhikkhave idhekacco assakhaḷuṅko pehīti vutto viddho
samāno codito sārathinā ummaggaṁ gaṇhāti ubbaṭumaṁ rathaṁ karoti
evarūpopi bhikkhave idhekacco assakhaḷuṅko hoti ayaṁ bhikkhave
catuttho assadoso. Puna caparaṁ bhikkhave idhekacco assakhaḷuṅko
pehīti vutto viddho samāno codito sārathinā laṅgheti purimaṁ kāyaṁ
paggaṇhāti purime pāde evarūpopi bhikkhave idhekacco assakhaḷuṅko
<pb n="8.195"/>
Hoti ayaṁ bhikkhave pañcamo assadoso. Puna caparaṁ bhikkhave
idhekacco assakhaḷuṅko pehīti vutto viddho samāno <pb ed="P" n="4.192" set="A"/>codito sārathinā
anādayitvā <note n="1">Ma. sārathiṁ anādayitvā.</note> paṭodayaṭṭhiṁ <note n="2">Sī. Yu. patodaṁ. Ma. patodalaṭṭhiṁ.</note> dantehi mukhādhānaṁ viddhaṁsitvā yenakāmaṁ
pakkamati evarūpopi bhikkhave idhekacco assakhaḷuṅko hoti ayaṁ
bhikkhave chaṭṭho assadoso. Puna caparaṁ bhikkhave idhekacco assakhaḷuṅko
pehīti vutto viddho samāno codito sārathinā neva abhikkamati no
paṭikkamati tattheva khīlaṭṭhāyiṭṭhito hoti evarūpopi bhikkhave
idhekacco assakhaḷuṅko hoti ayaṁ bhikkhave sattamo assadoso.
Puna caparaṁ bhikkhave idhekacco assakhaḷuṅko pehīti vutto viddho
samāno codito sārathinā purimeva <note n="3">Ma. purime ca. </note> pāde saṁharitvā pacchime <note n="4">Ma. pacchime ca.</note> pāde
saṁharitvā tattheva cattāro pāde abhinisīdati evarūpopi bhikkhave
idhekacco assakhaḷuṅko hoti ayaṁ bhikkhave aṭṭhamo assadoso.
Ime kho bhikkhave aṭṭha assakhaḷuṅkā aṭṭha ca assadosā.
Katame ca bhikkhave aṭṭha purisakhaḷuṅkā aṭṭha ca purisadosā
idha bhikkhave bhikkhuṁ bhikkhū āpattiyā codenti so bhikkhu bhikkhūhi
āpattiyā codiyamāno na sarāmi <note n="5">Ma. na sarāmīti na āmeṇḍitaṁ.</note> na sarāmīti āpattiyāva <note n="6">Ma. asatiyā.</note> nibbeṭheti
seyyathāpi so bhikkhave assakhaḷuṅko pehīti vutto viddho samāno
codito sārathinā pacchato paṭisakkati piṭṭhito rathaṁ pavatteti
tathūpamāhaṁ bhikkhave imaṁ puggalaṁ vadāmi evarūpopi bhikkhave idhekacco
purisakhaḷuṅko hoti ayaṁ bhikkhave paṭhamo purisadoso. Puna caparaṁ
<pb n="8.196"/>
Bhikkhave <pb ed="P" n="4.193" set="A"/>bhikkhuṁ bhikkhū āpattiyā codenti so bhikkhu bhikkhūhi āpattiyā
codiyamāno codanaṁyeva <note n="1">Ma. codakaṁyeva.</note> paṭippharati kiṁ nu kho tuyhaṁ bālassa
abyattassa bhaṇitena tvaṁpi nāma bhaṇitabbaṁ maññasīti seyyathāpi
so bhikkhave assakhaḷuṅko pehīti vutto viddho samāno codito sārathinā
pacchā laṅghipati kubbaraṁ paharati tiḍaṇḍaṁ bhañjati tathūpamāhaṁ bhikkhave
imaṁ puggalaṁ vadāmi evarūpopi bhikkhave idhekacco purisakhaḷuṅko
hoti ayaṁ bhikkhave dutiyo purisadoso. Puna caparaṁ bhikkhave bhikkhuṁ
bhikkhū āpattiyā codenti so bhikkhu bhikkhūhi āpattiyā codiyamāno
codakasseva paccāropeti tvaṁpi khosi itthannāmaṁ āpattiṁ āpanno
tvaṁ tāva paṭhamaṁ paṭikarohīti seyyathāpi so bhikkhave assakhaḷuṅko
pehīti vutto viddho samāno codito sārathinā rathīsāya satthiṁ
ussajjitvā rathīsaṁyeva ajjhomaddati tathūpamāhaṁ bhikkhave imaṁ puggalaṁ
vadāmi evarūpopi bhikkhave idhekacco purisakhaḷuṅko hoti ayaṁ bhikkhave
tatiyo purisadoso. Puna caparaṁ bhikkhave bhikkhuṁ bhikkhū āpattiyā codenti
so bhikkhu bhikkhūhi āpattiyā codiyamāno aññenāññaṁ paṭicarati
bahiddhā kathaṁ apanāmeti kopañca dosañca appaccayañca pātukaroti
seyyathāpi so bhikkhave assakhaḷuṅko pehīti vutto viddho samāno
codito sārathinā ummaggaṁ gaṇhāti ubbaṭumaṁ rathaṁ karoti tathūpamāhaṁ
bhikkhave imaṁ puggalaṁ vadāmi evarūpopi bhikkhave idhekacco purisakhaḷuṅko
hoti ayaṁ bhikkhave catuttho purisadoso. Puna caparaṁ bhikkhave bhikkhuṁ bhikkhū
<pb n="8.197"/>
Āpattiyā codenti so bhikkhu bhikkhūhi āpattiyā codiyamāno <pb ed="P" n="4.194" set="A"/>
saṅghamajjhe bāhā vikkhepakaṁ bhaṇati <note n="1"><pb ed="P" n="4.195" set="A"/>Ma. bāhavikkhepaṁ karoti.</note> seyyathāpi so bhikkhave assakhaḷuṅko
pehīti vutto viddho samāno codito sārathinā laṅgheti purimaṁ kāyaṁ
paggaṇhāti purime pāde tathūpamāhaṁ bhikkhave imaṁ puggalaṁ vadāmi
evarūpopi bhikkhave idhekacco purisakhaḷuṅko hoti ayaṁ bhikkhave pañcamo
purisadoso. Puna caparaṁ bhikkhave bhikkhuṁ bhikkhū āpattiyā codenti
so bhikkhu bhikkhūhi āpattiyā codiyamāno anādayitvā saṅghaṁ
anādayitvā codakaṁ sāpattikova yenakāmaṁ pakkamati seyyathāpi so
bhikkhave assakhaḷuṅko pehīti vutto viddho samāno codito sārathinā
anādayitvā <note n="2">Ma. sārathiṁ anādayitvā.</note> paṭodayaṭṭhiṁ dantehi mukhādhānaṁ viddhaṁsitvā yenakāmaṁ
pakkamati tathūpamāhaṁ bhikkhave imaṁ puggalaṁ vadāmi evarūpopi bhikkhave
idhekacco purisakhaḷuṅko hoti ayaṁ bhikkhave chaṭṭho purisadoso. Puna
caparaṁ bhikkhave bhikkhuṁ bhikkhū āpattiyā codenti so bhikkhu bhikkhūhi
āpattiyā codiyamāno nevāhaṁ āpannomhi na panāhaṁ āpannomhīti
so tuṇhībhāvena saṅghaṁ viheṭheti <note n="3">Yu. viheseti.</note> seyyathāpi so bhikkhave assakhaḷuṅko
pehīti vutto viddho samāno codito sārathinā neva abhikkamati no
paṭikkamati tattheva khīlaṭṭhāyiṭṭhito hoti tathūpamāhaṁ bhikkhave
imaṁ puggalaṁ vadāmi evarūpopi bhikkhave idhekacco purisakhaḷuṅko
hoti ayaṁ bhikkhave sattamo purisadoso. Puna caparaṁ bhikkhave bhikkhuṁ
bhikkhū āpattiyā codenti so bhikkhu bhikkhūhi āpattiyā codiyamāno
<pb n="8.198"/>
Evamāha kiṁ nu kho tumhe āyasmanto atibāḷhaṁ mayi byāvaṭā
yāva idānāhaṁ sikkhaṁ paccakkhāya hīnāyāvattissāmīti so sikkhaṁ
paccakkhāya hīnāyāvattitvā evamāha idāni kho tumhe āyasmanto
attamanā hothāti seyyathāpi so bhikkhave assakhaḷuṅko pehīti vutto
viddho samāno codito sārathinā purimeva <note n="1"><pb ed="P" n="4.196" set="A"/>Ma. purime ca.</note> pāde saṁharitvā pacchime <note n="2">Ma. pacchime ca.</note>
pāde saṁharitvā tattheva cattāro pāde abhinisīdati tathūpamāhaṁ
bhikkhave imaṁ puggalaṁ vadāmi evarūpopi bhikkhave idhekacco
purisakhaḷuṅko hoti ayaṁ bhikkhave aṭṭhamo purisadoso. Ime kho
bhikkhave aṭṭha purisakhaḷuṅkā aṭṭha ca purisadosāti.
<p rend="subhead" sid="5">5, malasuttaṃ</p>
<p n="105"/>15 Aṭṭhimāni bhikkhave malāni. Katamāni aṭṭha
asajjhāyamalā bhikkhave mantā anuṭṭhānamalā bhikkhave gharā malaṁ
bhikkhave vaṇṇassa kosajjaṁ pamādo bhikkhave rakkhato malaṁ malaṁ bhikkhave
itthiyā duccaritaṁ maccheraṁ bhikkhave dadato malaṁ malā bhikkhave pāpakā
akusalā dhammā asmiṁ loke paramhi ca tato ca <note n="3">Ma. casaddo natthi.</note> bhikkhave malā malataraṁ
avijjāparamaṁ malaṁ. Imāni kho bhikkhave aṭṭha malānīti.
Asajjhāyamalā mantā anuṭṭhānamalā gharā
malaṁ vaṇṇassa kosajjaṁ pamādo rakkhato malaṁ
malitthiyā duccaritaṁ maccheraṁ dadato malaṁ
malā ve pāpakā dhammā asmiṁ loke paramhi ca
tato malā malataraṁ avijjā paramaṁ malanti.
<p rend="subhead" sid="6">6, dūteyyasuttaṃ</p>
<pb n="8.199"/>
<p n="106"/>16 Aṭṭhahi bhikkhave dhammehi samannāgato bhikkhu dūteyyaṁ
gantumarahati. Katamehi aṭṭhahi idha bhikkhave bhikkhu sotā ca hoti
sāvetā ca uggahetā ca dhāretā ca viññātā ca viññāpetā ca
kusalo ca sahitāsahitassa no ca kalahakārako. Imehi kho bhikkhave
aṭṭhahi dhammehi samannāgato bhikkhu dūteyyaṁ gantumarahati.
Aṭṭhahi bhikkhave dhammehi samannāgato sārīputto dūteyyaṁ
gantumarahati. Katamehi aṭṭhahi idha bhikkhave sārīputto sotā ca
hoti sāvetā ca uggahetā ca dhāretā ca viññātā ca viññāpetā
ca kusalo ca sahitāsahitassa no ca kalahakārako. Imehi kho bhikkhave
aṭṭhahi dhammehi samannāgato sārīputto dūteyyaṁ gantumarahatīti.
Yo ve na byādhati vatvā <note n="1">Ma. - byathati patvā.</note> parisaṁ uggahavādinaṁ <note n="2">Ma. uggavādiniṁ.</note>
na ca hāpeti vacanaṁ na ca hāpeti <note n="3">Ma. chādeti.</note> sāsanaṁ
asandiṭṭhaṁ te bhaṇati <note n="4">Ma. asandiddhañca  bhaṇati.</note> pucchito na ca kuppati
sa ve tādisako bhikkhu dūteyyaṁ gantumarahatīti.
<p rend="subhead" sid="7">7, paṭhamabandhanasuttaṃ</p>
<p n="107"/>17 Aṭṭhahi bhikkhave ākārehi itthī purisaṁ bandhati.
Katamehi aṭṭhahi rūpena <note n="5">Ma. ruṇṇena.</note> bhikkhave itthī purisaṁ bandhati hasitena bhikkhave
itthī purisaṁ bandhati <pb ed="P" n="4.197" set="A"/>bhaṇitena bhikkhave itthī purisaṁ bandhati gītena <note n="6">Ma. ākappena.</note>
bhikkhave itthī purisaṁ bandhati roṇṇena <note n="7">Ma. vanabhaṅgena.</note> bhikkhave itthī purisaṁ bandhati
ākappena <note n="8">Ma. gandhena. </note> bhikkhave itthī purisaṁ bandhati vanabhaṅgena <note n="9">Ma. rasena.</note> bhikkhave itthī purisaṁ
bandhati phassena bhikkhave itthī purisaṁ bandhati. Imehi kho bhikkhave
<pb n="8.200"/>
Aṭṭhahākārehi itthī purisaṁ bandhati tehi <note n="1">Ma. te.</note> bhikkhave sattā subandhāyeva <note n="2">Ma. subaddhā ye.</note>
pāsena <note n="3">Ma. phassena baddhāti.</note> bandhāti.
<p rend="subhead" sid="8">8, dutiyabandhanasuttaṃ</p>
<p n="108"/>18 Aṭṭhahi bhikkhave ākārehi puriso itthiṁ bandhati.
Katamehi aṭṭhahi rūpena <note n="4">Ma. ruṇṇena. </note> bhikkhave puriso itthiṁ bandhati hasitena
bhikkhave puriso itthiṁ bandhati bhaṇitena bhikkhave puriso itthiṁ bandhati
gītena <note n="5">Ma. ākappena.</note> bhikkhave puriso itthiṁ bandhati roṇṇena <note n="6">Ma. vanabhaṅgena.</note> bhikkhave puriso itthiṁ
bandhati ākappena <note n="7">Ma. gandhena.</note> bhikkhave puriso itthiṁ bandhati vanabhaṅgena <note n="8">Ma. rasena. </note> bhikkhave
puriso itthiṁ bandhati phassena bhikkhave puriso itthiṁ bandhati. Imehi
kho bhikkhave aṭṭhahākārehi puriso itthiṁ bandhati tehi <note n="1">Ma. te.</note> bhikkhave
sattā subandhāyeva <note n="2">Ma. subaddhā ye.</note> pāsena <note n="3">Ma. phassena baddhāti.</note> bandhāti.
<p rend="subhead" sid="9">9, pahārādasuttaṃ</p>
<p n="109"/>19 Ekaṁ samayaṁ bhagavā verañjāyaṁ viharati naḷerupucimaṇḍe <note n="9">Ma. naḷerupucimaṇḍamūle.</note>.
Athakho pahārādo asurindo yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ aṭṭhāsi. Ekamantaṁ <pb ed="P" n="4.198" set="A"/>ṭhitaṁ kho pahārādaṁ
asurindaṁ bhagavā etadavoca api pana pahārāda asurā mahāsamudde
abhiramantīti. Abhiramanti bhante asurā mahāsamuddeti. Kati pana
pahārāda mahāsamudde acchariyā abbhutadhammā <note n="10">Ma. abbhutā dhammā. evamuparipi.</note> ye disvā disvā
asurā mahāsamudde abhiramantīti. Aṭṭha bhante mahāsamudde acchariyā
abbhutadhammā ye disvā disvā asurā mahāsamudde abhiramanti
katame aṭṭha mahāsamuddo bhante anupubbaninno anupubbapoṇo
<pb n="8.201"/>
Anupubbapabbhāro nāyatakeneva papāto yampi bhante mahāsamuddo
anupubbaninno anupubbapoṇo anupubbapabbhāro nāyatakeneva papāto
ayaṁ bhante mahāsamudde paṭhamo acchariyo abbhutadhammo yaṁ disvā
disvā asurā mahāsamudde abhiramanti. Puna caparaṁ bhante mahāsamuddo
ṭhitadhammo velannātivattati yampi bhante mahāsamuddo ṭhitadhammo
velannātivattati ayaṁ bhante mahāsamudde dutiyo acchariyo abbhutadhammo
yaṁ disvā disvā asurā mahāsamudde abhiramanti. Puna caparaṁ
bhante mahāsamuddo na matena kuṇapena saṁvattati <note n="1">Ma. saṁvasati.</note> yaṁ hoti mahāsamudde
mataṁ kuṇapaṁ taṁ khippameva tīraṁ vāheti thalaṁ ussādeti <note n="2">Ma. ussāreti. evamuparipi.</note> yampi
bhante mahāsamuddo na matena kuṇapena saṁvattati yaṁ hoti mahāsamudde
mataṁ kuṇapaṁ taṁ khippameva tīraṁ vāheti thalaṁ ussādeti ayaṁ
bhante mahāsamudde tatiyo acchariyo abbhutadhammo yaṁ disvā disvā
asurā mahāsamudde abhiramanti. Puna caparaṁ bhante yā kāci mahānadiyo
seyyathīdaṁ gaṅgā yamunā aciravatī sarabhū <pb ed="P" n="4.199" set="A"/>mahī tā mahāsamuddaṁ
patvā jahanti purimāni nāmagottāni mahāsamuddotveva saṅkhayaṁ
gacchanti yampi bhante yā kāci mahānadiyo seyyathīdaṁ gaṅgā
yamunā aciravatī sarabhū mahī tā mahāsamuddaṁ patvā jahanti purimāni
nāmagottāni mahāsamuddotveva saṅkhayaṁ gacchanti ayaṁ bhante
mahāsamudde catuttho acchariyo abbhutadhammo yaṁ disvā disvā asurā
mahāsamudde abhiramanti. Puna caparaṁ bhante yā kāci <note n="3">Ma. yā ca.</note> loke savantiyo
<pb n="8.202"/>
Mahāsamuddaṁ appenti yā ca antalikkhā dhārā papatanti na tena
mahāsamuddassa unnattaṁ <note n="1">Ma. ūnattaṁ.</note> vā pūrattaṁ vā paññāyati yampi bhante
yā kāci loke savantiyo mahāsamuddaṁ appenti yā ca antalikkhā
dhārā papatanti na tena mahāsamuddassa unnattaṁ <note n="1">Ma. ūnattaṁ.</note> vā pūrattaṁ vā
paññāyati ayaṁ bhante mahāsamudde pañcamo acchariyo abbhutadhammo
yaṁ disvā disvā asurā mahāsamudde abhiramanti. Puna caparaṁ
bhante mahāsamuddo ekaraso loṇaraso yampi bhante mahāsamuddo
ekaraso loṇaraso ayaṁ bhante mahāsamudde chaṭṭho acchariyo
abbhutadhammo yaṁ disvā disvā asurā mahāsamudde abhiramanti. Puna
caparaṁ bhante mahāsamuddo bahuratano anekaratano tatrīmāni ratanāni
seyyathīdaṁ muttā maṇi veḍuriyo saṅkho silā pavāḷaṁ rajataṁ jātarūpaṁ
lohitaṅgo <note n="2">Ma. lohitako.</note> masāragallaṁ yampi bhante mahāsamuddo bahuratano
anekaratano tatrīmāni ratanāni seyyathīdaṁ muttā maṇi veḍuriyo
saṅkho <pb ed="P" n="4.200" set="A"/>silā pavāḷaṁ rajataṁ jātarūpaṁ lohitaṅgo <note n="2">Ma. lohitako.</note> masāragallaṁ ayaṁ
bhante mahāsamudde sattamo acchariyo abbhutadhammo yaṁ disvā disvā
asurā mahāsamudde abhiramanti. Puna caparaṁ bhante mahāsamuddo mahataṁ
bhūtānaṁ āvāso tatrīme bhūtā timitimiṅgalā timiramiṅgalā <note n="3">Ma. timi timiṅgalo timirapiṅgalo.  evamuparipi.</note> asurā
nāgā gandhabbā santi mahāsamudde yojanasatikāpi attabhāvā
dviyojanasatikāpi attabhāvā tiyojanasatikāpi attabhāvā catuyojanasatikāpi
attabhāvā pañcayojanasatikāpi attabhāvā yampi bhante mahāsamuddo
<pb n="8.203"/>
Mahataṁ bhūtānaṁ āvāso tatrīme bhūtā timitimiṅgalā timiramiṅgalā asurā
nāgā gandhabbā santi mahāsamudde yojanasatikāpi attabhāvā .pe.
Tiyojanasatikāpi catuyojanasatikāpi pañcayojanasatikāpi attabhāvā ayaṁ
bhante mahāsamudde aṭṭhamo acchariyo abbhutadhammo yaṁ disvā disvā
asurā mahāsamudde abhiramanti. Ime kho bhante mahāsamudde aṭṭha
acchariyā abbhutadhammā ye disvā disvā asurā mahāsamudde abhiramanti.
Api pana bhante bhikkhū imasmiṁ dhammavinaye abhiramantīti. Abhiramanti
pahārāda bhikkhū imasmiṁ dhammavinayeti. Kati pana bhante imasmiṁ
dhammavinaye acchariyā abbhutadhammā ye disvā disvā bhikkhū imasmiṁ
dhammavinaye abhiramantīti. Aṭṭha pahārāda imasmiṁ dhammavinaye acchariyā
abbhutadhammā ye disvā disvā bhikkhū imasmiṁ dhammavinaye
abhiramanti katame aṭṭha seyyathāpi pahārāda mahāsamuddo
anupubbaninno anupubbapoṇo anupubbapabbhāro nāyatakeneva papāto
evameva kho pahārāda imasmiṁ dhammavinaye anupubbasikkhā anupubbakiriyā
anupubbapaṭipadā nāyatakeneva aññāpaṭivedho yampi pahārāda imasmiṁ
dhammavinaye anupubbasikkhā anupubbakiriyā anupubbapaṭipadā nāyatakeneva
aññāpaṭivedho ayaṁ pahārāda imasmiṁ dhammavinaye paṭhamo acchariyo
abbhutadhammo yaṁ disvā disvā bhikkhū imasmiṁ dhammavinaye abhiramanti.
Seyyathāpi pahārāda mahāsamuddo ṭhitadhammo velaṁ nātivattati
evameva kho pahārāda yaṁ mayā sāvakānaṁ sikkhāpadaṁ paññattaṁ taṁ mama
<pb n="8.204"/>
Sāvakā jīvitahetupi nātikkamanti yampi pahārāda mayā sāvakānaṁ
sikkhāpadaṁ paññattaṁ taṁ mama sāvakā jīvitahetupi nātikkamanti ayaṁ
pahārāda imasmiṁ dhammavinaye dutiyo acchariyo abbhutadhammo yaṁ disvā
disvā bhikkhū imasmiṁ dhammavinaye abhiramanti. Seyyathāpi pahārāda
mahāsamuddo na matena kuṇapena saṁvattati <note n="1">Ma. saṁvasati.</note> yaṁ hoti mahāsamudde
mataṁ kuṇapaṁ taṁ khippameva tīraṁ vāheti thalaṁ ussādeti evameva kho
pahārāda yo so puggalo dussīlo pāpadhammo asucisaṅkassarasamācāro
paṭicchannakammanto assamaṇo samaṇapaṭiñño abrahmacārī brahmacārīpaṭiñño
antopūti avassuto kasambukajāto <note n="2">Ma. kasambujāto. evamuparipi.</note> na tena saṅgho saṁvasati
khippameva naṁ sannipatitvā ukkhipati kiñcāpi so hoti majjhe
bhikkhusaṅghassa nisinno athakho so ārakāva saṅghamhā saṅgho ca tena
yampi pahārāda yo puggalo dussīlo pāpadhammo asucisaṅkassarasamācāro
paṭicchannakammanto assamaṇo samaṇapaṭiñño <pb ed="P" n="4.202" set="A"/>abrahmacārī brahmacārīpaṭiñño
antopūti avassuto kasambukajāto na tena saṅgho saṁvasati
khippaṁyeva naṁ sannipatitvā ukkhipati kiñcāpi so hoti majjhe
bhikkhusaṅghassa nisinno athakho so ārakāva saṅghamhā saṅgho ca tena
ayaṁ pahārāda imasmiṁ dhammavinaye tatiyo acchariyo abbhutadhammo yaṁ
disvā disvā bhikkhū imasmiṁ dhammavinaye abhiramanti. Seyyathāpi
pahārāda yā kāci mahānadiyo seyyathīdaṁ gaṅgā yamunā aciravatī
sarabhū mahī tā mahāsamuddaṁ patvā jahanti purimāni nāmagottāni
<pb n="8.205"/>
Mahāsamuddotveva saṅkhayaṁ gacchanti evameva kho pahārāda cattārome
vaṇṇā khattiyā brāhmaṇā vessā suddā te tathāgatappavedite
dhammavinaye agārasmā anagāriyaṁ pabbajitvā jahanti purimāni nāmagottāni
samaṇo sakyaputtiyotveva <note n="1">Ma. samaṇā sakyaputtiyā tveva.</note> saṅkhayaṁ gacchanti yampi pahārāda
cattārome vaṇṇā khattiyā brāhmaṇā vessā suddā te
tathāgatappavedite dhammavinaye agārasmā anagāriyaṁ pabbajitvā jahanti
purimāni nāmagottāni samaṇo sakyaputtiyotveva <note n="1">Ma. samaṇā sakyaputtiyā tveva.</note> saṅkhayaṁ gacchanti
ayampi pahārāda imasmiṁ dhammavinaye catuttho acchariyo abbhutadhammo
yaṁ disvā disvā bhikkhū imasmiṁ dhammavinaye abhiramanti. Seyyathāpi
pahārāda yā kāci loke savantiyo mahāsamuddaṁ appenti yā ca
antalikkhā dhārā papatanti na tena mahāsamuddassa unnattaṁ vā
pūrattaṁ vā paññāyati evameva kho pahārāda bahū cepi bhikkhū
anupādisesāya nibbānadhātuyā parinibbāyanti na tena nibbānadhātuyā
unnattaṁ vā <pb ed="P" n="4.203" set="A"/>pūrattaṁ vā paññāyati yampi pahārāda bahū cepi
bhikkhū anupādisesāya nibbānadhātuyā parinibbāyanti na tena
nibbānadhātuyā unnattaṁ vā pūrattaṁ vā paññāyati ayaṁ pahārāda imasmiṁ
dhammavinaye pañcamo acchariyo abbhutadhammo yaṁ disvā disvā bhikkhū
imasmiṁ dhammavinaye abhiramanti. Seyyathāpi pahārāda mahāsamuddo
ekaraso loṇaraso evameva kho pahārāda ayaṁ dhammavinayo
ekaraso vimuttiraso yampi pahārāda ayaṁ dhammavinayo ekaraso
<pb n="8.206"/>
Vimuttiraso ayaṁ pahārāda imasmiṁ dhammavinaye chaṭṭho acchariyo
abbhutadhammo yaṁ disvā disvā bhikkhū imasmiṁ dhammavinaye abhiramanti.
Seyyathāpi pahārāda mahāsamuddo bahuratano anekaratano tatrīmāni
ratanāni seyyathīdaṁ muttā maṇi veḍuriyo saṅkho silā pavāḷaṁ
rajataṁ jātarūpaṁ lohitaṅgo masāragallaṁ evameva kho pahārāda ayaṁ
dhammavinayo bahuratano anekaratano tatrīmāni ratanāni seyyathīdaṁ
cattāro satipaṭṭhānā cattāro sammappadhānā cattāro iddhipādā
pañcindriyāni pañca balāni satta bojjhaṅgā ariyo aṭṭhaṅgiko
maggo yampi pahārāda ayaṁ dhammavinayo bahuratano anekaratano
tatrīmāni ratanāni seyyathīdaṁ cattāro satipaṭṭhānā cattāro
sammappadhānā cattāro iddhipādā pañcindriyāni pañca balāni
satta bojjhaṅgā ariyo aṭṭhaṅgiko maggo ayaṁ pahārāda
imasmiṁ dhammavinaye sattamo acchariyo abbhutadhammo yaṁ disvā disvā
bhikkhū imasmiṁ dhammavinaye abhiramanti. Seyyathāpi pahārāda mahāsamuddo
mahataṁ bhūtānaṁ āvāso tatrīme bhūtā timitimiṅgalā timiramiṅgalā
asurā nāgā gandhabbā santi mahāsamudde yojanasatikāpi
attabhāvā dviyojanasatikāpi attabhāvā tiyojanasatikāpi attabhāvā
catuyojanasatikāpi attabhāvā pañcayojanasatikāpi attabhāvā evameva
kho pahārāda ayaṁ dhammavinayo mahataṁ bhūtānaṁ āvāso tatrīme
bhūtā sotāpanno sotāpattiphalasacchikiriyāya paṭipanno sakadāgāmī
<pb n="8.207"/>
Sakadāgāmiphalasacchikiriyāya paṭipanno anāgāmī anāgāmiphalasacchikiriyāya
paṭipanno arahā arahattāya paṭipanno yampi pahārāda ayaṁ
dhammavinayo mahataṁ bhūtānaṁ āvāso tatrīme bhūtā sotāpanno
sotāpattiphalasacchikiriyāya paṭipanno sakadāgāmī sakadāgāmiphalasacchikiriyāya
paṭipanno anāgāmī anāgāmiphalasacchikiriyāya paṭipanno arahā
arahattāya paṭipanno ayaṁ pahārāda imasmiṁ dhammavinaye aṭṭhamo
acchariyo abbhutadhammo yaṁ disvā disvā bhikkhū imasmiṁ dhammavinaye
abhiramanti. Ime kho pahārāda imasmiṁ dhammavinaye aṭṭha acchariyā
abbhutadhammā ye disvā disvā bhikkhū imasmiṁ dhammavinaye abhiramantīti.
<p rend="subhead" sid="10">10, uposathasuttaṃ</p>
<p n="110"/>20 Ekaṁ samayaṁ bhagavā sāvatthiyaṁ viharati pubbārāme
migāramātupāsāde. Tena kho pana samayena bhagavā tadahuposathe
bhikkhusaṅghaparivuto nisinno hoti. Athakho āyasmā ānando abhikkantāya
rattiyā nikkhante paṭhame yāme uṭṭhāyāsanā ekaṁsaṁ uttarāsaṅgaṁ
karitvā yena bhagavā tenañjaliṁ paṇāmetvā bhagavantaṁ etadavoca
abhikkantā bhante ratti nikkhanto paṭhamo yāmo ciranisinno bhikkhusaṅgho
uddisatu bhante bhagavā bhikkhūnaṁ pāṭimokkhanti. Evaṁ vutte
bhagavā tuṇhī ahosi.
Dutiyampi kho āyasmā ānando abhikkantāya rattiyā nikkhante
majjhime yāme uṭṭhāyāsanā ekaṁsaṁ uttarāsaṅgaṁ karitvā yena
bhagavā tenañjaliṁ paṇāmetvā bhagavantaṁ etadavoca abhikkantā
<pb n="8.208"/>
Bhante ratti nikkhanto majjhimo yāmo ciranisinno bhikkhusaṅgho uddisatu
bhante bhagavā bhikkhūnaṁ pātimokkhanti. Dutiyampi kho bhagavā tuṇhī
ahosi.
Tatiyampi kho āyasmā ānando abhikkantāya rattiyā nikkhante
pacchime yāme uddhaste aruṇe nandimukhiyā rattiyā uṭṭhāyāsanā
ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā
bhagavantaṁ etadavoca abhikkantā bhante ratti nikkhanto pacchimo
yāmo uddhastaṁ aruṇaṁ nandimukhī ratti ciranisinno bhikkhusaṅgho uddisatu
bhante bhagavā bhikkhūnaṁ pātimokkhanti. Aparisuddhā ānanda parisāti.
Athakho āyasmato mahāmoggallānassa etadahosi kiṁ nu kho
bhagavā puggalaṁ sandhāya evamāha aparisuddhā ānanda parisāti athakho
āyasmā mahāmoggallāno sabbāvantaṁ bhikkhusaṅghaṁ cetasā ceto paricca
manasākāsi addasā kho āyasmā mahāmoggallāno taṁ puggalaṁ
dussīlaṁ pāpadhammaṁ asucisaṅkassarasamācāraṁ paṭicchannakammantaṁ assamaṇaṁ
samaṇapaṭiññaṁ abrahmacāriṁ brahmacārīpaṭiññaṁ antopūtiṁ avassutaṁ
kasambukajātaṁ majjhe bhikkhusaṅghassa nisinnaṁ disvā uṭṭhāyāsanā
yena so puggalo tenupasaṅkami upasaṅkamitvā taṁ puggalaṁ etadavoca
uṭṭhehāvuso diṭṭhosi bhagavatā natthi te bhikkhūhi saddhiṁ saṁvāsoti
evaṁ vutte so <pb ed="P" n="4.206" set="A"/>puggalo tuṇhī ahosi dutiyampi kho āyasmā
mahāmoggallāno taṁ puggalaṁ etadavoca uṭṭhehāvuso diṭṭhosi bhagavatā
<pb n="8.209"/>
Natthi te bhikkhūhi saddhiṁ saṁvāsoti dutiyampi kho so puggalo tuṇhī
ahosi tatiyampi kho āyasmā mahāmoggallāno taṁ puggalaṁ
etadavoca uṭṭhehāvuso diṭṭhosi bhagavatā natthi te bhikkhūhi saddhiṁ
saṁvāsoti tatiyampi kho so puggalo tuṇhī ahosi athakho
āyasmā mahāmoggallāno taṁ puggalaṁ bāhāyaṁ gahetvā bahidvārakoṭṭhakā
nikkhāmetvā sūcighaṭikaṁ datvā yena bhagavā tenupasaṅkami
upasaṅkamitvā bhagavantaṁ etadavoca nikkhāmito so bhante puggalo
mayā parisuddhā parisā uddisatu bhante bhagavā bhikkhūnaṁ pātimokkhanti.
Acchariyaṁ moggallāna abbhutaṁ moggallāna yāvatā bāhāgahaṇāpi
nāma so moghapuriso āgamissatīti athakho bhagavā bhikkhū āmantesi
tumhevadāni bhikkhave uposathaṁ kareyyātha pātimokkhaṁ uddiseyyātha
na dānāhaṁ bhikkhave ajjatagge <note n="1">Ma. uposathaṁ karissāmi.</note> pātimokkhaṁ uddisissāmi aṭṭhānametaṁ
bhikkhave anavakāso yaṁ tathāgato aparisuddhāya parisāya pātimokkhaṁ
uddiseyya.
Aṭṭhime bhikkhave mahāsamudde acchariyā abbhutadhammā ye disvā
disvā asurā mahāsamudde abhiramanti katame aṭṭha mahāsamuddo
bhikkhave anupubbaninno anupubbapoṇo anupubbapabbhāro nāyatakeneva
papāto yampi bhikkhave mahāsamuddo anupubbaninno anupubbapoṇo
anupubbapabbhāro nāyatakeneva papāto ayaṁ bhikkhave mahāsamudde
<pb n="8.210"/>
Paṭhamo acchariyo abbhutadhammo yaṁ disvā disvā asurā mahāsamudde
abhiramanti. Yathā purimena tathā vitthāro .pe. Puna caparaṁ bhikkhave
mahāsamuddo mahataṁ bhūtānaṁ āvāso tatrīme bhūtā timitimiṅgalā
timiramiṅgalā asurā nāgā gandhabbā santi mahāsamudde yojanasatikāpi
attabhāvā .pe. Pañcayojanasatikāpi attabhāvā yampi bhikkhave
mahāsamuddo mahataṁ bhūtānaṁ āvāso tatrīme bhūtā timitimiṅgalā
timiramiṅgalā asurā nāgā gandhabbā santi mahāsamudde yojanasatikāpi
attabhāvā .pe. Pañcayojanasatikāpi attabhāvā ayaṁ
bhikkhave mahāsamudde aṭṭhamo acchariyo abbhutadhammo yaṁ disvā
disvā asurā mahāsamudde abhiramanti. Ime kho bhikkhave mahāsamudde
aṭṭha acchariyā abbhutadhammā ye disvā disvā asurā mahāsamudde
abhiramanti.
Aṭṭhime <note n="1">Ma. evameva kho bhikkhave aṭṭha.</note> bhikkhave imasmiṁ dhammavinaye acchariyā abbhutadhammā ye
disvā disvā bhikkhū imasmiṁ dhammavinaye abhiramanti katame aṭṭha
seyyathāpi bhikkhave mahāsamuddo anupubbaninno anupubbapoṇo anupubbapabbhāro
nāyatakeneva papāto evameva kho bhikkhave imasmiṁ
dhammavinaye anupubbasikkhā anupubbakiriyā anupubbapaṭipadā nāyatakeneva
aññāpaṭivedho yampi bhikkhave imasmiṁ dhammavinaye anupubbasikkhā
anupubbakiriyā anupubbapaṭipadā nāyatakeneva aññāpaṭivedho ayaṁ
bhikkhave imasmiṁ dhammavinaye paṭhamo acchariyo abbhutadhammo yaṁ disvā
<pb n="8.211"/>
Disvā bhikkhū imasmiṁ dhammavinaye abhiramanti .pe. Seyyathāpi bhikkhave
mahāsamuddo mahataṁ bhūtānaṁ āvāso tatrīme bhūtā timitimiṅgalā
timiramiṅgalā asurā nāgā <pb ed="P" n="4.208" set="A"/>gandhabbā santi mahāsamudde yojanasatikāpi
attabhāvā .pe. Pañcayojanasatikāpi attabhāvā evameva
kho bhikkhave ayaṁ dhammavinayo mahataṁ bhūtānaṁ āvāso tatrīme bhūtā
sotāpanno sotāpattiphalasacchikiriyāya paṭipanno .pe. Arahā
arahattāya paṭipanno yampi bhikkhave ayaṁ dhammavinayo mahataṁ bhūtānaṁ
āvāso tatrīme bhūtā sotāpanno sotāpattiphalasacchikiriyāya
paṭipanno .pe. Arahā arahattāya paṭipanno ayaṁ bhikkhave
imasmiṁ dhammavinaye aṭṭhamo acchariyo abbhutadhammo yaṁ disvā disvā
bhikkhū imasmiṁ dhammavinaye abhiramanti. Ime kho bhikkhave aṭṭha
acchariyā abbhutadhammā ye disvā disvā bhikkhū imasmiṁ dhammavinaye
abhiramantīti.
Mahāvaggo dutiyo.
Tassuddānaṁ
verañjasīho ājaññā <note n="1">Ma. verañjo sīho ājaññaṁ.</note> khaḷuṅkena malāni ca
dūtā dve ca bandhananti <note n="2">Ma. dūteyyaṁ dve ca bandhanā.</note> pahārāda uposathoti.
</xml>