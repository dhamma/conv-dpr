<xml src="d18.xml">
<pgroup id="d18"/>
<readunit id="d18">5. janavasabhasuttaṃ</readunit>
<p rend="subhead" sid="1">nātikiyādibyākaraṇaṃ</p>
<pb n="2.229"/>
Janavasabhasuttaṁ
<p n="187"/><pb ed="P" n="2.200" set="D"/>Evamme sutaṁ. Ekaṁ samayaṁ bhagavā nādike <note n="1">Ma. nātike.</note> viharati
giñjakāvasathe. Tena kho pana samayena bhagavā parito parito
janapadesu paricārake abbhatīte kālakate upapattīsu byākaroti
kāsīkosalesu vajjīmallesu cetivaṁsesu <note n="2">Ma. cetiyavaṁsesu. ito paraṁ īdisameva.</note> kurupañcālesu macchasurasenesu <note n="3">Ma. majjha ....  ito paraṁ īdisameva.</note>
asu amutra upapanno asu amutra upapanno paropaññāsā
nādikiyā <note n="4">Ma. dātikiyā. ito paraṁ īdisameva.</note> paricārakā abbhatītā kālakatā pañcannaṁ orambhāgiyānaṁ
saññojanānaṁ parikkhayā opapātikā tattha parinibbāyino anāvattidhammā
tasmā lokā sādhikā navuti nādikiyā paricārakā abbhatītā
kālakatā tiṇṇaṁ saññojanānaṁ parikkhayā rāgadosamohānaṁ tanuttā
sakadāgāmino sakideva imaṁ lokaṁ āgantvā dukkhassantaṁ karissanti
sātirekāni pañcasatāni nādikiyā paricārakā abbhatītā kālakatā
tiṇṇaṁ saññojanānaṁ parikkhayā sotāpannā avinipātadhammā niyatā
sambodhiparāyanāti.
<p n="188"/><pb ed="P" n="2.201" set="D"/>Assosuṁ kho nādikiyā paricārakā bhagavā kira parito parito
janapadesu paricārake abbhatīte kālakate upapattīsu byākaroti
kāsīkosalesu vajjīmallesu cetivaṁsesu kurupañcālesu macchasurasenesu asu
amutra upapanno asu amutra upapanno paropaññāsā nādikiyā
paricārakā abbhatītā kālakatā pañcannaṁ orambhāgiyānaṁ saññojanānaṁ
<pb n="2.230"/>
Parikkhayā opapātikā tattha parinibbāyino anāvattidhammā tasmā
lokā sādhikā navuti nādikiyā paricārakā abbhatītā kālakatā
tiṇṇaṁ saññojanānaṁ parikkhayā rāgadosamohānaṁ tanuttā sakadāgāmino
sakideva imaṁ lokaṁ āgantvā dukkhassantaṁ karissanti sātirekāni
pañcasatāni nādikiyā paricārakā abbhatītā kālakatā tiṇṇaṁ
saññojanānaṁ parikkhayā sotāpannā avinipātadhammā niyatā sambodhiparāyanāti.
Tena ca nādikiyā paricārakā attamanā ahesuṁ pamuditā
pītisomanassajātā bhagavato pañhāveyyākaraṇaṁ <note n="1">Ma. Yu. pañhaveyyākaraṇaṁ. ito paraṁ īdisameva.</note> sutvā.
<p n="189"/>Assosi kho āyasmā ānando bhagavā kira parito
parito janapadesu paricārake abbhatīte kālakate upapattīsu byākaroti
kāsīkosalesu vajjīmallesu cetivaṁsesu kurupañcālesu macchasurasenesu
asu amutra upapanno asu amutra upapanno paropaññāsā
nādikiyā paricārakā abbhatītā kālakatā pañcannaṁ orambhāgiyānaṁ
saññojanānaṁ parikkhayā opapātikā tattha parinibbāyino anāvattidhammā
tasmā lokā sādhikā navuti nādikiyā paricārakā abbhatītā
kālakatā tiṇṇaṁ saññojanānaṁ parikkhayā rāgadosamohānaṁ tanuttā
sakadāgāmino sakideva imaṁ lokaṁ āgantvā dukkhassantaṁ karissanti
sātirekāni pañcasatāni nādikiyā paricārakā abbhatītā kālakatā
tiṇṇaṁ saññojanānaṁ parikkhayā sotāpannā avinipātadhammā niyatā
sambodhiparāyanāti tena ca nādikiyā paricārakā attamanā ahesuṁ
<pb n="2.231"/>
Pamuditā pītisomanassajātā bhagavato pañhāveyyākaraṇaṁ sutvāti.
<p rend="subhead" sid="2">ānandaparikathā</p>
Athakho āyasmato ānandassa etadahosi ime <pb ed="P" n="2.202" set="D"/>kho panāpi ahesuṁ
māgadhikā <note n="1">māgadhakātipi pāṭho.</note> paricārakā bahū ceva rattaññū ca abbhatītā kālakatā
suññā maññe aṅgamagadhā māgadhikehi paricārakehi abbhatītehi
kālakatehi tena kho panāpi ahesuṁ buddhe pasannā dhamme
pasannā saṅghe pasannā sīlesu paripūrīkārino <note n="2">Ma. Yu. paripūrakārino. ito paraṁ īdisameva. </note> te abbhatītā
kālakatā bhagavatā abyākatā tesaṁpissa sādhu veyyākaraṇaṁ
bahujano pasīdeyya tato gaccheyya sugatiṁ ayaṁ kho panāpi
ahosi rājā māgadho seniyo bimbisāro dhammiko dhammarājā
hito brāhmaṇagahapatikānaṁ negamānañceva jānapadānañca apissudaṁ
manussā kittiyamānarūpā viharanti evaṁ so no dhammiko dhammarājā
sukhāpetvā kālakato evaṁ mayaṁ tassa dhammikassa dhammarañño
vijite phāsukaṁ <note n="3">Ma. Yu. phāsu.</note> viharimhāti so kho panāpi ahosi buddhe pasanno
dhamme pasanno saṅghe pasanno sīlesu paripūrīkārī apissudaṁ manussā
evamāhaṁsu yāva maraṇakālāpi rājā māgadho seniyo bimbisāro
bhagavantaṁ kittiyamānarūpo kālakatoti so abbhatīto kālakato
bhagavatā abyākato tassapissa sādhu veyyākaraṇaṁ bahujano
pasīdeyya tato gaccheyya sugatiṁ bhagavato kho pana sambodhi
māgadhesu yattha kho pana bhagavato sambodhi māgadhesu kathaṁ tatra
<pb n="2.232"/>
Bhagavā māgadhike paricārake abbhatīte kālakate upapattīsu na
byākareyya bhagavā ce kho pana māgadhike paricārake abbhatīte
kālakate upapattīsu na byākareyya ninnamanā <note n="1">Sī. Yu. dīnamānā. Ma. dīnamanā. ito paraṁ īdisameva.</note> tenassu māgadhikā
paricārakā <pb ed="P" n="2.203" set="D"/>yena kho panassu ninnamanā māgadhikā paricārakā
kathante bhagavā na byākareyyāti. Idamāyasmā ānando
māgadhike paricārake ārabbha eko raho anuvicintetvā rattiyā
paccūsasamayaṁ paccuṭṭhāya yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi. Ekamantaṁ nisinno kho
āyasmā ānando bhagavantaṁ etadavoca sutaṁ metaṁ bhante bhagavā
kira parito parito janapadesu paricārake abbhatīte kālakate upapattīsu
byākaroti kāsīkosalesu vajjīmallesu cetivaṁsesu kurupañcālesu
macchasurasenesu asu amutra upapanno asu amutra upapanno
paropaññāsā nādikiyā paricārakā abbhatītā kālakatā pañcannaṁ
orambhāgiyānaṁ saññojanānaṁ parikkhayā opapātikā tattha
parinibbāyino anāvattidhammā tasmā lokā sādhikā navuti nādikiyā
paricārakā abbhatītā kālakatā tiṇṇaṁ saññojanānaṁ parikkhayā
rāgadosamohānaṁ tanuttā sakadāgāmino sakideva imaṁ lokaṁ
āgantvā dukkhassantaṁ karissanti sātirekāni pañcasatāni nādikiyā
paricārakā abbhatītā kālakatā tiṇṇaṁ saññojanānaṁ parikkhayā
<pb n="2.233"/>
Sotāpannā avinipātadhammā niyatā sambodhiparāyanāti tena ca
nādikiyā paricārakā attamanā ahesuṁ pamuditā pītisomanassajātā
bhagavato pañhāveyyākaraṇaṁ sutvā ime kho panāpi bhante
ahesuṁ māgadhikā paricārakā bahū ceva rattaññū ca abbhatītā
kālakatā suññā maññe aṅgamagadhā māgadhikehi paricārakehi
abbhatītehi kālakatehi tena kho panāpi bhante ahesuṁ buddhe
pasannā dhamme pasannā saṅghe pasannā sīlesu paripūrīkārino
te abbhatītā kālakatā bhagavatā abyākatā tesaṁpissa sādhu
veyyākaraṇaṁ bahujano pasīdeyya tato gaccheyya sugatiṁ ayaṁ
kho panāpi bhante ahosi rājā māgadho seniyo bimbisāro
dhammiko dhammarājā hito brāhmaṇagahapatikānaṁ negamānañceva
jānapadānañca apissudaṁ manussā kittiyamānarūpā viharanti evaṁ
no so dhammiko dhammarājā sukhāpetvā kālakato evaṁ mayaṁ
tassa dhammikassa dhammarañño vijite phāsukaṁ viharimhāti so kho
panāpi bhante ahosi buddhe pasanno dhamme pasanno saṅghe
pasanno sīlesu paripūrīkārī apissudaṁ manussā evamāhaṁsu yāva
maraṇakālāpi rājā māgadho seniyo bimbisāro bhagavantaṁ kittiyamānarūpo
kālakatoti so abbhatīto kālakato bhagavatā abyākato
tassapissa sādhu veyyākaraṇaṁ bahujano pasīdeyya tato gaccheyya
sugatiṁ bhagavato kho pana bhante sambodhi māgadhesu yattha kho
<pb n="2.234"/>
Pana bhante bhagavato sambodhi māgadhesu kathaṁ tatra bhagavā māgadhike
paricārake abbhatīte kālakate upapattīsu na byākareyya bhagavā
ce kho pana bhante māgadhike paricārake abbhatīte kālakate
upapattīsu na byākareyya ninnamanā tenassu māgadhikā paricārakā
yena kho panassu ninnamanā māgadhikā paricārakā kathaṁ te bhagavā
na byākareyyāti. Idamāyasmā ānando māgadhike paricārake
ārabbha bhagavato sammukhā parikathaṁ katvā uṭṭhāyāsanā bhagavantaṁ
abhivādetvā padakkhiṇaṁ katvā pakkāmi.
<p n="190"/>Athakho bhagavā acirapakkante āyasmante ānande
pubbaṇhasamayaṁ nivāsetvā pattacīvaraṁ ādāya nādikaṁ piṇḍāya
pāvisi nādike piṇḍāya caritvā pacchābhattaṁ piṇḍapātapaṭikkanto
pāde pakkhāletvā giñjakāvasathaṁ pavisitvā māgadhike paricārake
ārabbha aṭṭhikatvā <note n="1">aṭṭhiṁkatvā.</note> manasikatvā sabbaṁ <note n="2">sabbacetaso. ito paraṁ īdisameva.</note> cetaso samannāharitvā
paññatte āsane nisīdi gatiṁ nesaṁ jānissāmi abhisamparāyaṁ
yaṁgatikā te bhavanto yaṁabhisamparāyāti. Addasā kho bhagavā
māgadhike paricārake yaṁgatikā te <pb ed="P" n="2.205" set="D"/>bhavanto yaṁabhisamparāyā <note n="3">Ma. yaṁabhisamparāyāti.</note>. Athakho
bhagavā sāyaṇhasamayaṁ paṭisallānā vuṭṭhito giñjakāvasathā nikkhamitvā
vihāracchāyāyaṁ paññatte āsane nisīdi.
<p n="191"/>Athakho āyasmā ānando yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
<pb n="2.235"/>
Nisinno kho āyasmā ānando bhagavantaṁ etadavoca upasantapatisso <note n="1">Sī. Yu. upasantappadisso. Ma. upasantapadisso.</note>
bhante bhagavā bhātiriva bhagavato mukhavaṇṇo vippasannattā
indriyānaṁ santena nūnajja bhante bhagavā vihārena vihāsīti. Yadeva
kho me tvaṁ ānanda māgadhike paricārake ārabbha sammukhā parikathaṁ
katvā uṭṭhāyāsanā pakkanto tadevāhaṁ nādike piṇḍāya caritvā
pacchābhattaṁ piṇḍapātapaṭikkanto pāde pakkhāletvā giñjakāvasathaṁ
pavisitvā māgadhike paricārake ārabbha aṭṭhikatvā manasikatvā
sabbaṁ cetaso samannāharitvā paññatte āsane nisīdiṁ gatiṁ
nesaṁ jānissāmi abhisamparāyaṁ yaṁgatikā te bhavanto yaṁabhisamparāyāti
addasaṁ kho ahaṁ ānanda māgadhike paricārake yaṁgatikā te bhavanto
yaṁabhisamparāyā
<p rend="subhead" sid="3">janavasabhayakkho</p>
athakho ānanda antarahito yakkho saddamanussāvesi
janavasabho ahaṁ bhagavā janavasabho ahaṁ sugatāti abhijānāsi no
tvaṁ ānanda ito pubbe evarūpaṁ nāmadheyyaṁ sutaṁ <note n="2">Yu. sutvā. </note> yadidaṁ
janavasabhoti. Na kho ahaṁ bhante abhijānāmi ito pubbe
evarūpaṁ nāmadheyyaṁ sutaṁ <note n="3">Yu. sutvā. </note> yadidaṁ janavasabhoti apica me bhante
lomāni haṭṭhāni janavasabhoti nāmadheyyaṁ sutvā tassa mayhaṁ
bhante etadahosi na <pb ed="P" n="2.206" set="D"/>hi nūna <note n="4">Sī. naha nūna.</note> so orako yakkho bhavissati
yadidaṁ <note n="5">Yu. yassidaṁ.</note> evarūpaṁ nāmadheyyaṁ supaññattaṁ <note n="6">Yu. ayaṁ pāṭho natthi.</note> yadidaṁ janavasabhoti. Antarā
kho ānanda saddassa pātubhāvo uḷāravaṇṇo me yakkho sammukhe
<pb n="2.236"/>
Pāturahosi dutiyampi saddamanussāvesi bimbisāro ahaṁ bhagavā
bimbisāro ahaṁ sugata idaṁ sattamaṁ kho ahaṁ bhante vessavaṇassa
mahārājassa sahabyataṁ upapajjāmi so ito cuto manussesu
rājā bhavituṁ pahomi <note n="1">Sī. tato cuto manussā rājā amanussā rājā divi homi. Ma. Yu. so tato  cuto manussarājā bhavituṁ pahomi.</note>
<p n="192"/>Ito satta tato satta saṁsarāmi <note n="2">Ma. Yu. saṁsārāni.</note> catuddasa
nivāsamabhijānāmi yattha me vusitaṁ pure.
Dīgharattaṁ kho ahaṁ bhante avinipāto avinipātaṁ sañjānāmi āsā
ca pana me santiṭṭhati sakadāgāmitāyāti. Acchariyamidaṁ āyasmato
janavasabhassa yakkhassa abbhūtamidaṁ āyasmato janavasabhassa yakkhassa
dīgharattaṁ kho ahaṁ bhante avinipāto avinipātaṁ sañjānāmīti
pavedesi <note n="3">Ma. Yu. ca vadesi.  ito paraṁ īdisameva.</note> āsā ca pana me santiṭṭhati sakadāgāmitāyāti pavedesi
kutonidānaṁ panāyasmā janavasabho yakkho evarūpaṁ uḷāravisesādhigamaṁ
sañjānātīti. Na aññatra bhagavā tava sāsanā na aññatra
sugata tava sāsanā yadagge ahaṁ bhante bhagavati ekantato <note n="4">Sī. Yu. ekantagato. Ma. ekantigato.</note>
abhippasanno tadagge ahaṁ bhante dīgharattaṁ <pb ed="P" n="2.207" set="D"/>avinipāto avinipātaṁ
sañjānāmi āsā ca pana me santiṭṭhati sakadāgāmitāya idhāhaṁ
bhante vessavaṇena mahārājena pesito virūḷhakassa mahārājassa
santike kenacideva karaṇīyena addasaṁ bhagavantaṁ antarāmagge
<pb n="2.237"/>
Giñjakāvasathaṁ pavisitvā māgadhike paricārake ārabbha aṭṭhikatvā
manasikatvā sabbaṁ cetaso samannāharitvā nisinnaṁ gatiṁ nesaṁ
jānissāmi abhisamparāyaṁ yaṁgatikā te bhavanto yaṁabhisamparāyāti
anacchariyaṁ kho panetaṁ bhante yaṁ vessavaṇassa mahārājassa tassaṁ
parisāyaṁ bhāsato sammukhā paṭiggahitaṁ yaṁgatikā te bhavanto
yaṁabhisamparāyāti tassa mayhaṁ bhante etadahosi bhagavantañca
dakkhāmi idañca bhagavato ārocessāmīti ime kho me bhante dve
paccayā bhagavantaṁ dassanāya upasaṅkamituṁ
<p rend="subhead" sid="4">devasabhā</p>
purimāni bhante divasāni
purimatarāni tadahuposathe paṇṇarase vassūpanāyikāya puṇṇamāya
rattiyā kevalakappā ca devā tāvatiṁsā sudhammāyaṁ sabhāyaṁ sannisinnā
honti sannipatitā mahatī ca dibbaparisā samantato nisinnā
honti cattāro ca mahārājāno catuddisā nisinnā honti
puratthimāya disāya dhataraṭṭho mahārājā pacchimābhimukho nisinno
hoti devehi <note n="1">Ma. Yu. deve purakkhatvā. ito paraṁ īdisameva.</note> purakkhatvā dakkhiṇāya disāya virūḷhako mahārājā
uttarābhimukho nisinno hoti devehi purakkhatvā pacchimāya disāya
virūpakkho mahārājā puratthimābhimukho nisinno hoti devehi purakkhatvā
uttarāya disāya vessavaṇo mahārājā dakkhiṇābhimukho nisinno hoti
devehi <pb ed="P" n="2.208" set="D"/>purakkhatvā yadā bhante kevalakappā ca devā tāvatiṁsā
sudhammāyaṁ sabhāyaṁ nisinnā honti sannipatitā mahatī ca dibbaparisā
samantato nisinnā honti cattāro ca mahārājāno catuddisā
<pb n="2.238"/>
Nisinnā honti idaṁ nesaṁ hoti āsanasmiṁ atha pacchā amhākaṁ
āsanaṁ hoti ye te bhante devā bhagavati brahmacariyaṁ caritvā
adhunūpapannā tāvatiṁsakāyaṁ te aññe deve ativirocenti vaṇṇena
ceva yasasā ca tena sudaṁ bhante devā tāvatiṁsā attamanā honti
pamuditā pītisomanassajātā dibbā vata bho kāyā paripūrenti
hāyanti asurakāyāti athakho bhante sakko devānamindo devānaṁ
tāvatiṁsānaṁ sampasādaṁ viditvā imāhi gāthāhi anumodi
<p n="193"/>Modanti vata bho devā tāvatiṁsā sahindakā
tathāgataṁ namassantā dhammassa ca sudhammataṁ.
Nave <note n="2">Ma. nave deve ca passantā.</note> va deve passantā vaṇṇavante yasassino <note n="3">Ma. yasassine.  ito paraṁ īdisameva.</note>
sugatasmiṁ brahmacariyaṁ caritvāna idhāgate.
Te aññe atirocanti vaṇṇena yasasāyunā
sāvakā bhūripaññassa visesupagatā idha.
Idaṁ disvāna nandanti tāvatiṁsā sahindakā
tathāgataṁ namassantā dhammassa ca sudhammatanti.
<p n="194"/><pb ed="P" n="2.209" set="D"/>Tena sudaṁ bhante devā tāvatiṁsā bhiyyoso mattāya
attamanā honti pamuditā pītisomanassajātā dibbā vata bho
kāyā paripūrenti hāyanti asurakāyāti athakho bhante yenatthena
devā tāvatiṁsā sudhammāyaṁ sabhāyaṁ sannisinnā honti sannipatitā
taṁ atthaṁ cintayitvā taṁ atthaṁ mantayitvā vuttavacanāpi taṁ <note n="4">Ma. vuttavacanāpitaṁ.</note> cattāro
<pb n="2.239"/>
Mahārājāno tasmiṁ atthe honti paccanusiṭṭhavacanāpi <note n="1">Ma. paccanusiṭṭhavacanāpitaṁ.</note> taṁ cattāro
mahārājāno tasmiṁ atthe honti sakesu sakesu āsanesu ṭhitā
avipakkantā.
Te vuttavākyā rājāno paṭiggayhānusāsaniṁ
vippasannamanā santā aṭṭhaṁsu samhi āsaneti.
<p n="195"/>Athakho bhante uttarāya disāya uḷāro āloko
sañjāyi obhāso pāturahosi atikkammeva devānaṁ devānubhāvaṁ
atha <note n="2">Ma. athakho.</note> bhante sakko devānamindo deve tāvatiṁse āmantesi yathā
kho mārisā nimittā dissanti āloko sañjāyati obhāso
pātubhavati brahmā pātubhavissati brahmuno hetaṁ pubbanimittaṁ
pātubhāvāya yadidaṁ āloko sañjāyati obhāso pātubhavatīti.
Yathā nimittā dissanti brahmā pātubhavissati
brahmuno hetaṁ pubbanimittaṁ <note n="3">Ma. Yu. nimittaṁ.</note> obhāso vipulo mahāti.
<p rend="subhead" sid="5">sanaṅkumārakathā</p>
<p n="196"/>Atha bhante devā tāvatiṁsā yathāsakesu āsanesu nisīdiṁsu
obhāsametaṁ ñassāma yaṁ vipāko bhavissati sacchikatvā va naṁ
gamissāmāti. Cattāropi mahārājāno yathāsakesu āsanesu
nisīdiṁsu obhāsametaṁ ñassāma yaṁ vipāko bhavissati sacchikatvā
va naṁ gamissāmāti. Idaṁ sutvā devā <note n="4">Ma. ayaṁ  pāṭho natthi.</note> tāvatiṁsā ekaggā
samāpajjiṁsu obhāsametaṁ ñassāma yaṁ vipāko bhavissati
sacchikatvā va naṁ gamissāmāti yadā bhante brahmā sanaṅkumāro
<pb n="2.240"/>
Devānaṁ tāvatiṁsānaṁ pātubhavati oḷārikaṁ attabhāvaṁ abhinimminitvā
pātubhavati yo kho pana bhante brahmuno pakativaṇṇo
anabhisambhavanīyo so devānaṁ tāvatiṁsānaṁ cakkhupathasmiṁ yadā
bhante brahmā sanaṅkumāro devānaṁ tāvatiṁsānaṁ pātubhavati so
aññe deve atirocati vaṇṇena ceva yasasā ca seyyathāpi
bhante sovaṇṇaviggaho mānusaṁ viggahaṁ atirocati evameva kho
bhante yadā brahmā sanaṅkumāro devānaṁ tāvatiṁsānaṁ pātubhavati
so aññe deve atirocati vaṇṇena ceva yasasā ca yadā
bhante brahmā sanaṅkumāro devānaṁ tāvatiṁsānaṁ pātubhavati na
tassaṁ parisāyaṁ koci devo abhivādeti vā paccuṭṭheti vā āsanena
vā nimanteti sabbe va tuṇhībhūtā pañjalikā pallaṅke nisīdanti
yassadāni devassa icchissati brahmā sanaṅkumāro tassa devassa
pallaṅke nisīdissati <note n="1">Ma. Yu. nisīdissatīti.</note> yassa kho pana bhante devassa brahmā
sanaṅkumāro pallaṅke nisīdati uḷāraṁ so labhati devo vedapaṭilābhaṁ
uḷāraṁ so labhati devo somanassapaṭilābhaṁ seyyathāpi bhante rājā
khattiyo muddhāvasitto adhunāvasitto <note n="2">adhunābhisittotipi pāṭho.</note> rajjena uḷāraṁ so labhati
vedapaṭilābhaṁ uḷāraṁ so labhati somanassapaṭilābhaṁ evameva kho bhante
yassa devassa brahmā sanaṅkumāro pallaṅke nisīdati uḷāraṁ so
labhati devo vedapaṭilābhaṁ uḷāraṁ so labhati devo somanassapaṭilābhaṁ
<pb n="2.241"/>
Atha bhante brahmā sanaṅkumāro oḷārikaṁ attabhāvaṁ abhinimminitvā
kumāravaṇṇo <note n="1">Ma. Yu. kumāravaṇṇī.</note> hutvā pañcasikho devānaṁ tāvatiṁsānaṁ pāturahosi so
vehāsaṁ abbhuggantvā ākāse antalikkhe pallaṅkena nisīdi.
Seyyathāpi bhante balavā puriso supaccatthate vā pallaṅke same
vā bhūmibhāge pallaṅkena nisīdeyya evameva kho bhante brahmā
sanaṅkumāro vehāsaṁ abbhuggantvā ākāse antalikkhe pallaṅke <note n="2">Ma. Yu. pallaṅkena.</note>
nisīditvā devānaṁ tāvatiṁsānaṁ sampasādaṁ viditvā imāhi gāthāhi anumodi
<p n="197"/>Modanti vata bho devā tāvatiṁsā sahindakā
tathāgataṁ namassantā dhammassa ca sudhammataṁ.
Nave va deve passantā vaṇṇavante yasassino
sugatamhi brahmacariyaṁ caritvāna idhāgate.
Te aññe atirocanti vaṇṇena yasasāyunā
sāvakā bhūripaññassa visesupagatā idha.
Idaṁ disvāna nandanti tāvatiṁsā sahindakā
tathāgataṁ namassantā dhammassa ca sudhammatanti.
<p n="198"/>Idamatthaṁ bhante brahmā sanaṅkumāro abhāsittha. Idamatthaṁ
bhante brahmuno sanaṅkumārassa bhāsato aṭṭhaṅgasamannāgato saro
hoti vissaṭṭho ca viññeyyo ca mañjū ca savanīyo ca bindu
ca avisārī ca gambhīro ca ninnādī ca. Yathāparisaṁ kho pana
bhante brahmā sanaṅkumāro sarena ca viññāpeti na cassa bahiddhā
<pb n="2.242"/>
Parisāya ghoso niccharati. Yassa kho pana bhante evaṁ
aṭṭhaṅgasamannāgato saro hoti so vuccati brahmassaroti.
Athakho bhante brahmā sanaṅkumāro tettiṁse attabhāve abhinimminitvā
devānaṁ tāvatiṁsānaṁ <note n="1">Ma. Yu. paccekapallaṅkesu pallaṅkena. ito paraṁ īdisameva.</note> <pb ed="P" n="2.212" set="D"/>paccekapallaṅke nisīditvā deve tāvatiṁse āmantesi
taṁ kiṁ maññanti bhonto devā tāvatiṁsā yāvañceso <note n="2">Ma. yāvañca so.  Yu. yāva ca so.</note> bhagavā
bahujanahitāya paṭipanno bahujanasukhāya lokānukampāya atthāya
hitāya sukhāya devamanussānaṁ. Ye hi keci bhonto <note n="3">Ma. Yu. bho.</note> buddhaṁ saraṇaṁ
gatā dhammaṁ saraṇaṁ gatā saṅghaṁ saraṇaṁ gatā sīlesu paripūrīkārino
te kāyassa bhedā paraṁ maraṇā appekacce parinimmitavasavattīnaṁ
devānaṁ sahabyataṁ upapajjanti appekacce nimmānaratīnaṁ devānaṁ
sahabyataṁ upapajjanti appekacce tusitānaṁ devānaṁ sahabyataṁ
upapajjanti appekacce yāmānaṁ devānaṁ sahabyataṁ upapajjanti
appekacce tāvatiṁsānaṁ devānaṁ sahabyataṁ upapajjanti appekacce
cātummahārājikānaṁ devānaṁ sahabyataṁ upapajjanti ye sabbanihīnaṁ
kāyaṁ paripūrenti te gandhabbakāyaṁ paripūrentīti.
<p n="199"/>Idamatthaṁ bhante brahmā sanaṅkumāro abhāsittha <note n="4">Ma. bhāsittha.</note>.
Idamatthaṁ bhante brahmuno sanaṅkumārassa bhāsato ghosoyeva devā
maññanti yvāyaṁ mama pallaṅke svāyaṁ eko ca <note n="5">Ma. Yu. ekova. ito  paraṁ īdisameva.</note> bhāsatīti.
Ekasmiṁ bhāsamānasmiṁ sabbe bhāsanti nimmitā
ekasmiṁ tuṇhimāsine sabbe tuṇhī bhavanti te.
<pb n="2.243"/>
Tadassu devā maññanti tāvatiṁsā sahindakā
yvāyaṁ mama pallaṅkasmiṁ svāyaṁ eko ca bhāsatīti.
<p n="200"/>Athakho bhante brahmā sanaṅkumāro ekattena attānaṁ
upasaṁharati ekattena attānaṁ upasaṁharitvā <pb ed="P" n="2.213" set="D"/>sakkassa devānamindassa
pallaṅke nisīditvā deve tāvatiṁse āmantesi
<p rend="subhead" sid="6">bhāvitaiddhipādo</p>
taṁ kiṁ maññanti
bhonto devā tāvatiṁsā yāva supaññattāpime <note n="1">Ma. supaññattācime. Yu. supaññattāvime. ito paraṁ īdisameva. </note> tena bhagavatā
jānatā passatā arahatā sammāsambuddhena cattāro iddhipādā <note n="2">Ma. supaññattā. ito paraṁ īdisameva.</note>
iddhibahulīkatāya <note n="3">iddhipahutāyāti pāṭhena bhavitabbaṁ. </note> iddhivisevitāya <note n="4">iddhiāsevitāyāti vā iddhivisatāyāti vā pāṭho. Ma. Yu. iddhivisavitāya.  ito paraṁ īdisameva.</note> iddhivikubbanatāya katame cattāro
idha bho bhikkhu chandasamādhipadhānasaṅkhārasamannāgataṁ iddhipādaṁ bhāveti
viriyasamādhipadhānasaṅkhārasamannāgataṁ iddhipādaṁ bhāveti cittasamādhipadhāna-
saṅkhārasamannāgataṁ iddhipādaṁ bhāveti vīmaṁsāsamādhipadhānasaṅkhārasamannāgataṁ
iddhipādaṁ bhāveti ime kho bho tena bhagavatā
jānatā passatā arahatā sammāsambuddhena cattāro iddhipādā
paññattā iddhibahulīkatāya iddhivisevitāya iddhivikubbanatāya yepi <note n="5">Ma. Yu. yehi.</note>
hi keci bho atītamaddhānaṁ samaṇā vā brāhmaṇā vā anekavihitaṁ
iddhividhaṁ paccanubhosuṁ sabbe te imesaññeva catunnaṁ iddhipādānaṁ
bhāvitattā bahulīkatattā yepi <note n="6">Yu. yehipi.</note> hi keci bho anāgatamaddhānaṁ
samaṇā vā brāhmaṇā vā anekavihitaṁ iddhividhaṁ paccanubhossanti
<pb n="2.244"/>
Sabbe te imesaññeva catunnaṁ iddhipādānaṁ bhāvitattā bahulīkatattā
yepi hi keci bho etarahi samaṇā vā brāhmaṇā vā anekavihitaṁ
iddhividhaṁ paccanubhonti sabbe te imesaññeva catunnaṁ iddhipādānaṁ
bhāvitattā bahulīkatattā passanti no bhonto devā tāvatiṁsā
mamapīmaṁ <note n="1">Sī. Yu. mamapi naṁ. Ma. mamapimaṁ.</note> evarūpaṁ iddhānubhāvanti. Evaṁ mahābrahmeti. Ahaṁpi
kho bho imesaṁyeva catunnaṁ iddhipādānaṁ <pb ed="P" n="2.214" set="D"/>bhāvitattā bahulīkatattā
evaṁmahiddhiko evaṁmahānubhāvoti.
<p n="201"/>Idamatthaṁ bhante brahmā sanaṅkumāro abhāsittha. Idamatthaṁ
bhante brahmā sanaṅkumāro bhāsitvā deve tāvatiṁse āmantesi
<p rend="subhead" sid="7">tividho okāsādhigamo</p>
taṁ kiṁ maññanti bhonto devā tāvatiṁsā yāvañcidaṁ tena
bhagavatā jānatā passatā arahatā sammāsambuddhena tayo
okāsādhigamā anubuddhā sukhassādhigamāya. Katame tayo.
<p n="202"/>Idha bho ekacco saṁsaṭṭho viharati kāmehi saṁsaṭṭho
akusalehi dhammehi. So aparena samayena ariyadhammaṁ suṇāti
yoniso manasikaroti dhammānudhammaṁ paṭipajjati. So ariyadhammassavanaṁ
āgamma yoniso manasikāraṁ dhammānudhammaṁ <note n="2">Ma. Yu. dhammānudhammappaṭipattiṁ. </note> paṭipajjati asaṁsaṭṭho
viharati kāmehi asaṁsaṭṭho akusalehi dhammehi. Tassa asaṁsaṭṭhassa
kāmehi asaṁsaṭṭhassa akusalehi dhammehi uppajjati sukhaṁ sukhā
bhiyyo somanassaṁ. Seyyathāpi bho pamudā <note n="3">Yu. mudā pāmujjaṁ. ito paraṁ īdisameva.</note> pāmojjaṁ <note n="4">pāmujjantīti vā pāṭho.</note> jāyetha
<pb n="2.245"/>
Evameva kho bho asaṁsaṭṭhassa kāmehi asaṁsaṭṭhassa akusalehi dhammehi
uppajjati sukhaṁ sukhā bhiyyo somanassaṁ. Ayaṁ kho bho tena
bhagavatā jānatā passatā arahatā sammāsambuddhena paṭhamo
okāsādhigamo anubuddho sukhassādhigamāya.
<p n="203"/>Puna caparaṁ bho idhekaccassa oḷārikā kāyasaṅkhārā
appaṭippassaddhā honti oḷārikā vacīsaṅkhārā appaṭippassaddhā
honti oḷārikā cittasaṅkhārā appaṭippassaddhā honti. So
aparena samayena ariyadhammaṁ suṇāti yoniso manasikaroti
dhammānudhammaṁ paṭipajjati. Tassa ariyadhammassavanaṁ āgamma yoniso
manasikāraṁ dhammānudhammaṁ paṭipajjantassa <note n="1">Ma. Yu. dhammā ... paṭipattiṁ.</note> oḷārikā kāyasaṅkhārā
paṭippassambhanti oḷārikā vacīsaṅkhārā paṭippassambhanti oḷārikā
cittasaṅkhārā paṭippassambhanti. Tassa oḷārikānaṁ kāyasaṅkhārānaṁ
paṭippassaddhiyā oḷārikānaṁ vacīsaṅkhārānaṁ paṭippassaddhiyā oḷārikānaṁ
cittasaṅkhārānaṁ paṭippassaddhiyā uppajjati sukhaṁ sukhā bhiyyo
somanassaṁ. Seyyathāpi bho pamudā pāmojjaṁ jāyetha evameva
kho bho oḷārikānaṁ kāyasaṅkhārānaṁ paṭippassaddhiyā oḷārikānaṁ
vacīsaṅkhārānaṁ paṭippassaddhiyā oḷārikānaṁ cittasaṅkhārānaṁ
paṭippassaddhiyā uppajjati sukhaṁ sukhā bhiyyo somanassaṁ. Ayaṁ kho
bho tena bhagavatā jānatā passatā arahatā sammāsambuddhena
dutiyo okāsādhigamo anubuddho sukhassādhigamāya.
<pb n="2.246"/>
<p n="204"/>Puna caparaṁ bho idhekacco idaṁ kusalanti yathābhūtaṁ
nappajānāti idaṁ akusalanti yathābhūtaṁ nappajānāti idaṁ sāvajjanti
yathābhūtaṁ nappajānāti idaṁ anavajjanti yathābhūtaṁ nappajānāti
idaṁ sevitabbanti yathābhūtaṁ nappajānāti idaṁ na sevitabbanti
yathābhūtaṁ nappajānāti idaṁ hīnanti yathābhūtaṁ nappajānāti idaṁ
paṇītanti yathābhūtaṁ nappajānāti idaṁ kaṇhasukkasappaṭibhāganti
yathābhūtaṁ nappajānāti. So aparena samayena ariyadhammaṁ suṇāti
yoniso manasikaroti dhammānudhammaṁ paṭipajjati. So ariyadhammassavanaṁ
āgamma yoniso manasikāraṁ dhammānudhammaṁ paṭipajjati <note n="1">Ma. Yu. dhammā ... paṭipattiṁ.</note> idaṁ kusalanti
yathābhūtaṁ pajānāti idaṁ akusalanti yathābhūtaṁ pajānāti idaṁ
sāvajjanti yathābhūtaṁ pajānāti idaṁ anavajjanti yathābhūtaṁ pajānāti
idaṁ sevitabbanti yathābhūtaṁ pajānāti idaṁ na sevitabbanti yathābhūtaṁ
pajānāti idaṁ hīnanti yathābhūtaṁ pajānāti idaṁ paṇītanti yathābhūtaṁ
pajānāti idaṁ kaṇhasukkasappaṭibhāganti yathābhūtaṁ pajānāti. Tassa
evaṁ jānato evaṁ passato avijjā pahīyati vijjā uppajjati.
Tassa avijjāvirāgā vijjuppādā uppajjati sukhaṁ sukhā bhiyyo
somanassaṁ. Seyyathāpi bho pamudā pāmojjaṁ jāyetha evameva
kho bho avijjāvirāgā vijjuppādā uppajjati sukhaṁ sukhā bhiyyo
somanassaṁ. Ayaṁ kho bho tena bhagavatā jānatā passatā arahatā
sammāsambuddhena tatiyo okāsādhigamo anubuddho sukhassādhigamāya.
<pb n="2.247"/>
Ime kho bho tena bhagavatā jānatā passatā arahatā sammāsambuddhena
tayo okāsādhigamā anubuddhā sukhassādhigamāyāti.
<p n="205"/>Idamatthaṁ bhante brahmā sanaṅkumāro abhāsittha.
Idamatthaṁ bhante brahmā sanaṅkumāro bhāsitvā deve tāvatiṁse
āmantesi
<p rend="subhead" sid="8">catusatipaṭṭhānaṃ</p>
taṁ kiṁ maññanti bhonto devā tāvatiṁsā yāva
supaññattāpīme tena bhagavatā jānatā passatā arahatā sammāsambuddhena
cattāro satipaṭṭhānā kusalassādhigamāya katame cattāro
idha bho bhikkhu ajjhattaṁ kāye kāyānupassī viharati ātāpī
sampajāno satimā vineyya loke abhijjhādomanassaṁ ajjhattaṁ kāye
kāyānupassī viharanto tattha sammā samādhiyati sammā vippasīdati.
So tattha sammāsamāhito sammāvippasanno bahiddhā parakāye
ñāṇadassanaṁ abhinibbatteti. Ajjhattaṁ vedanāsu vedanānupassī
viharati ātāpī sampajāno satimā vineyya loke abhijjhādomanassaṁ
ajjhattaṁ vedanāsu vedanānupassī viharanto tattha sammā samādhiyati
sammā vippasīdati. So tattha sammāsamāhito sammāvippasanno
bahiddhā paravedanāsu ñāṇadassanaṁ abhinibbatteti. Ajjhattaṁ citte
cittānupassī viharati ātāpī sampajāno satimā vineyya loke
abhijjhādomanassaṁ ajjhattaṁ citte cittānupassī viharanto tattha
sammā samādhiyati sammā vippasīdati. So tattha sammāsamāhito
sammāvippasanno bahiddhā paracitte ñāṇadassanaṁ abhinibbatteti.
<pb n="2.248"/>
Ajjhattaṁ dhammesu dhammānupassī viharati ātāpī sampajāno satimā
vineyya loke abhijjhādomanassaṁ ajjhattaṁ dhammesu dhammānupassī
viharanto tattha sammā samādhiyati sammā vippasīdati. So
tattha sammāsamāhito sammāvippasanno bahiddhā paradhammesu
ñāṇadassanaṁ abhinibbatteti. Ime kho bho tena bhagavatā jānatā
passatā arahatā sammāsambuddhena cattāro satipaṭṭhānā paññattā
kusalassādhigamāyāti.
<p n="206"/>Idamatthaṁ bhante brahmā sanaṅkumāro abhāsittha.
Idamatthaṁ bhante brahmā sanaṅkumāro bhāsitvā deve tāvatiṁse
āmantesi
<p rend="subhead" sid="9">satta samādhiparikkhārā</p>
taṁ kiṁ maññanti bhonto devā tāvatiṁsā yāva
supaññattāpīme tena bhagavatā jānatā passatā arahatā
sammāsambuddhena satta samādhiparikkhārā sammāsamādhissa bhāvanāya <note n="1">Ma. paribhāvanāya.</note>
sammāsamādhissa pāripūriyā katame satta sammādiṭṭhi sammāsaṅkappo
sammāvācā sammākammanto sammāājīvo <pb ed="P" n="2.217" set="D"/>sammāvāyāmo
sammāsati. Yā kho bho imehi sattahaṅgehi cittassa ekaggatā
parikkhatā ayaṁ vuccati bho ariyo sammāsamādhi saupaniso
itipi saparikkhāro itipi sammādiṭṭhissa bho sammāsaṅkappo
pahoti sammāsaṅkappassa sammāvācā pahoti sammāvācassa
sammākammanto pahoti sammākammantassa sammāājīvo pahoti
sammāājīvassa sammāvāyāmo pahoti sammāvāyāmassa sammāsati
<pb n="2.249"/>
Pahoti sammāsatissa sammāsamādhi pahoti sammāsamādhissa
sammāñāṇaṁ pahoti sammāñāṇassa sammāvimutti pahoti.
Yañhi taṁ bho sammāvadamāno vadeyya svākkhāto bhagavatā
dhammo sandiṭṭhiko akāliko ehipassiko opanayiko paccattaṁ
veditabbo viññūhīti <note n="1">Ma. viññūhi.</note> apārutā te <note n="2">Ma. Yu. ayaṁ pāṭho natthi. ito paraṁ īdisameva.</note> amatassa dvārāti.
Idameva taṁ sammāsambuddhe aveccappasādena samannāgataṁ <note n="3">Ma. Yu.  sammāsambuddhe - samannāgatanti ime pāṭhā natthi.</note>
sammāvadamāno vadeyya svākkhāto hi <note n="4">Ma. Yu. bho.</note> bhagavatā dhammo sandiṭṭhiko
akāliko ehipassiko opanayiko paccattaṁ veditabbo viññūhi
apārutā te amatassa dvārāti. Ye hi keci bho buddhe
aveccappasādena samannāgatā dhamme aveccappasādena samannāgatā
saṅghe aveccappasādena samannāgatā ariyakantehi sīlehi
samannāgatā. <pb ed="P" n="2.218" set="D"/>Ye cime opapātikā dhamme vinītā sātirekāni
catuvīsatisatasahassāni māgadhikā paricārakā abbhatītā kālakatā
tiṇṇaṁ saññojanānaṁ parikkhayā sotāpannā avinipātadhammā niyatā
sambodhiparāyanā. Atthi cevettha sakadāgāmino athāyaṁ <note n="5">Ma. atthāyaṁ. </note> itarā
pajā puññabhāgāti mama <note n="6">Ma. Yu. me mano.</note> no saṅkhātuṁ <note n="7">Ma. Yu. nopi.</note> sakkomi musāvādassa
ottappanti.
<p n="207"/>Idamatthaṁ bhante brahmā sanaṅkumāro abhāsittha.
Idamatthaṁ bhante brahmuno sanaṅkumārassa bhāsato vessavaṇassa
mahārājassa evaṁ cetaso parivitakko udapādi acchariyaṁ vata bho
<pb n="2.250"/>
Abbhūtaṁ vata bho evarūpopi nāma uḷāro satthā bhavissati
evarūpaṁ uḷāraṁ dhammakkhānaṁ evarūpā uḷārā visesādhigamā
paññāyissantīti. Atha bhante brahmā sanaṅkumāro vessavaṇassa
mahārājassa cetasā cetoparivitakkamaññāya vessavaṇaṁ mahārājānaṁ
etadavoca taṁ kiṁ maññati bhavaṁ vessavaṇo mahārājā atītampi
addhānaṁ evarūpo uḷāro satthā ahosi evarūpaṁ uḷāraṁ dhammakkhānaṁ
evarūpā uḷārā visesādhigamā paññāyiṁsu anāgatampi addhānaṁ
evarūpo uḷāro satthā bhavissati evarūpaṁ uḷāraṁ dhammakkhānaṁ
evarūpā uḷārā visesādhigamā paññāyissantīti.
<p n="208"/>Idamatthaṁ bhante brahmā sanaṅkumāro devānaṁ tāvatiṁsānaṁ
abhāsi. Idamatthaṁ vessavaṇo mahārājā brahmuno sanaṅkumārassa
devānaṁ tāvatiṁsānaṁ <pb ed="P" n="2.219" set="D"/>bhāsato sammukhā sutaṁ sammukhā paṭiggahitaṁ <note n="1">Sī. Yu. sutvā sammukhā paṭiggahetvā.</note>
sāyaṁ parisāyaṁ <note n="2">Sī. Yu. saparisāyaṁ. Ma. sayaṁ parisāyaṁ. </note> ārocesi. Idamatthaṁ janavasabho yakkho vessavaṇassa
mahārājassa sāyaṁ parisāyaṁ bhāsato sammukhā sutaṁ sammukhā
paṭiggahitaṁ <note n="3">Sī. Yu. sutvā sammukhā paṭiggahetvā.</note> bhagavato ārocesi. Idamatthaṁ bhagavā janavasabhassa
yakkhassa sammukhā sutvā sammukhā paṭiggahetvā sāmañca abhiññāya
āyasmato ānandassa ārocesi. Idamatthaṁ āyasmā ānando
bhagavato sammukhā sutvā sammukhā paṭiggahetvā ārocesi bhikkhūnaṁ
<pb n="2.251"/>
Bhikkhunīnaṁ upāsakānaṁ upāsikānaṁ. Tayidaṁ brahmacariyaṁ iddhañceva
phītañca vitthārikaṁ <note n="1">Yu. vitthāritaṁ.</note> bahujaññaṁ puthubhūtaṁ yāva devamanussehi
suppakāsitanti.
Janavasabhasuttaṁ niṭṭhitaṁ pañcamaṁ.
</xml>