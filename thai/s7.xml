<xml src="s7.xml">
<pgroup id="s7"/>
<readunit id="s7">7. brāhmaṇasaṃyuttaṃ</readunit>
<p rend="subhead" check="nosid">1, arahantavaggo</p>
<p rend="subhead" sid="1">1, dhanañjānīsuttaṃ</p>
<pb n="1.235"/>
Brāhmaṇasaṁyuttaṁ
arahantavaggo paṭhamo
paṭhamaṁ dhanañjānīsuttaṁ
<p n="626"/><pb ed="P" n="1.160" set="S"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Tena kho pana samayena aññatarassa
bhāradvājagottassa brāhmaṇassa dhanañjānī nāma brāhmaṇī
abhippasannā hoti buddhe ca dhamme ca saṅghe ca.
<p n="627"/>Atha kho dhanañjānī brāhmaṇī bhāradvājagottassa
brāhmaṇassa bhattaṁ upasaṁharantī upakkamitvā <note n="1">Po. Ma. upakkhalitvā.</note> tikkhattuṁ udānaṁ
udānesi namo tassa bhagavato arahato sammāsambuddhassa ... Namo
tassa bhagavato arahato sammāsambuddhassāti. Evaṁ vutte
bhāradvājagotto brāhmaṇo dhanañjāniṁ brāhmaṇiṁ etadavoca
evamevaṁ panāyaṁ vasalī yasmiṁ vā tasmiṁ vā tassa muṇḍakassa
samaṇassa vaṇṇaṁ bhāsati idāni tyāhaṁ vasali tassa satthuno
vādaṁ āropessāmīti. Na khvāhantaṁ brāhmaṇa passāmi sadevake
loke samārake sabrahmake sassamaṇabrāhmaṇiyā pajāya sadevamanussāya
yo tassa bhagavato vādaṁ āropeyya arahato sammāsambuddhassa
apica tvaṁ brāhmaṇa gaccha gantvāpi jānissasīti.
<pb n="1.236"/>
<p n="628"/>Atha kho bhāradvājagotto brāhmaṇo kupito
anattamano yena bhagavā tenupasaṅkami upasaṅkamitvā bhagavatā saddhiṁ
sammodi sammodanīyaṁ kathaṁ sārāṇīyaṁ vītisāretvā ekamantaṁ
nisīdi. <pb ed="P" n="1.161" set="S"/>Ekamantaṁ nisinno kho bhāradvājagotto brāhmaṇo
bhagavantaṁ gāthāya ajjhabhāsi
kiṁsu chetvā sukhaṁ seti kiṁsu chetvā na socati
kissassa ekadhammassa vadhaṁ rocesi gotamāti.
<p n="629"/>Kodhaṁ chetvā sukhaṁ seti kodhaṁ chetvā na socati
kodhassa visamūlassa madhuraggassa brāhmaṇa
vadhaṁ ariyā pasaṁsanti tañhi chetvā na socatīti.
<p n="630"/>Evaṁ vutte bhāradvājagotto brāhmaṇo bhagavantaṁ
etadavoca abhikkantaṁ bho gotama abhikkantaṁ bho gotama seyyathāpi
bho gotama nikkujjitaṁ vā ukkujjeyya paṭicchannaṁ vā vivareyya
mūḷhassa vā maggaṁ ācikkheyya andhakāre vā telapajjotaṁ dhāreyya
cakkhumanto rūpāni dakkhantīti evameva bhotā gotamena anekapariyāyena
dhammo pakāsito esāhaṁ bhavantaṁ gotamaṁ saraṇaṁ gacchāmi
dhammañca bhikkhusaṅghañca labheyyāhaṁ bhoto gotamassa santike
pabbajjaṁ labheyyaṁ upasampadanti. Alattha kho bhāradvājagotto
brāhmaṇo bhagavato santike pabbajjaṁ alattha upasampadaṁ.
Acirūpasampanno kho panāyasmā bhāradvājo eko vūpakaṭṭho
<pb n="1.237"/>
Appamatto ātāpī pahitatto viharanto na cirasseva yassatthāya
kulaputtā sammadeva agārasmā anagāriyaṁ pabbajanti tadanuttaraṁ
brahmacariyapariyosānaṁ diṭṭheva dhamme sayaṁ abhiññā sacchikatvā
upasampajja vihāsi khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti abbhaññāsi. Aññataro ca panāyasmā
bhāradvājo arahataṁ ahosīti.
<p rend="subhead" sid="2">2, akkosasuttaṃ</p>
Dutiyaṁ akkosakasuttaṁ
<p n="631"/>Ekaṁ samayaṁ bhagavā rājagahe viharati veḷuvane kalandakanivāpe.
Assosi kho akkosakabhāradvājo brāhmaṇo bhāradvājagotto
kira brāhmaṇo samaṇassa gotamassa santike agārasmā
anagāriyaṁ pabbajitoti kupito anattamano yena bhagavā tenupasaṅkami
upasaṅkamitvā bhagavantaṁ asabbhāhi pharusāhi vācāhi akkosati
paribhāsati.
<p n="632"/>Evaṁ vutte bhagavā akkosakabhāradvājaṁ brāhmaṇaṁ
etadavoca taṁ kiṁ maññasi brāhmaṇa api nu te āgacchanti
mittāmaccā ñāti sālohitā atithiyoti. Appekadā me bho gotama
āgacchanti mittāmaccā ñāti sālohitā atithiyoti. Taṁ kiṁ maññasi
brāhmaṇa api nu tesaṁ anuppadesi khādanīyaṁ vā bhojanīyaṁ vā
sāyanīyaṁ vāti. Appekadā nesāhaṁ bho gotama anuppademi khādanīyaṁ
vā bhojanīyaṁ vā sāyanīyaṁ vāti. Sace <note n="1">Ma. Yu. etthantare khosaddo dissati.</note> pana te brāhmaṇa
<pb n="1.238"/>
Nappaṭiggaṇhanti kassa taṁ hotīti. Sace te bho gotama nappaṭiggaṇhanti
amhākameva taṁ hotīti. Evameva kho brāhmaṇa yaṁ
tvaṁ amhe anakkosante akkosasi arosente rosesi abhaṇḍante
bhaṇḍasi taṁ te mayaṁ nappaṭiggaṇhāma tavevetaṁ brāhmaṇa hoti
tavevetaṁ brāhmaṇa hotīti. Yo kho brāhmaṇa akkosantaṁ
paccakkosati rosentaṁ paṭiroseti bhaṇḍantaṁ paṭibhaṇḍati ayaṁ vuccati
brāhmaṇa sambhuñjati <undef/> vītiharati te mayaṁ tayā neva sambhuñjāma
na vītiharāma tavevetaṁ brāhmaṇa hoti tavevetaṁ brāhmaṇa
hotīti. Bhavantaṁ kho gotamaṁ sarājikā parisā evaṁ jānāti
arahaṁ samaṇo gotamoti atha ca pana bhavaṁ gotamo kujjhatīti.
<p n="633"/>Akkodhassa kuto kodho dantassa samajīvino
sammadaññā vimuttassa upasantassa tādino
tasseva tena pāpiyo yo kuddhaṁ paṭikujjhati
kuddhaṁ appaṭikujjhanto saṅgāmaṁ jeti dujjayaṁ
ubhinnamatthaṁ carati attano ca parassa ca
paraṁ saṅkupitaṁ ñatvā yo sato upasammati
ubhinnaṁ tikicchantānaṁ attano ca parassa ca
janā maññanti bāloti ye dhammassa akovidāti.
<p n="634"/><pb ed="P" n="1.163" set="S"/>Evaṁ vutte akkosakabhāradvājo brāhmaṇo bhagavantaṁ
etadavoca abhikkantaṁ bho gotama abhikkantaṁ bho gotama .pe.
<pb n="1.239"/>
Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca
labheyyāhaṁ bhoto gotamassa santike pabbajjaṁ labheyyaṁ upasampadanti.
Alattha kho akkosakabhāradvājo brāhmaṇo bhagavato santike
pabbajjaṁ alattha upasampadaṁ. Acirūpasampanno kho panāyasmā
akkosakabhāradvājo eko vūpakaṭṭho appamatto ātāpī pahitatto
viharanto na cirasseva yassatthāya kulaputtā sammadeva agārasmā
anagāriyaṁ pabbajanti tadanuttaraṁ brahmacariyapariyosānaṁ diṭṭheva dhamme
sayaṁ abhiññā sacchikatvā upasampajja vihāsi khīṇā jāti vusitaṁ
brahmacariyaṁ kataṁ karaṇīyaṁ nāparaṁ itthattāyāti abbhaññāsi.
Aññataro ca panāyasmā bhāradvājo arahataṁ ahosīti.
<p rend="subhead" sid="3">3, asurindakasuttaṃ</p>
Tatiyaṁ asurindakasuttaṁ
<p n="635"/>Ekaṁ samayaṁ bhagavā rājagahe viharati veḷuvane kalandakanivāpe.
Assosi kho asurindakabhāradvājo brāhmaṇo bhāradvājagotto
kira brāhmaṇo samaṇassa gotamassa santike agārasmā
anagāriyaṁ pabbajitoti kupito anattamano yena bhagavā tenupasaṅkami
upasaṅkamitvā bhagavantaṁ asabbhāhi pharusāhi vācāhi akkosati
paribhāsati. Evaṁ vutte bhagavā tuṇhī ahosi. Atha kho
asurindakabhāradvājo brāhmaṇo bhagavantaṁ etadavoca jitosi
samaṇa jitosi samaṇāti.
<pb n="1.240"/>
<p n="636"/>Jayaṁ ve maññati bālo vācāya pharusaṁ bhaṇaṁ
jayañcevassa taṁ hoti yā titikkhā vijānato
tasseva tena pāpiyo yo kuddhaṁ paṭikujjhati
kuddhaṁ appaṭikujjhanto saṅgāmaṁ jeti dujjayaṁ
ubhinnamatthaṁ carati attano ca parassa ca
paraṁ saṅkupitaṁ ñatvā yo sato upasammati
ubhinnaṁ tikicchantānaṁ attano ca parassa ca
janā maññanti bāloti ye dhammassa akovidāti.
<p n="637"/><pb ed="P" n="1.164" set="S"/>Evaṁ vutte asurindakabhāradvājo brāhmaṇo bhagavantaṁ
etadavoca abhikkantaṁ bho gotama abhikkantaṁ bho gotama .pe.
Abbhaññāsi. Aññataro ca panāyasmā bhāradvājo arahataṁ
ahosīti.
<p rend="subhead" sid="4">4, bilaṅgikasuttaṃ</p>
Catutthaṁ bilaṅgikasuttaṁ
<p n="638"/>Ekaṁ samayaṁ bhagavā rājagahe viharati veḷuvane kalandakanivāpe.
Assosi kho bilaṅgikabhāradvājo brāhmaṇo bhāradvājagotto
kira brāhmaṇo samaṇassa gotamassa santike agārasmā
anagāriyaṁ pabbajitoti kupito anattamano yena bhagavā tenupasaṅkami
upasaṅkamitvā tuṇhībhūto ekamantaṁ aṭṭhāsi.
<p n="639"/>Atha kho bhagavā bilaṅgikabhāradvājassa brāhmaṇassa
cetasā cetoparivitakkamaññāya bilaṅgikabhāradvājaṁ brāhmaṇaṁ gāthāya
<pb n="1.241"/>
Ajjhabhāsi
yo appaduṭṭhassa narassa dussati
suddhassa posassa anaṅgaṇassa
tameva bālaṁ pacceti pāpaṁ
sukhumo rajo paṭivātaṁva khittoti.
<p n="640"/>Evaṁ vutte bilaṅgikabhāradvājo brāhmaṇo bhagavantaṁ
etadavoca abhikkantaṁ bho gotama abhikkantaṁ bho gotama .pe.
Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca
labheyyāhaṁ bhoto gotamassa santike pabbajjaṁ .pe. Tadanuttaraṁ
brahmacariyapariyosānaṁ diṭṭheva dhamme sayaṁ abhiññā sacchikatvā
upasampajja vihāsi khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti abbhaññāsi. Aññataro ca panāyasmā
bhāradvājo arahataṁ ahosīti.
<p rend="subhead" sid="5">5, ahiṃsakasuttaṃ</p>
Pañcamaṁ ahiṁsakasuttaṁ
<p n="641"/>Sāvatthīnidānaṁ. Atha kho ahiṁsakabhāradvājo brāhmaṇo
yena bhagavā tenupasaṅkami upasaṅkamitvā bhagavatā saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi. <pb ed="P" n="1.165" set="S"/>Ekamantaṁ
nisinno kho ahiṁsakabhāradvājo brāhmaṇo bhagavantaṁ etadavoca
ahiṁsakāhaṁ <note n="1">Po. ahiṁsako khvāhaṁ.</note> bho gotama ahiṁsakāhaṁ bho gotamāti.
<pb n="1.242"/>
<p n="642"/>Yathā nāmaṁ tathā cassa siyā kho tvaṁ ahiṁsako
yo ca kāyena vācāya manasā ca na hiṁsati
sace ahiṁsako hoti yo paraṁ na vihiṁsatīti.
<p n="643"/>Evaṁ vutte ahiṁsakabhāradvājo brāhmaṇo bhagavantaṁ
etadavoca abhikkantaṁ bho gotama .pe. Abbhaññāsi.
Aññataro ca panāyasmā bhāradvājo arahataṁ ahosīti.
<p rend="subhead" sid="6">6, jaṭāsuttaṃ</p>
Chaṭṭhaṁ jaṭāsuttaṁ
<p n="644"/>Sāvatthīnidānaṁ. Atha kho jaṭābhāradvājo brāhmaṇo
yena bhagavā tenupasaṅkami upasaṅkamitvā bhagavatā saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi.
<p n="645"/>Ekamantaṁ nisinno kho jaṭābhāradvājo brāhmaṇo
bhagavantaṁ gāthāya ajjhabhāsi
anto jaṭā bahi jaṭā jaṭāya jaṭitā pajā
taṁ taṁ gotama pucchāmi ko imaṁ vijaṭaye jaṭanti.
<p n="646"/>Sīle patiṭṭhāya naro sapañño cittaṁ paññañca bhāvayaṁ
ātāpī nipako bhikkhu so imaṁ vijaṭaye jaṭaṁ
yesaṁ rāgo ca doso ca avijjā ca virājitā
khīṇāsavā arahanto tesaṁ vijaṭitā jaṭā
yattha nāmañca rūpañca asesaṁ uparujjhati
paṭigharūpasaññā ca etthesā chijjate jaṭāti.
<pb n="1.243"/>
<p n="647"/>Evaṁ vutte jaṭābhāradvājo brāhmaṇo bhagavantaṁ
etadavoca abhikkantaṁ bho gotama .pe. Aññataro ca panāyasmā
bhāradvājo arahataṁ ahosīti.
<p rend="subhead" sid="7">7, suddhikasuttaṃ</p>
Sattamaṁ suddhikasuttaṁ
<p n="648"/>Sāvatthīnidānaṁ. Atha kho suddhikabhāradvājo brāhmaṇo
yena bhagavā tenupasaṅkami upasaṅkamitvā bhagavatā saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi.
<p n="649"/><pb ed="P" n="1.166" set="S"/>Ekamantaṁ nisinno kho suddhikabhāradvājo brāhmaṇo
bhagavato santike imaṁ gāthaṁ abhāsi
na brāhmaṇo sujjhati koci loke sīlavāpi tapo karaṁ
vijjācaraṇasampanno so sujjhati na aññā itarā pajāti.
<p n="650"/>Bahumpi palapaṁ jappaṁ na jaccā hoti brāhmaṇo
anto kasambusaṅkliṭṭho <note n="1">Ma. Yu. kasambusaṅkiliṭṭho.</note> kuhanā <note n="2">kuhanaṁ.</note> upanissito
khattiyo brāhmaṇo vesso suddo caṇḍālapukkuso
āraddhaviriyo pahitatto niccaṁ daḷhaparakkamo
pappoti paramaṁ suddhiṁ evaṁ jānāhi brāhmaṇāti.
<p n="651"/>Evaṁ vutte suddhikabhāradvājo brāhmaṇo bhagavantaṁ
etadavoca abhikkantaṁ bho gotama abhikkantaṁ bho gotama .pe.
Aññataro ca panāyasmā bhāradvājo arahataṁ ahosīti.
<pb n="1.244"/>
<p rend="subhead" sid="8">8, aggikasuttaṃ</p>
Aṭṭhamaṁ aggikasuttaṁ
<p n="652"/>Ekaṁ samayaṁ bhagavā rājagahe viharati veḷuvane kalandakanivāpe.
Tena kho pana samayena aggikabhāradvājassa brāhmaṇassa
sappinā pāyāso sannihito hoti aggiṁ juhissāmi aggihuttaṁ
paricarissāmīti.
<p n="653"/>Atha kho bhagavā pubbaṇhasamayaṁ nivāsetvā pattacīvaramādāya
rājagahaṁ piṇḍāya pāvisi rājagahe sapadānaṁ piṇḍāya
caramāno yena aggikabhāradvājassa brāhmaṇassa nivesanaṁ
tenupasaṅkami upasaṅkamitvā ekamantaṁ aṭṭhāsi.
<p n="654"/>Addasā kho aggikabhāradvājo brāhmaṇo bhagavantaṁ
piṇḍāya ṭhitaṁ disvāna bhagavantaṁ gāthāya ajjhabhāsi
tīhi vijjāhi sampanno jātimā sutavā bahū
vijjācaraṇasampanno somaṁ bhuñjeyya pāyasanti.
<p n="655"/>Bahumpi palapaṁ jappaṁ na jaccā hoti brāhmaṇo
anto kasambusaṅkliṭṭho kuhanā parivārito
pubbenivāsaṁ yo vedi saggāpāyañca passati
atho jātikkhayaṁ patto abhiññāvosito muni
etāhi tīhi vijjāhi tevijjo hoti brāhmaṇo
vijjācaraṇasampanno somaṁ bhuñjeyya pāyasanti.
Bhuñjatu bhavaṁ gotamo brāhmaṇo bhavanti.
<pb n="1.245"/>
<p n="656"/>Gāthābhigītaṁ me abhojaneyyaṁ
sampassataṁ brāhmaṇa nesa dhammo
gāthābhigītaṁ panudanti buddhā
dhamme sati brāhmaṇa vutti resā
aññena ca kevalinaṁ mahesiṁ
khīṇāsavaṁ kukkuccavūpasantaṁ
annena pānena upaṭṭhahassu
khettañhi taṁ puññapekkhassa hotīti.
<p n="657"/>Evaṁ vutte aggikabhāradvājo brāhmaṇo bhagavantaṁ
etadavoca abhikkantaṁ bho gotama abhikkantaṁ bho gotama .pe.
Aññataro ca panāyasmā bhāradvājo arahataṁ ahosīti.
<p rend="subhead" sid="9">9, sundarikasuttaṃ</p>
Navamaṁ sundarikasuttaṁ
<p n="658"/>Ekaṁ samayaṁ bhagavā kosalesu viharati sundarikāya nadiyā
tīre. Tena kho pana samayena sundarikabhāradvājo brāhmaṇo
sundarikāya nadiyā tīre aggiṁ juhati aggihuttaṁ paricarati. Atha
kho sundarikabhāradvājo brāhmaṇo aggiṁ juhitvā aggihuttaṁ paricaritvā
uṭṭhāyāsanā samantā catuddisā anuvilokesi ko nu kho
imaṁ habyasesaṁ bhuñjeyyāti.
<p n="659"/>Addasā kho sundarikabhāradvājo brāhmaṇo bhagavantaṁ
aññatarasmiṁ rukkhamūle sasīsaṁ pārutaṁ nisinnaṁ disvāna vāmena
<pb n="1.246"/>
Hatthena habyasesaṁ gahetvā dakkhiṇena hatthena kamaṇḍaluṁ gahetvā
yena bhagavā tenupasaṅkami. Atha kho bhagavā sundarikabhāradvājassa
brāhmaṇassa padasaddena sīsaṁ vivari. Atha kho sundarikabhāradvājo
brāhmaṇo muṇḍo <pb ed="P" n="1.168" set="S"/>ayaṁ bhavaṁ muṇḍako ayaṁ bhavanti tatova puna
nivattitukāmo ahosi. Atha kho sundarikabhāradvājassa brāhmaṇassa
etadahosi muṇḍāpi hi idhekacce brāhmaṇā bhavanti yannūnāhaṁ
taṁ upasaṅkamitvā jātiṁ puccheyyanti. Atha kho sundarikabhāradvājo
brāhmaṇo yena bhagavā tenupasaṅkami upasaṅkamitvā bhagavantaṁ
etadavoca kiṁjacco bhavanti.
<p n="660"/>Mā jātiṁ puccha caraṇañca puccha
kaṭṭhā have jāyati jātavedo
nīcākulīnopi muni dhitimā
ājānīyo hoti hirinisedho
saccena danto damasā upeto
vedantagū vusitabrahmacariyo
yaññūpanīto tamupavhayetha
kālena so juhati dakkhiṇeyyeti.
<p n="661"/>Addhā suyiṭṭhaṁ suhutaṁ mamayidaṁ
yaṁ tādisaṁ vedagumaddasāmi
<pb n="1.247"/>
Tumhādisānaṁ hi adassanena
añño jano bhuñjati habyasesanti.
Bhuñjatu bhavaṁ gotamo brāhmaṇo bhavanti.
<p n="662"/>Gāthābhigītaṁ me abhojaneyyaṁ
sampassataṁ brāhmaṇa nesa dhammo
gāthābhigītaṁ panudanti buddhā
dhamme sati brāhmaṇa vutti resā
aññena ca kevalinaṁ mahesiṁ
khīṇāsavaṁ kukkuccavūpasantaṁ
annena pānena upaṭṭhahassu
khettañhi taṁ puññapekkhassa hotīti.
<p n="663"/>Atha kassa cāhaṁ bho gotama imaṁ habyasesaṁ dammīti.
Na khvāhantaṁ brāhmaṇa passāmi sadevake loke samārake sabrahmake
sassamaṇabrāhmaṇiyā pajāya sadevamanussāya yasseso habyaseso
bhutto sammāpariṇāmaṁ <pb ed="P" n="1.169" set="S"/>gaccheyya aññatra tathāgatassa vā tathāgatasāvakassa
vā tenahi tvaṁ brāhmaṇa taṁ habyasesaṁ apaharite vā
chaḍḍehi appāṇake vā udake opilāpehīti.
<p n="664"/>Atha kho sundarikabhāradvājo brāhmaṇo taṁ habyasesaṁ
appāṇake udake opilāpesi. Atha kho so habyaseso udake
pakkhitto viciṭāyati viṭiciṭāyati <note n="1">Ma. Yu. ciccaṭāyati ciṭṭiciṭṭāyati.</note> sandhūpāyati sampadhūpāyati. Seyyathāpi
<pb n="1.248"/>
Nāma phālo divasasantatto udake pakkhitto viciṭāyati viṭiciṭāyati
sandhūpāyati sampadhūpāyati evameva so habyaseso udake pakkhitto
viciṭāyati viṭiciṭāyati sandhūpāyati sampadhūpāyati. Atha kho sundarikabhāradvājo
brāhmaṇo saṁviggo lomahaṭṭhajāto yena bhagavā
tenupasaṅkami upasaṅkamitvā ekamantaṁ aṭṭhāsi.
<p n="665"/>Ekamantaṁ ṭhitaṁ kho sundarikabhāradvājaṁ brāhmaṇaṁ bhagavā
gāthāhi ajjhabhāsi
mā brāhmaṇa dārusamādahāno
suddhiṁ amaññī bahiddhā hi etaṁ
na hi tena suddhiṁ kusalā vadanti
yo bāhirena parisuddhimicche
hitvā ahaṁ brāhmaṇa dārudāhaṁ
ajjhattameva <note n="1">Ma. ajjhattamevujjalayāmi.</note> jalayāmi jotiṁ
niccagginī niccasamāhitatto
arahaṁ ahaṁ brahmacariyaṁ carāmi
māno hi te brāhmaṇa khāribhāro
kodho dhūmo bhasmanimmosavajjaṁ
jivhā sujā hadayaṁ jotiṭhānaṁ
attā sudanto purisassa joti
<pb n="1.249"/>
Dhammo rahado brāhmaṇa sīlatittho
anāvilo sabbhi sataṁ pasattho
yattha have vedaguno sinātā
anallagattāva <note n="1">yū. anallinagattāva.</note> taranti pāraṁ
saccaṁ dhammo saṁyamo brahmacariyaṁ
majjhesitā brāhmaṇa brahmapatti
satujjubhūtesu namo karohi
tamahaṁ naraṁ dhammasārīti brūmīti.
<p n="666"/>Evaṁ vutte sundarikabhāradvājo brāhmaṇo bhagavantaṁ
etadavoca abhikkantaṁ bho gotama .pe. Aññataro ca panāyasmā
bhāradvājo arahataṁ ahosīti.
<p rend="subhead" sid="10">10, bahudhītarasuttaṃ</p>
Dasamaṁ bahudhitisuttaṁ
<p n="667"/>Ekaṁ samayaṁ bhagavā kosalesu viharati aññatarasmiṁ vanasaṇḍe.
Tena kho pana samayena aññatarassa bhāradvājagottassa
brāhmaṇassa catuddasa balibaddā naṭṭhā honti.
<p n="668"/>Atha kho bhāradvājagotto brāhmaṇo te balibadde
gavesanto yena so vanasaṇḍo tenupasaṅkami upasaṅkamitvā addasa
bhagavantaṁ tasmiṁ vanasaṇḍe nisinnaṁ pallaṅkaṁ ābhujitvā ujuṁ kāyaṁ
paṇidhāya parimukhaṁ satiṁ upaṭṭhapetvā disvāna yena bhagavā tenupasaṅkami
upasaṅkamitvā bhagavato santike imā gāthāyo abhāsi
<pb n="1.250"/>
Naha <note n="1">Ma. Yu. sabbattha na hīti khāyati.</note> nūnimassa samaṇassa balibaddā catuddasa
ajjasaṭṭhiṁ na dissanti tenāyaṁ samaṇo sukhī
naha nūnimassa samaṇassa tilā khettasmi pāpikā
ekapaṇṇā dupaṇṇā ca tenāyaṁ samaṇo sukhī
naha nūnimassa samaṇassa tucchakoṭṭhasmi mūsikā
ussoḷhikāya naccanti tenāyaṁ samaṇo sukhī
naha nūnimassa samaṇassa santhāro sattamāsiko
uppādakehi sañchanno tenāyaṁ samaṇo sukhī
naha nūnimassa samaṇassa vidhavā puttadhītaro
ekaputtā duputtā ca tenāyaṁ samaṇo sukhī
naha nūnimassa samaṇassa piṅgalā tilakāhatā
sottaṁ pādena potheti tenāyaṁ samaṇo sukhī
naha nūnimassa samaṇassa paccūsamhi iṇāyikā
detha dethāti codenti tenāyaṁ samaṇo sukhīti.
<p n="669"/>Naha mayhaṁ brāhmaṇa balibaddā catuddasa
ajjasaṭṭhiṁ na dissanti tenāhaṁ brāhmaṇa sukhī
naha mayhaṁ brāhmaṇa tilā khettasmi pāpikā
ekapaṇṇā dupaṇṇā ca tenāhaṁ brāhmaṇa sukhī
naha mayhaṁ brāhmaṇa tucchakoṭṭhasmi mūsikā
ussoḷhikāya naccanti tenāhaṁ brāhmaṇa sukhī
<pb n="1.251"/>
Naha mayhaṁ brāhmaṇa santhāro sattamāsiko
uppādakehi sañchanno tenāhaṁ brāhmaṇa sukhī
naha mayhaṁ brāhmaṇa vidhavā puttadhītaro
ekaputtā dviputtā ca tenāhaṁ brāhmaṇa sukhī
naha mayhaṁ brāhmaṇa piṅgalā tilakāhatā
sottaṁ pādena potheti tenāhaṁ brāhmaṇa sukhī
naha mayhaṁ brāhmaṇa paccūsamhi iṇāyikā
detha dethāti codenti tenāhaṁ brāhmaṇa sukhīti.
<p n="670"/>Evaṁ vutte bhāradvājagotto brāhmaṇo bhagavantaṁ
etadavoca abhikkantaṁ bho gotama abhikkantaṁ bho gotama seyyathāpi
bho gotama nikkujjitaṁ vā ukkujjeyya paṭicchannaṁ vā vivareyya
mūḷhassa vā maggaṁ ācikkheyya andhakāre vā telapajjotaṁ dhāreyya
cakkhumanto rūpāni dakkhantīti evameva bhotā gotamena anekapariyāyena
dhammo pakāsito esāhaṁ bhavantaṁ gotamaṁ saraṇaṁ gacchāmi
dhammañca bhikkhusaṅghañca labheyyāhaṁ bhoto gotamassa santike
pabbajjaṁ labheyyaṁ upasampadanti. Alattha kho bhāradvājagotto
brāhmaṇo bhagavato santike pabbajjaṁ alattha upasampadaṁ.
Acirūpasampanno ca panāyasmā bhāradvājo eko vūpakaṭṭho
appamatto ātāpī pahitatto viharanto na cirasseva yassatthāya
kulaputtā sammadeva agārasmā anagāriyaṁ pabbajanti tadanuttaraṁ
<pb n="1.252"/>
Brahmacariyapariyosānaṁ diṭṭheva dhamme sayaṁ abhiññā sacchikatvā
upasampajja vihāsi khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti abbhaññāsi. Aññataro ca panāyasmā
bhāradvājo arahataṁ ahosīti.
Arahantavaggo paṭhamo.
Tassuddānaṁ
dhanañjānī ca akkosaṁ asurinda bilaṅgikaṁ
ahiṁsakaṁ jaṭā ceva suddhikañceva aggikā
sundarikā bahudhiti yena ca te dasāti.
<p rend="subhead" check="nosid">2, upāsakavaggo</p>
<p rend="subhead" sid="11">1, kasibhāradvājasuttaṃ</p>
<pb n="1.253"/>
Upāsakavaggo dutiyo
paṭhamaṁ kasisuttaṁ
<p n="671"/><pb ed="P" n="1.172" set="S"/>Evamme sutaṁ ekaṁ samayaṁ bhagavā magadhesu viharati
dakkhiṇāgirismiṁ ekanālāyaṁ brāhmaṇagāme. Tena kho pana samayena
kasibhāradvājassa brāhmaṇassa pañcamattāni naṅgalasatāni payuttāni
honti vappakāle.
<p n="672"/>Atha kho bhagavā pubbaṇhasamayaṁ nivāsetvā pattacīvaramādāya
yena kasibhāradvājassa brāhmaṇassa kammanto tenupasaṅkami.
Tena kho pana samayena kasibhāradvājassa brāhmaṇassa parivesanā
vattati. Atha kho bhagavā yena parivesanā tenupasaṅkami upasaṅkamitvā
ekamantaṁ aṭṭhāsi. Addasā kho kasibhāradvājo
brāhmaṇo bhagavantaṁ piṇḍāya ṭhitaṁ disvāna bhagavantaṁ etadavoca
ahaṁ kho samaṇa kasāmi ca vapāmi ca kasitvā ca vapitvā ca
bhuñjāmi tvampi samaṇa kasa ca vapassu ca kasitvā ca vapitvā ca
bhuñjassūti. Ahampi kho brāhmaṇa kasāmi ca vapāmi ca kasitvā ca
vapitvā ca bhuñjāmīti. Na kho pana mayaṁ passāma bhoto gotamassa
yugaṁ vā naṅgalaṁ vā phālaṁ vā pācanaṁ vā balibadde vā atha ca
<pb n="1.254"/>
Pana bhavaṁ gotamo evamāha ahampi kho brāhmaṇa kasāmi ca
vapāmi ca kasitvā ca vapitvā ca bhuñjāmīti.
<p n="673"/>Atha kho kasibhāradvājo brāhmaṇo bhagavantaṁ gāthāya
ajjhabhāsi
kassako paṭijānāsi na ca passāmi te kasiṁ
kassako pucchito brūhi kathaṁ jānemu taṁ kasinti.
<p n="674"/>Saddhā bījaṁ tapo vuṭṭhi paññā me yuganaṅgalaṁ
hiri īsā mano yottaṁ sati me phālapācanaṁ
kāyagutto vacīgutto āhāre udare yato
saccaṁ karomi niddānaṁ soraccaṁ me pamocanaṁ
viriyaṁ me dhuradhorayhaṁ yogakkhemādhivāhanaṁ
gacchati anivattantaṁ yattha gantvā na socati
evamesā kasī kaṭṭhā sā hoti amatapphalā
etaṁ kasiṁ kasitvāna sabbadukkhā pamuccatīti.
Bhuñjatu bhavaṁ gotamo kassako bhavaṁ yañhi bhavaṁ gotamo amatapphalaṁpi <note n="1">Ma. Yu. etthantare kasiṁ iti dissati.</note>
kasatīti.
<p n="675"/>Gāthābhigītaṁ me abhojaneyyaṁ
sampassataṁ brāhmaṇa esa <note n="2">nesa.</note> dhammo
gāthābhigītaṁ panudanti buddhā
dhamme sati brāhmaṇa vutti resā
<pb n="1.255"/>
Aññena ca kevalinaṁ mahesiṁ
khīṇāsavaṁ kukkuccavūpasantaṁ
annena pānena upaṭṭhahassu
khettañhi taṁ puññapekkhassa hotīti.
<p n="676"/>Evaṁ vutte kasibhāradvājo brāhmaṇo bhagavantaṁ
etadavoca abhikkantaṁ bho gotama abhikkantaṁ bho gotama .pe.
Ajjatagge pāṇupetaṁ saraṇaṅgatanti.
<p rend="subhead" sid="12">2, udayasuttaṃ</p>
Dutiyaṁ udayasuttaṁ
<p n="677"/>Sāvatthīnidānaṁ. Atha kho bhagavā pubbaṇhasamayaṁ
nivāsetvā pattacīvaramādāya yena udayassa brāhmaṇassa nivesanaṁ
tenupasaṅkami. Atha kho udayo brāhmaṇo bhagavato pattaṁ
odanena pūresi.
<p n="678"/>Dutiyampi kho bhagavā pubbaṇhasamayaṁ nivāsetvā pattacīvaramādāya
yena udayassa brāhmaṇassa nivesanaṁ tenupasaṅkami.
Dutiyampi kho udayo brāhmaṇo bhagavato pattaṁ odanena pūresi.
<p n="679"/>Tatiyampi kho bhagavā pubbaṇhasamayaṁ nivāsetvā pattacīvaramādāya
yena udayassa brāhmaṇassa nivesanaṁ tenupasaṅkami.
Tatiyampi kho udayo brāhmaṇo bhagavato pattaṁ <pb ed="P" n="1.174" set="S"/>odanena pūretvā
bhagavantaṁ etadavoca pakaṭṭhakvāyaṁ samaṇo gotamo punappunaṁ
āgacchatīti.
<pb n="1.256"/>
<p n="680"/>Punappunaṁ ceva vapanti bījaṁ
punappunaṁ vassati devarājā
punappunaṁ khettaṁ kasanti kassakā
punappunaṁ dhaññamupenti raṭṭhaṁ
punappunaṁ yācakā yācayanti
punappunaṁ dānapatī dadanti
punappunaṁ dānapatī daditvā
punappunaṁ saggamupenti ṭhānaṁ
punappunaṁ khīraṇikā duhanti
punappunaṁ vaccho upeti mātaraṁ
punappunaṁ kilamati phandati ca
punappunaṁ gabbhamupeti mando
punappunaṁ jāyati miyyati ca
punappunaṁ sīvathikaṁ haranti
maggañca laddhā apunabbhavāya
punappunaṁ <undef/> jāyati bhūripaññoti.
<p n="681"/>Evaṁ vutte udayo brāhmaṇo bhagavantaṁ etadavoca
abhikkantaṁ bho gotama abhikkantaṁ bho gotama .pe. Upāsakaṁ maṁ
bhavaṁ gotamo dhāretu ajjatagge pāṇupetaṁ saraṇaṅgatanti.
<pb n="1.257"/>
<p rend="subhead" sid="13">3, devahitasuttaṃ</p>
Tatiyaṁ devahitasuttaṁ
<p n="682"/>Sāvatthiyaṁ viharati jetavane ... Tena kho pana samayena
bhagavā vātehābādhiko hoti. Āyasmā ca upavāṇo bhagavato
upaṭṭhāko hoti. Atha kho bhagavā āyasmantaṁ upavāṇaṁ āmantesi
iṅgha me tvaṁ upavāṇa uṇhodakaṁ jānāhīti. Evaṁ bhanteti
kho āyasmā upavāṇo bhagavato paṭissutvā nivāsetvā pattacīvaramādāya
yena devahitassa brāhmaṇassa nivesanaṁ tenupasaṅkami
upasaṅkamitvā tuṇhībhūto ekamantaṁ aṭṭhāsi.
<p n="683"/>Addasā kho devahito brāhmaṇo āyasmantaṁ upavāṇaṁ
tuṇhībhūtaṁ ekamantaṁ ṭhitaṁ disvāna āyasmantaṁ upavāṇaṁ gāthāya
ajjhabhāsi
tuṇhībhūto bhavaṁ tiṭṭha muṇḍo saṅghāṭipāruto
kiṁ patthayāno kiṁ esaṁ kiṁ nu yācitumāgatoti.
<p n="684"/>Arahaṁ sugato loke vātehābādhiko muni
sace uṇhodakaṁ atthi munino dehi brāhmaṇa
pūjito pūjaneyyānaṁ sakkareyyāna sakkato
apacito apacineyyānaṁ <note n="1">Ma. Yu. apaceyyānaṁ.</note> tassa icchāmi hātaveti.
<p n="685"/>Atha kho devahito brāhmaṇo uṇhodakassa kājaṁ purisena
gāhāpetvā phāṇitassa ca puṭaṁ ca āyasmato upavāṇassa pādāsi.
Atha kho āyasmā upavāṇo yena bhagavā tenupasaṅkami upasaṅkamitvā
<pb n="1.258"/>
Bhagavantaṁ uṇhodakena nhāpetvā uṇhodakena phāṇitaṁ āloḷetvā
bhagavato pādāsi. Atha kho bhagavato so ābādho paṭippassambhi.
<p n="686"/>Atha kho devahito brāhmaṇo yena bhagavā tenupasaṅkami
upasaṅkamitvā bhagavatā saddhiṁ sammodi sammodanīyaṁ kathaṁ sārāṇīyaṁ
vītisāretvā ekamantaṁ nisīdi. Ekamantaṁ nisinno kho devahito
brāhmaṇo bhagavantaṁ gāthāya ajjhabhāsi
kattha dajjā deyyadhammaṁ kattha dinnaṁ mahapphalaṁ
kathaṁ hi yajamānassa kattha <note n="1">Ma. Yu. kathaṁ.</note> ijjhati dakkhiṇāti.
<p n="687"/>Pubbenivāsaṁ yo vedi saggāpāyañca passati
atho jātikkhayaṁ patto abhiññā vosito muni
ettha dajjā deyyadhammaṁ ettha dinnaṁ mahapphalaṁ
evaṁ hi yajamānassa evaṁ ijjhati dakkhiṇāti.
<p n="688"/>Evaṁ vutte devahito brāhmaṇo bhagavantaṁ etadavoca
abhikkantaṁ bho gotama abhikkantaṁ bho gotama .pe. Upāsakaṁ maṁ
bhavaṁ gotamo dhāretu ajjatagge pāṇupetaṁ saraṇaṅgatanti.
<p rend="subhead" sid="14">4, mahāsālasuttaṃ</p>
Catutthaṁ mahāsālasuttaṁ
<p n="689"/>Sāvatthinidānaṁ. Atha kho aññataro brāhmaṇamahāsālo
lūkho lūkhapāpuraṇo <note n="2">Ma. lūkhapāvuraṇo.</note> <pb ed="P" n="1.176" set="S"/>yena bhagavā tenupasaṅkami upasaṅkamitvā
bhagavatā saddhiṁ sammodi sammodanīyaṁ kathaṁ sārāṇīyaṁ vītisāretvā
ekamantaṁ nisīdi. Ekamantaṁ nisinnaṁ kho taṁ brāhmaṇamahāsālaṁ
<pb n="1.259"/>
Bhagavā etadavoca kinnu tvaṁ brāhmaṇa lūkho lūkhapāpuraṇoti.
Idha me bho gotama cattāro puttā te maṁ dārehi saṁpuccha <note n="1">dārehi saṁpucchā itipi pāṭhena bhavitabbaṁ.</note> gharā
nikkhāmentīti.
<p n="690"/>Tenahi tvaṁ brāhmaṇa imā gāthāyo pariyāpuṇitvā <note n="2">Po. paṭissuṇitvā.</note>
sabhāyaṁ mahājanakāye sannipatite puttesu ca sannisinnesu bhāsassu
yehi jātehi nandissaṁ yesañca bhavamicchisaṁ
te maṁ dārehi saṁpuccha sāva vādenti sūkaraṁ
asantā kira maṁ jammā tāta tātāti bhāsare
rakkhasā puttarūpena tena jahanti vayogataṁ
assova jiṇṇo nibbhogo khādanā apanīyati
bālakānaṁ pitā thero parāgāresu bhikkhati
daṇḍova kira me seyyo yañce puttā anassavā
caṇḍampi goṇaṁ vāreti atho caṇḍampi kukkuraṁ
andhakāre pure hoti gambhīre gādhamedhati
daṇḍassa ānubhāvena khalitvā paṭitiṭṭhatīti.
<p n="691"/>Atha kho so brāhmaṇamahāsālo bhagavato santike imā
gāthāyo pariyāpuṇitvā sabhāyaṁ mahājanakāye sannipatite puttesu
ca sannisinnesu abhāsi
yehi jātehi nandisaṁ yesañca bhavamicchisaṁ
<pb n="1.260"/>
Te maṁ dārehi saṁpuccha sāva vādenti sūkaraṁ
asantā kira maṁ jammā tāta tātāti bhāsare
rakkhasā puttarūpena te jahanti vayogataṁ
assova jiṇṇo nibbhogo khādanā apanīyati
bālakānaṁ pitā thero parāgāresu bhikkhati
daṇḍova kira me seyyo yañce puttā anassavā
caṇḍampi goṇaṁ vāreti atho caṇḍampi kukkuraṁ
andhakāre pure hoti gambhīre gādhamedhati
daṇḍassa ānubhāvena khalitvā paṭitiṭṭhatīti.
<p n="692"/><pb ed="P" n="1.177" set="S"/>Atha kho naṁ brāhmaṇamahāsālaṁ puttā gharaṁ netvā
nhāpetvā paccekaṁ dussayugena acchādesuṁ. Atha kho so brāhmaṇamahāsālo
ekaṁ dussayugaṁ ādāya yena bhagavā tenupasaṅkami upasaṅkamitvā
bhagavatā saddhiṁ sammodi sammodanīyaṁ kathaṁ sārāṇīyaṁ vītisāretvā
ekamantaṁ nisīdi. Ekamantaṁ nisinno kho so brāhmaṇamahāsālo
bhagavantaṁ etadavoca mayaṁ bho gotama brāhmaṇā nāma
ācariyassa ācariyadhanaṁ pariyesāma paṭiggaṇhātu me bhavaṁ gotamo
ācariyo <note n="1">Ma. Yu. ācariyoti padaṁ natthi.</note> ācariyabhāganti <note n="2">Ma. Yu. ācariyadhanaṁ.</note>. Paṭiggahesi bhagavā anukampaṁ upādāya.
<p n="693"/>Atha kho so brāhmaṇamahāsālo bhagavantaṁ etadavoca
abhikkantaṁ bho gotama .pe. Upāsakaṁ maṁ bhavaṁ gotamo dhāretu
ajjatagge pāṇupetaṁ saraṇaṅgatanti.
<pb n="1.261"/>
<p rend="subhead" sid="15">5, mānatthaddhasuttaṃ</p>
Pañcamaṁ mānatthaddhasuttaṁ
<p n="694"/>Sāvatthinidānaṁ. Tena kho pana samayena mānatthaddho
nāma brāhmaṇo sāvatthiyaṁ paṭivasati. So neva mātaraṁ abhivādeti
na pitaraṁ abhivādeti na ācariyaṁ abhivādeti na jeṭṭhabhātaraṁ abhivādeti.
<p n="695"/>Tena kho pana samayena bhagavā mahatiyā parisāya parivuto
dhammaṁ deseti. Atha kho mānatthaddhassa brāhmaṇassa etadahosi
ayaṁ kho samaṇo gotamo mahatiyā parisāya parivuto dhammaṁ deseti
yannūnāhaṁ yena samaṇo gotamo tenupasaṅkameyyaṁ sace maṁ samaṇo
gotamo ālapissati ahampi taṁ ālapissāmi no ce maṁ samaṇo
gotamo ālapissati ahampi taṁ nālapissāmīti. Atha kho mānatthaddho
brāhmaṇo yena bhagavā tenupasaṅkami upasaṅkamitvā <note n="1">Po. Ma. Yu. etthantare tuṇhībhūtoti dissati.</note>
ekamantaṁ aṭṭhāsi. Atha kho bhagavā <note n="2">Ma. Yu. taṁ nālapi.</note> nālapati. Atha kho mānatthaddho
brāhmaṇo nāyaṁ samaṇo gotamo kiñci jānātīti tatova puna
nivattitukāmo ahosi.
<p n="696"/><pb ed="P" n="1.178" set="S"/>Atha kho bhagavā mānatthaddhassa brāhmaṇassa cetasā
cetoparivitakkamaññāya mānatthaddhaṁ brāhmaṇaṁ gāthāya ajjhabhāsi
na mānaṁ brāhmaṇa sādhu atthi kassīdha brāhmaṇa
yena atthena āgañchi <note n="3">Ma. Yu.  āgacchi.</note> tamevamanubrūhayeti.
<p n="697"/>Atha kho mānatthaddho brāhmaṇo cittaṁ me samaṇo
gotamo jānātīti tattheva bhagavato pādesu sirasā nipatitvā bhagavato
<pb n="1.262"/>
Pādāni mukhena paricumbati pāṇīhi ca parisambāhati nāmaṁ ca sāveti
mānatthaddhāhaṁ bho gotama mānatthaddhāhaṁ bho gotamāti. Atha kho
sā parisā abbhūtacittajātā <note n="1">Ma. abbhutavittajātā.</note> ahosi acchariyaṁ vata bho abbhūtaṁ vata
bho ayañhi mānatthaddho brāhmaṇo neva mātaraṁ abhivādeti na
pitaraṁ abhivādeti na ācariyaṁ abhivādeti na jeṭṭhabhātaraṁ abhivādeti
atha ca pana samaṇo gotamo evarūpaṁ paramanipaccakāraṁ karotīti.
Atha kho bhagavā mānatthaddhaṁ brāhmaṇaṁ etadavoca alaṁ brāhmaṇa
uṭṭhehi sake āsane nisīda yato te mayi cittaṁ pasannanti.
<p n="698"/>Atha kho mānatthaddho brāhmaṇo sake āsane nisīditvā
bhagavantaṁ gāthāya ajjhabhāsi
kesu na mānaṁ kayirātha kathaṁ svassa <note n="2">Ma. kesu cassa. Yu. kesu assa.</note> sagāravo
kyassa apacitā assu kyassa sādhu supūjitāti.
<p n="699"/>Mātarī pitari vāpi atho jeṭṭhamhi bhātari
ācariye catutthamhi <note n="3">Ma. Yu. etthantare  tesu na mānaṁ kayirāthāti dissati.</note> tesu assa sagāravo
tyassa apacitā assu te cassu sādhu pūjitā
arahante sītībhūte katakicce anāsave
nihacca mānaṁ atthaddho tena anusayena <note n="4">Ma. te namasse. Yu. namassa.</note> anuttareti.
<p n="700"/>Evaṁ vutte mānatthaddho brāhmaṇo bhagavantaṁ etadavoca
abhikkantaṁ bho gotama abhikkantaṁ bho gotama .pe. Upāsakaṁ maṁ
bhavaṁ gotamo dhāretu ajjatagge pāṇupetaṁ saraṇaṅgatanti.
<pb n="1.263"/>
<p rend="subhead" sid="16">6, paccanīkasuttaṃ</p>
Chaṭṭhaṁ paccanikasuttaṁ
<p n="701"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. <pb ed="P" n="1.179" set="S"/>Tena kho pana samayena paccanikasāto
nāma brāhmaṇo sāvatthiyaṁ paṭivasati. Atha kho paccanikasātassa
brāhmaṇassa etadahosi yannūnāhaṁ yena samaṇo gotamo
tenupasaṅkameyyaṁ yaṁ yadeva samaṇo gotamo bhāsissati taṁ tadevassāhaṁ
paccanikāssanti.
<p n="702"/>Tena kho pana samayena bhagavā ajjhokāse caṅkamati.
Atha kho paccanikasāto brāhmaṇo yena bhagavā tenupasaṅkami
upasaṅkamitvā bhagavantaṁ caṅkamantaṁ anucaṅkamamāno bhagavantaṁ etadavoca
bhaṇa samaṇa dhammanti.
<p n="703"/>Na paccanikasātena suvijānaṁ subhāsitaṁ
upakkiliṭṭhacittena sārambha bahutena <note n="1">Po. Ma. Yu. bahulena.</note> ca
yo ca vineyya sārambhaṁ appasādañca cetaso
āghātaṁ paṭinissajja sace <note n="2">Ma. Yu. save.</note> jaññā subhāsitanti.
<p n="704"/>Evaṁ vutte paccanikasāto brāhmaṇo bhagavantaṁ etadavoca
abhikkantaṁ bho gotama abhikkantaṁ bho gotama .pe. Upāsakaṁ maṁ
bhavaṁ gotamo dhāretu ajjatagge pāṇupetaṁ saraṇaṅgatanti.
<p rend="subhead" sid="17">7, navakammikasuttaṃ</p>
Sattamaṁ navakammikasuttaṁ
<p n="705"/>Ekaṁ samayaṁ bhagavā kosalesu viharati aññatarasmiṁ
<pb n="1.264"/>
Vanasaṇḍe. Tena kho pana samayena navakammikabhāradvājo brāhmaṇo
tasmiṁ vanasaṇḍe kammantaṁ kārāpeti. Addasā kho navakammikabhāradvājo
brāhmaṇo bhagavantaṁ aññatarasmiṁ sālarukkhamūle nisinnaṁ
pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.
Disvānassa etadahosi ahaṁ kho imasmiṁ vanasaṇḍe kammantaṁ
kārāpento ramāmi ayaṁ samaṇopi <note n="1">Ma. Yu. samaṇo gotamo.</note> kiṁ kārāpento ramatīti.
<p n="706"/>Atha kho navakammikabhāradvājo brāhmaṇo yena <pb ed="P" n="1.180" set="S"/>bhagavā
tenupasaṅkami upasaṅkamitvā bhagavantaṁ gāthāya ajjhabhāsi
ke nu kammantā kayiranti bhikkhu sālavane bhava
yadekako araññasmiṁ ratiṁ vindati gotamoti.
<p n="707"/>Na ca me vanasmiṁ karaṇīyamatthi
ucchinnamūlaṁ me vanaṁ visūkaṁ
svāhaṁ vane nibbanatho visallo
eko rame aratiṁ vippahāyāti.
<p n="708"/>Evaṁ vutte navakammikabhāradvājo brāhmaṇo bhagavantaṁ
etadavoca abhikkantaṁ bho gotama abhikkantaṁ bho gotama .pe.
Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṅgatanti.
<p rend="subhead" sid="18">8, kaṭṭhahārasuttaṃ</p>
Aṭṭhamaṁ kaṭṭhahārasuttaṁ
<p n="709"/>Ekaṁ samayaṁ bhagavā kosalesu viharati aññatarasmiṁ
vanasaṇḍe. Tena kho pana samayena aññatarassa bhāradvājagottassa
<pb n="1.265"/>
Brāhmaṇassa sambahulā antevāsikā kaṭṭhahārakā māṇavakā yena so
vanasaṇḍo tenupasaṅkamiṁsu upasaṅkamitvā addasaṁsu bhagavantaṁ tasmiṁ
vanasaṇḍe nisinnaṁ pallaṅkaṁ ābhujitvā ujuṁ kāyaṁ paṇidhāya parimukhaṁ
satiṁ upaṭṭhapetvā disvāna yena bhāradvājagotto brāhmaṇo
tenupasaṅkamiṁsu upasaṅkamitvā bhāradvājagottaṁ brāhmaṇaṁ etadavocuṁ
yagghe bhavaṁ jāneyya asukasmiṁ vanasaṇḍe samaṇo gotamo nisinno
pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvāti.
<p n="710"/>Atha kho bhāradvājagotto brāhmaṇo tehi māṇavakehi
saddhiṁ yena so vanasaṇḍo tenupasaṅkami upasaṅkamitvā addasa <note n="1">Ma. Yu. addasā kho.</note>
bhagavantaṁ tasmiṁ vanasaṇḍe nisinnaṁ pallaṅkaṁ ābhujitvā ujuṁ kāyaṁ
paṇidhāya parimukhaṁ satiṁ upaṭṭhapetvā disvāna yena bhagavā
tenupasaṅkami upasaṅkamitvā bhagavantaṁ gāthāya ajjhabhāsi
gambhīrarūpe bahubherave vane
suññaṁ araññaṁ vijanaṁ vigāhiya
aniñjamānena hitena vaggunā
sucārurūpaṁ vata bhikkhu jhāyasi
na yattha gītaṁ napi yattha vāditaṁ
eko araññe vanavassito muni
accherarūpaṁ paṭibhāti maṁ idaṁ
yadekako pītimano vane vase
<pb n="1.266"/>
Maññāmahaṁ lokādhipatisahabyataṁ
ākaṅkhamāno tidivaṁ anuttaraṁ
kasmā bhavaṁ vijanamaraññamassito
tapo idha kubbati <note n="1">Po. Ma. Yu. kubbasi.</note> brahmapattiyāti.
<p n="711"/>Yākāci kaṅkhā abhinandanā vā
anekadhātūsu puthū sadā sitā
aññāṇamūlappabhavā pajappitā
sabbā mayā byantīkatā samūlikā
svāhaṁ akaṅkho asito anupayo
sabbesu dhammesu visuddhadassano
pappuyya sambodhimanuttaraṁ sivaṁ
jhāyāmahaṁ brahmaraho visārahoti.
<p n="712"/>Evaṁ vutte bhāradvājagotto brāhmaṇo bhagavantaṁ
etadavoca abhikkantaṁ bho gotama abhikkantaṁ bho gotama .pe.
Ajjatagge pāṇupetaṁ saraṇaṅgatanti.
<p rend="subhead" sid="19">9, mātuposakasuttaṃ</p>
Navamaṁ mātuposakasuttaṁ
<p n="713"/>Sāvatthīnidānaṁ. Atha kho mātuposako brāhmaṇo
yena bhagavā tenupasaṅkami upasaṅkamitvā bhagavatā saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi. Ekamantaṁ
nisinno kho mātuposako brāhmaṇo bhagavantaṁ etadavoca ahañhi
<pb n="1.267"/>
Bho gotama dhammena bhikkhaṁ pariyesāmi dhammena bhikkhaṁ pariyesitvā
mātāpitaro posemi kaccāhaṁ bho gotama evaṁkārī kiccakārī
homīti. Taggha tvaṁ brāhmaṇa evaṁkārī kiccakārī ahosi yo
kho brāhmaṇa dhammena bhikkhaṁ pariyesati dhammena <pb ed="P" n="1.182" set="S"/>bhikkhaṁ pariyesitvā
mātāpitaro poseti bahuṁ so puññaṁ pasavatīti.
<p n="714"/>Idamavoca .pe.
Yo mātaraṁ pitaraṁ vā macco dhammena posati
tāya naṁ pāricariyāya mātāpitūsu paṇḍitā
idheva naṁ pasaṁsanti pecca sagge pamodatīti.
<p n="715"/>Evaṁ vutte mātuposako brāhmaṇo bhagavantaṁ etadavoca
abhikkantaṁ bho gotama abhikkantaṁ bho gotama .pe. Upāsakaṁ maṁ
bhavaṁ gotamo dhāretu ajjatagge pāṇupetaṁ saraṇaṅgatanti.
<p rend="subhead" sid="20">10, bhikkhakasuttaṃ</p>
Dasamaṁ bhikkhakasuttaṁ
<p n="716"/>Sāvatthīnidānaṁ. Atha kho bhikkhako brāhmaṇo yena bhagavā
tenupasaṅkami upasaṅkamitvā bhagavatā saddhiṁ sammodi sammodanīyaṁ
kathaṁ sārāṇīyaṁ vītisāretvā ekamantaṁ nisīdi. Ekamantaṁ nisinno kho
bhikkhako brāhmaṇo bhagavantaṁ etadavoca ahamasmi bho gotama
bhikkhako bhavampi bhikkhako idha no kiṁ nānākaraṇanti.
<p n="717"/>Na tena bhikkhako hoti yāvatā bhikkhate pare
vissaṁ dhammaṁ samādāya bhikkhu hoti na tāvatā
<pb n="1.268"/>
Yodha puññañca pāpañca pavāhetvā <note n="1">Ma. Yu. bāhitvā.</note> brahmacariyaṁ
saṅkhāya loke carati sa ve bhikkhūti vuccatīti.
<p n="718"/>Evaṁ vutte bhikkhako brāhmaṇo bhagavantaṁ etadavoca
abhikkantaṁ bho gotama abhikkantaṁ bho gotama .pe. Upāsakaṁ maṁ
bhavaṁ gotamo dhāretu ajjatagge pāṇupetaṁ saraṇaṅgatanti.
<p rend="subhead" sid="21">11, saṅgāravasuttaṃ</p>
Ekādasamaṁ saṅgaravasuttaṁ
<p n="719"/>Sāvatthīnidānaṁ. Tena kho pana samayena saṅgaravo
nāma brāhmaṇo sāvatthiyaṁ paṭivasati udakasuddhiko udakena suddhiṁ <note n="2">Ma. parisuddhiṁ.</note>
pacceti sāyapātaṁ udakorohaṇānuyogamanuyutto viharati. Atha kho
āyasmā ānando pubbaṇhasamayaṁ nivāsetvā pattacīvaramādāya
sāvatthiyaṁ piṇḍāya pāvisi sāvatthiyaṁ piṇḍāya caritvā pacchābhattaṁ
piṇḍapātapaṭikkanto yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi.
<p n="720"/><pb ed="P" n="1.183" set="S"/>Ekamantaṁ nisinno kho āyasmā ānando bhagavantaṁ
etadavoca idha bhante saṅgaravo nāma brāhmaṇo sāvatthiyaṁ
paṭivasati udakasuddhiko udakena suddhiṁ pacceti sāyapātaṁ
udakorohaṇānuyogamanuyutto viharati sādhu bhante bhagavā yena
saṅgaravassa brāhmaṇassa nivesanaṁ tenupasaṅkamatu anukampaṁ upādāyāti.
Adhivāsesi bhagavā tuṇhībhāvena. Atha kho bhagavā pubbaṇhasamayaṁ
nivāsetvā pattacīvaramādāya yena saṅgaravassa brāhmaṇassa nivesanaṁ
<pb n="1.269"/>
Tenupasaṅkami upasaṅkamitvā paññatte āsane nisīdi.
<p n="721"/>Atha kho saṅgaravo brāhmaṇo yena bhagavā tenupasaṅkami
upasaṅkamitvā bhagavatā saddhiṁ sammodi sammodanīyaṁ kathaṁ sārāṇīyaṁ
vītisāretvā ekamantaṁ nisīdi. Ekamantaṁ nisinnaṁ kho saṅgaravaṁ
brāhmaṇaṁ bhagavā etadavoca saccaṁ kira tvaṁ brāhmaṇa udakasuddhiko
udakena suddhiṁ paccesi sāyapātaṁ udakorohaṇānuyogamanuyutto
viharasīti. Evaṁ bho gotamāti. Kiṁ pana tvaṁ brāhmaṇa
atthavasaṁ sampassamāno udakasuddhiko udakena suddhiṁ paccesi sāyapātaṁ
udakorohaṇānuyogamanuyutto viharasīti. Idha me bho gotama yaṁ
divā pāpakammaṁ kataṁ hoti taṁ sayaṁ nhānena pavāhemi yaṁ
rattiṁ pāpakammaṁ kataṁ hoti taṁ pātaṁ nhānena pavāhemi imaṁ ca
khvāhaṁ bho gotama atthavasaṁ sampassamāno udakasuddhiko udakena
suddhiṁ paccemi sāyapātaṁ udakorohaṇānuyogamanuyutto viharāmīti.
<p n="722"/>Dhammo rahado brāhmaṇa sīlatittho
anāvilo sabbhi sataṁ pasattho
yattha have vedaguno sinātā
anallagattāva taranti pāranti.
<p n="723"/>Evaṁ vutte saṅgaravo brāhmaṇo bhagavantaṁ etadavoca
abhikkantaṁ bho gotama abhikkantaṁ bho gotama .pe. Upāsakaṁ maṁ
bhavaṁ gotamo dhāretu ajjatagge pāṇupetaṁ saraṇaṅgatanti.
<pb n="1.270"/>
<p rend="subhead" sid="22">12, khomadussasuttaṃ</p>
Dvādasamaṁ khomadussasuttaṁ
<p n="724"/><pb ed="P" n="1.184" set="S"/>Evamme sutaṁ ekaṁ samayaṁ bhagavā sakkesu viharati
khomadussannāma sakyānaṁ nigamo. Atha kho bhagavā pubbaṇhasamayaṁ
nivāsetvā pattacīvaramādāya khomadussaṁ piṇḍāya pāvisi. Tena
kho pana samayena khomadussakā brāhmaṇagahapatikā sabhāyaṁ sannipatitā
honti kenacideva karaṇīyena. Devo ca ekamekaṁ phusāyati. Atha kho
bhagavā yena sā sabhā tenupasaṅkami. Addasaṁsu kho khomadussakā
brāhmaṇagahapatikā bhagavantaṁ dūratova āgacchantaṁ disvāna etadavocuṁ
ke ca muṇḍakā samaṇakā ke ca sabhādhammaṁ jānissantīti.
<p n="725"/>Atha kho bhagavā khomadussake brāhmaṇagahapatike gāthāya
ajjhabhāsi
nesā sabhā yattha na santi santo
santo na te ye na vadanti dhammaṁ
rāgañca dosañca pahāya mohaṁ
dhammaṁ vadantā ca bhavanti santoti.
<p n="726"/>Evaṁ vutte khomadussakā brāhmaṇagahapatikā bhagavantaṁ
etadavocuṁ abhikkantaṁ bho gotama abhikkantaṁ bho gotama seyyathāpi
bho gotama nikkujjitaṁ vā ukkujjeyya paṭicchannaṁ vā vivareyya
mūḷhassa vā maggaṁ ācikkheyya andhakāre vā telapajjotaṁ dhāreyya
cakkhumanto rūpāni dakkhantīti evameva bhotā gotamena
<pb n="1.271"/>
Anekapariyāyena dhammo pakāsito ete mayaṁ bhavantaṁ gotamaṁ saraṇaṁ
gacchāma dhammañca bhikkhusaṅghañca upāsake no bhavaṁ gotamo
dhāretu ajjatagge pāṇupete saraṇaṅgateti.
Upāsakavaggo dutiyo.
Tassuddānaṁ
kasī udayo devahito aññataramahāsālaṁ
mānatthaddhañca paccanikañca navakammaṁ kaṭṭhahāraṁ
mātuposakaṁ bhikkhako saṅgaravo khomadussena dvādasāti.
Brāhmaṇasaṁyuttaṁ samattaṁ
</xml>