<xml src="a6-11.xml">
<readunit id="a6-11">11. tikavaggo</readunit>
<p rend="subhead" sid="1">1, rāgasuttaṃ</p>
<pb n="6.496"/>
Paṇṇāsakāsaṅgahito vaggo
tikavaggo paṭhamo
<p n="378"/>107 Tayome bhikkhave dhammā katame tayo rāgo doso
moho ime kho bhikkhave tayo dhammā imesaṁ kho bhikkhave
tiṇṇaṁ dhammānaṁ pahānāya tayo dhammā bhāvetabbā katame tayo
rāgassa pahānāya asubhā bhāvetabbā dosassa pahānāya mettā
bhāvetabbā mohassa pahānāya paññā bhāvetabbā imesaṁ kho
bhikkhave tiṇṇaṁ dhammānaṁ pahānāya ime tayo dhammā bhāvetabbāti.
<p rend="subhead" sid="2">2, duccaritasuttaṃ</p>
<p n="379"/>108 Tayome bhikkhave dhammā katame tayo kāyaduccaritaṁ
vacīduccaritaṁ manoduccaritaṁ ime kho bhikkhave tayo dhammā imesaṁ
kho bhikkhave tiṇṇaṁ dhammānaṁ pahānāya tayo dhammā bhāvetabbā
katame tayo kāyaduccaritassa pahānāya kāyasucaritaṁ bhāvetabbaṁ vacīduccaritassa
pahānāya vacīsucaritaṁ bhāvetabbaṁ manoduccaritassa pahānāya
manosucaritaṁ bhāvetabbaṁ imesaṁ kho bhikkhave tiṇṇaṁ dhammānaṁ pahānāya
ime tayo dhammā bhāvetabbāti.
<p rend="subhead" sid="3">3, vitakkasuttaṃ</p>
<p n="380"/>109 Tayome bhikkhave dhammā katame tayo kāmavitakko
byāpādavitakko vihiṁsāvitakko ime kho bhikkhave tayo dhammā
imesaṁ kho bhikkhave tiṇṇaṁ dhammānaṁ pahānāya tayo dhammā bhāvetabbā
katame tayo kāmavitakkassa pahānāya nekkhammavitakko bhāvetabbo
<pb n="6.497"/>
Byāpādavitakkassa pahānāya abyāpādavitakko bhāvetabbo vihiṁsāvitakkassa
pahānāya avihiṁsāvitakko bhāvetabbo imesaṁ kho bhikkhave
tiṇṇaṁ dhammānaṁ <pb ed="P" n="3.447" set="A"/>pahānāya ime tayo dhammā bhāvetabbāti.
<p rend="subhead" sid="4">4, saññāsuttaṃ</p>
<p n="381"/>110 Tayome bhikkhave dhammā katame tayo kāmasaññā
byāpādasaññā vihiṁsāsaññā ime kho bhikkhave tayo dhammā
imesaṁ kho bhikkhave tiṇṇaṁ dhammānaṁ pahānāya tayo dhammā bhāvetabbā
katame tayo kāmasaññāya pahānāya nekkhammasaññā bhāvetabbā
byāpādasaññāya pahānāya abyāpādasaññā bhāvetabbā vihiṁsāsaññāya
pahānāya avihiṁsāsaññā bhāvetabbā imesaṁ kho bhikkhave
tiṇṇaṁ dhammānaṁ pahānāya ime tayo dhammā bhāvetabbāti.
<p rend="subhead" sid="5">5, dhātusuttaṃ</p>
<p n="382"/>111 Tayome bhikkhave dhammā katame tayo kāmadhātu
byāpādadhātu vihiṁsādhātu ime kho bhikkhave tayo dhammā imesaṁ
kho bhikkhave tiṇṇaṁ dhammānaṁ pahānāya tayo dhammā bhāvetabbā
katame tayo kāmadhātuyā pahānāya nekkhammadhātu bhāvetabbā
byāpādadhātuyā pahānāya abyāpādadhātu bhāvetabbā vihiṁsādhātuyā
pahānāya avihiṁsādhātu bhāvetabbā imesaṁ kho bhikkhave tiṇṇaṁ dhammānaṁ
pahānāya ime tayo dhammā bhāvetabbāti.
<p rend="subhead" sid="6">6, assādasuttaṃ</p>
<p n="383"/>112 Tayome bhikkhave dhammā katame tayo assādadiṭṭhi
attānudiṭṭhi micchādiṭṭhi ime kho bhikkhave tayo dhammā imesaṁ
<pb n="6.498"/>
Kho bhikkhave tiṇṇaṁ dhammānaṁ pahānāya tayo dhammā bhāvetabbā katame
tayo assādadiṭṭhiyā pahānāya aniccasaññā bhāvetabbā attānudiṭṭhiyā
pahānāya anattasaññā bhāvetabbā micchādiṭṭhiyā pahānāya
sammādiṭṭhi <pb ed="P" n="3.448" set="A"/>bhāvetabbā imesaṁ kho bhikkhave tiṇṇaṁ dhammānaṁ pahānāya
ime tayo dhammā bhāvetabbāti.
<p rend="subhead" sid="7">7, aratisuttaṃ</p>
<p n="384"/>113 Tayome bhikkhave dhammā katame tayo arati vihiṁsā <note n="1">Po. <pb ed="P" n="3.449" set="A"/>vihesā ....</note>
adhammacariyā ime kho bhikkhave tayo dhammā imesaṁ kho bhikkhave
tiṇṇaṁ dhammānaṁ pahānāya tayo dhammā bhāvetabbā katame tayo
aratiyā pahānāya muditā bhāvetabbā vihiṁsāya <note n="1">Po. <pb ed="P" n="3.449" set="A"/>vihesā ....</note> pahānāya avihiṁsā
bhāvetabbā adhammacariyāya pahānāya dhammacariyā bhāvetabbā imesaṁ
kho bhikkhave tiṇṇaṁ dhammānaṁ pahānāya ime tayo dhammā bhāvetabbāti.
<p rend="subhead" sid="8">8, santuṭṭhitāsuttaṃ</p>
<p n="385"/>114 Tayome bhikkhave dhammā katame tayo asantuṭṭhitā
asampajaññaṁ mahicchatā ime kho bhikkhave tayo dhammā imesaṁ
kho bhikkhave tiṇṇaṁ dhammānaṁ pahānāya tayo dhammā bhāvetabbā
katame tayo asantuṭṭhitāya pahānāya santuṭṭhitā bhāvetabbā
asampajaññassa pahānāya sampajaññaṁ bhāvetabbaṁ mahicchatāya pahānāya
appicchatā bhāvetabbā imesaṁ kho bhikkhave tiṇṇaṁ dhammānaṁ pahānāya
ime tayo dhammā bhāvetabbāti.
<p rend="subhead" sid="9">9, dovacassatāsuttaṃ</p>
<p n="386"/>115 Tayome bhikkhave dhammā katame tayo dovacassatā
pāpamittatā cetaso vikkhepo ime kho bhikkhave tayo dhammā
<pb n="6.499"/>
Imesaṁ kho bhikkhave tiṇṇaṁ dhammānaṁ pahānāya tayo dhammā bhāvetabbā
katame tayo dovacassatāya pahānāya sovacassatā bhāvetabbā pāpamittatāya
pahānāya kalyāṇamittatā bhāvetabbā cetaso vikkhepassa
pahānāya ānāpānassati bhāvetabbā imesaṁ kho bhikkhave tiṇṇaṁ
dhammānaṁ pahānāya ime tayo dhammā bhāvetabbāti.
<p rend="subhead" sid="10">10, uddhaccasuttaṃ</p>
<p n="387"/>116 Tayome bhikkhave dhammā katame tayo uddhaccaṁ
asaṁvaro pamādo ime kho bhikkhave tayo dhammā imesaṁ kho bhikkhave
tiṇṇaṁ dhammānaṁ pahānāya tayo dhammā bhāvetabbā katame tayo
uddhaccassa pahānāya samatho bhāvetabbo asaṁvarassa pahānāya saṁvaro
bhāvetabbo pamādassa pahānāya appamādo bhāvetabbo imesaṁ
kho bhikkhave tiṇṇaṁ dhammānaṁ pahānāya ime tayo dhammā bhāvetabbāti.
Tikavaggo paṭhamo.
Tassuddānaṁ
rāgaduccaritavitakka saññādhātūti pavuccati <note n="1">Ma. Yu. vuccati.</note>
assādārati tuṭṭhi duve ca <note n="2">Yu. dovaca ....</note> uddhaccena vaggoti.
</xml>