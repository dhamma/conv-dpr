<xml src="s18.xml">
<pgroup id="s18"/>
<readunit id="s18">7. rāhulasaṃyuttaṃ</readunit>
<p rend="subhead" check="nosid">1, paṭhamavaggo</p>
<p rend="subhead" sid="1">1, cakkhusuttaṃ</p>
<pb n="2.287"/>
Rāhulasaṁyuttaṁ
paṭhamavaggo paṭhamo
<p n="599"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho āyasmā rāhulo
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi. Ekamantaṁ nisinno kho āyasmā rāhulo
bhagavantaṁ etadavoca sādhu me bhante bhagavā saṅkhittena dhammaṁ
desetu <pb ed="P" n="2.245" set="S"/>yamahaṁ bhagavato dhammaṁ sutvā eko vūpakaṭṭho appamatto
ātāpī pahitatto vihareyyanti.
<p n="600"/>Taṁ kiṁ maññasi rāhula cakkhuṁ niccaṁ vā aniccaṁ vāti.
Aniccaṁ bhante. Yaṁ panāniccaṁ dukkhaṁ vā taṁ sukhaṁ vāti. Dukkhaṁ
bhante. Yaṁ panāniccaṁ dukkhaṁ vipariṇāmadhammaṁ kallaṁ nu taṁ samanupassituṁ
etaṁ mama esohamasmi eso me attāti. No
hetaṁ bhante.
[evaṁ peyyālo]
sotaṁ niccaṁ vā aniccaṁ vāti. Aniccaṁ bhante ... Ghānaṁ niccaṁ vā
aniccaṁ vāti. Aniccaṁ bhante ... Jivhā niccā vā aniccā vāti.
Aniccā bhante ... Kāyo nicco vā anicco vāti. Anicco
<pb n="2.288"/>
Bhante ... Mano nicco vā anicco vāti. Anicco bhante.
Yaṁ panāniccaṁ dukkhaṁ vā taṁ sukhaṁ vāti. Dukkhaṁ bhante. Yaṁ panāniccaṁ
dukkhaṁ vipariṇāmadhammaṁ kallaṁ nu taṁ samanupassituṁ etaṁ mama esohamasmi
eso me attāti. No hetaṁ bhante.
<p n="601"/>Evaṁ passaṁ rāhula sutavā ariyasāvako cakkhusmimpi
nibbindati sotasmimpi nibbindati ghānasmimpi nibbindati jivhāyapi
nibbindati kāyasmimpi nibbindati manasmimpi nibbindati nibbindaṁ
virajjati virāgā vimuccati. Vimuttasmiṁ vimuttamiti <note n="1">katthaci vimuttamhītītipi pāṭho dissati.</note> ñāṇaṁ hoti.
Khīṇā jāti vusitaṁ <pb ed="P" n="2.246" set="S"/>brahmacariyaṁ kataṁ karaṇīyaṁ nāparaṁ itthattāyāti
pajānātīti. Paṭhamaṁ.
[etena peyyālena dasa suttantā kātabbā]
<p rend="subhead" sid="2">2, rūpasuttaṃ</p>
<p n="602"/>Sāvatthiyaṁ viharati ... Taṁ kiṁ maññasi rāhula rūpā niccā
vā aniccā vāti. Aniccā bhante ... Saddā .pe. Gandhā ...
Rasā ... Phoṭṭhabbā ... Dhammā niccā vā aniccā vāti. Aniccā
bhante ....
<p n="603"/>Evaṁ passaṁ rāhula sutavā ariyasāvako rūpesupi
nibbindati saddesupi nibbindati gandhesupi nibbindati rasesupi
nibbindati phoṭṭhabbesupi nibbindati dhammesupi nibbindati nibbindaṁ
virajjati .pe. Pajānātīti. Dutiyaṁ.
<p rend="subhead" sid="3">3, viññāṇasuttaṃ</p>
<pb n="2.289"/>
<p n="604"/>Sāvatthiyaṁ viharati ... Taṁ kiṁ maññasi rāhula
cakkhuviññāṇaṁ niccaṁ vā aniccaṁ vāti. Aniccaṁ bhante ...
Sotaviññāṇaṁ .pe. Ghānaviññāṇaṁ ... Jivhāviññāṇaṁ ...
Kāyaviññāṇaṁ ... Manoviññāṇaṁ niccaṁ vā aniccaṁ vāti. Aniccaṁ
bhante ....
<p n="605"/>Evaṁ passaṁ rāhula sutavā ariyasāvako cakkhuviññāṇasmimpi
nibbindati sotaviññāṇasmimpi nibbindati ghānaviññāṇasmimpi
nibbindati jivhāviññāṇasmimpi nibbindati kāyaviññāṇasmimpi
nibbindati manoviññāṇasmimpi nibbindati
nibbindaṁ virajjati .pe. Pajānātīti. Tatiyaṁ.
<p rend="subhead" sid="4">4, samphassasuttaṃ</p>
<p n="606"/>Sāvatthiyaṁ viharati ... Taṁ kiṁ maññasi rāhula cakkhusamphasso
nicco vā anicco vāti. Anicco bhante ... Sotasamphasso
.pe. Ghānasamphasso ... Jivhāsamphasso ... Kāyasamphasso ...
Manosamphasso nicco vā <pb ed="P" n="2.247" set="S"/>anicco vāti. Anicco bhante ....
<p n="607"/>Evaṁ passaṁ rāhula sutavā ariyasāvako cakkhusamphassasmimpi
nibbindati sotasamphassasmimpi nibbindati ghānasamphassasmimpi
nibbindati jivhāsamphassasmimpi nibbindati kāyasamphassasmimpi
nibbindati manosamphassasmimpi nibbindati nibbindaṁ
virajjati .pe. Pajānātīti. Catutthaṁ.
<p rend="subhead" sid="5">5, vedanāsuttaṃ</p>
<p n="608"/>Sāvatthiyaṁ viharati ... Taṁ kiṁ maññasi rāhula cakkhusamphassajāvedanā
<pb n="2.290"/>
Niccā vā aniccā vāti. Aniccā bhante ... Sotasamphassajāvedanā
.pe. Ghānasamphassajāvedanā ... Jivhāsamphassajāvedanā ...
Kāyasamphassajāvedanā ... Manosamphassajāvedanā niccā vā
aniccā vāti. Aniccā bhante ....
<p n="609"/>Evaṁ passaṁ rāhula sutavā ariyasāvako cakkhusamphassajāvedanāyapi
nibbindati sotasamphassajāvedanāyapi nibbindati ghānasamphassajāvedanāyapi
nibbindati jivhāsamphassajāvedanāyapi nibbindati
kāyasamphassajāvedanāyapi nibbindati manosamphassajāvedanāyapi
nibbindati .pe. Pajānātīti. Pañcamaṁ.
<p rend="subhead" sid="6">6, saññāsuttaṃ</p>
<p n="610"/>Sāvatthiyaṁ viharati ... Taṁ kiṁ maññasi rāhula rūpasaññā
niccā vā aniccā vāti. Aniccā bhante ... Saddasaññā ...
Gandhasaññā ... Rasasaññā ... Phoṭṭhabbasaññā ... Dhammasaññā
niccā vā aniccā vāti. Aniccā bhante ....
<p n="611"/>Evaṁ passaṁ rāhula sutavā ariyasāvako rūpasaññāyapi
nibbindati saddasaññāyapi nibbindati gandhasaññāyapi nibbindati
rasasaññāyapi nibbindati phoṭṭhabbasaññāyapi nibbindati
dhammasaññāyapi nibbindati .pe. Pajānātīti. Chaṭṭhaṁ.
<p rend="subhead" sid="7">7, sañcetanāsuttaṃ</p>
<p n="612"/>Sāvatthiyaṁ viharati ... Taṁ kiṁ maññasi rāhula
rūpasañcetanā niccā vā aniccā vāti. Aniccā bhante ...
Saddasañcetanā ... Gandhasañcetanā ... Rasasañcetanā ...
<pb n="2.291"/>
Phoṭṭhabbasañcetanā ... Dhammasañcetanā niccā vā aniccā vāti. Aniccā
bhante ....
<p n="613"/>Evaṁ passaṁ rāhula sutavā ariyasāvako rūpasañcetanāyapi
nibbindati saddasañcetanāyapi nibbindati gandhasañcetanāyapi nibbindati
rasasañcetanāyapi nibbindati phoṭṭhabbasañcetanāyapi nibbindati
dhammasañcetanāyapi nibbindati .pe. Pajānātīti. Sattamaṁ.
<p rend="subhead" sid="8">8, taṇhāsuttaṃ</p>
<p n="614"/>Sāvatthiyaṁ viharati ... Taṁ kiṁ maññasi rāhula rūpataṇhā
niccā vā aniccā vāti. Aniccā bhante ... Saddataṇhā ...
Gandhataṇhā ... Rasataṇhā ... Phoṭṭhabbataṇhā ... Dhammataṇhā niccā
vā aniccā vāti. Aniccā bhante ....
<p n="615"/>Evaṁ passaṁ rāhula sutavā ariyasāvako rūpataṇhāyapi
nibbindati saddataṇhāyapi nibbindati gandhataṇhāyapi nibbindati
rasataṇhāyapi nibbindati phoṭṭhabbataṇhāyapi nibbindati
dhammataṇhāyapi nibbindati .pe. Pajānātīti. Aṭṭhamaṁ.
<p rend="subhead" sid="9">9, dhātusuttaṃ</p>
<p n="616"/>Sāvatthiyaṁ viharati ... Taṁ kiṁ maññasi rāhula paṭhavīdhātu
niccā vā aniccā vāti. Aniccā bhante ... Āpodhātu ...
Tejodhātu ... Vāyodhātu ... Ākāsadhātu ... Viññāṇadhātu niccā vā
aniccā vāti. Aniccā bhante ....
<p n="617"/>Evaṁ passaṁ rāhula sutavā ariyasāvako paṭhavīdhātuyāpi
nibbindati āpodhātuyāpi nibbindati tejodhātuyāpi nibbindati
<pb n="2.292"/>
Vāyodhātuyāpi nibbindati ākāsadhātuyāpi nibbindati viññāṇadhātuyāpi
nibbindati .pe. Pajānātīti. Navamaṁ.
<p rend="subhead" sid="10">10, khandhasuttaṃ</p>
<p n="618"/>Sāvatthiyaṁ viharati ... Taṁ kiṁ maññasi rāhula rūpaṁ niccaṁ
vā aniccaṁ vāti. Aniccaṁ bhante ... Vedanā ... Saññā ...
Saṅkhārā ... Viññāṇaṁ niccaṁ vā aniccaṁ vāti. Aniccaṁ bhante.
Yaṁ panāniccaṁ dukkhaṁ vā taṁ sukhaṁ vāti. Dukkhaṁ bhante. Yaṁ
panāniccaṁ dukkhaṁ vipariṇāmadhammaṁ kallaṁ nu taṁ samanupassituṁ etaṁ
mama esohamasmi eso me attāti. No hetaṁ bhante.
<p n="619"/>Evaṁ passaṁ rāhula sutavā ariyasāvako rūpasmimpi
nibbindati vedanāyapi nibbindati saññāyapi nibbindati saṅkhāresupi
nibbindati viññāṇasmimpi nibbindati nibbindaṁ virajjati virāgā
vimuccati. Vimuttasmiṁ vimuttamiti ñāṇaṁ hoti. Khīṇā jāti vusitaṁ
brahmacariyaṁ kataṁ karaṇīyaṁ nāparaṁ itthattāyāti pajānātīti. Dasamaṁ.
Paṭhamavaggo paṭhamo.
Tassa uddānaṁ
cakkhuṁ rūpañca viññāṇaṁ samphasso vedanāya ca
saññā ca cetanā <pb ed="P" n="2.250" set="S"/>taṇhā dhātu khandhena te dasāti.
<p rend="subhead" check="nosid">2, dutiyavaggo</p>
<p rend="subhead" sid="11">1, cakkhusuttaṃ</p>
<pb n="2.293"/>
Dutiyavaggo dutiyo
<p n="620"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho āyasmā rāhulo
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi.
<p n="621"/>Ekamantaṁ nisinnaṁ kho āyasmantaṁ rāhulaṁ bhagavā etadavoca
taṁ kiṁ maññasi rāhula cakkhuṁ niccaṁ vā aniccaṁ vāti.
Aniccaṁ bhante. Yaṁ panāniccaṁ dukkhaṁ vā taṁ sukhaṁ vāti. Dukkhaṁ
bhante. Yaṁ panāniccaṁ dukkhaṁ vipariṇāmadhammaṁ kallaṁ nu taṁ
samanupassituṁ etaṁ mama esohamasmi eso me attāti. No hetaṁ
bhante. Sotaṁ ... Ghānaṁ ... Jivhā ... Kāyo ... Mano ... Nicco
vā anicco vāti. Anicco bhante. Yaṁ panāniccaṁ dukkhaṁ vā taṁ
sukhaṁ vāti. Dukkhaṁ bhante. Yaṁ panāniccaṁ dukkhaṁ vipariṇāmadhammaṁ
kallaṁ nu taṁ samanupassituṁ etaṁ mama esohamasmi eso me
attāti. No hetaṁ bhante.
<p n="622"/>Evaṁ passaṁ rāhula sutavā ariyasāvako cakkhusmimpi
nibbindati sotasmimpi nibbindati ghānasmimpi nibbindati jivhāyapi
nibbindati kāyasmimpi nibbindati manasmimpi nibbindati nibbindaṁ
virajjati virāgā vimuccati. Vimuttasmiṁ vimuttamiti <pb ed="P" n="2.251" set="S"/>ñāṇaṁ hoti.
<pb n="2.294"/>
Khīṇā jāti vusitaṁ brahmacariyaṁ kataṁ karaṇīyaṁ nāparaṁ itthattāyāti
pajānātīti. Paṭhamaṁ.
<p rend="subhead" sid="12-20">2-10, rūpādisuttanavakaṃ</p>
[etena peyyālena dasa suttantā kātabbā]
<p n="623"/>Taṁ kiṁ maññasi rāhula rūpā niccā vā aniccā
vāti. Aniccā bhante ... Saddā ... Gandhā ... Rasā ...
Phoṭṭhabbā ... Dhammā ....
<p n="624"/>Cakkhuviññāṇaṁ ... Sotaviññāṇaṁ ... Ghānaviññāṇaṁ ...
Jivhāviññāṇaṁ ... Kāyaviññāṇaṁ ... Manoviññāṇaṁ ....
<p n="625"/>Cakkhusamphasso ... Sotasamphasso ... Ghānasamphasso ...
Jivhāsamphasso ... Kāyasamphasso ... Manosamphasso ....
<p n="626"/>Cakkhusamphassajāvedanā ... Sotasamphassajāvedanā ...
Ghānasamphassajāvedanā ... Jivhāsamphassajāvedanā ... Kāyasamphassajā-
vedanā ... Manosamphassajāvedanā ....
<p n="627"/>Rūpasaññā ... Saddasaññā ... Gandhasaññā ...
Rasasaññā ... Phoṭṭhabbasaññā ... Dhammasaññā ....
<p n="628"/>Rūpasañcetanā ... Saddasañcetanā ... Gandhasañcetanā ...
Rasasañcetanā ... Phoṭṭhabbasañcetanā ... Dhammasañcetanā ....
<p n="629"/>Rūpataṇhā ... Saddataṇhā ... Gandhataṇhā ...
Rasataṇhā <pb ed="P" n="2.252" set="S"/>... Phoṭṭhabbataṇhā ... Dhammataṇhā ....
<p n="630"/>Paṭhavīdhātu ... Āpodhātu ... Tejodhātu ...
Vāyodhātu ...
<pb n="2.295"/>
Ākāsadhātu ... Viññāṇadhātu ....
<p n="631"/>Rūpaṁ ... Vedanā ... Saññā ... Saṅkhārā ... Viññāṇaṁ
niccaṁ vā aniccaṁ vāti. Aniccaṁ bhante .pe. Evaṁ passaṁ
rāhula .pe. Nāparaṁ itthattāyāti pajānātīti. Dasamaṁ.
<p rend="subhead" sid="21">11, anusayasuttaṃ</p>
<p n="632"/>Sāvatthiyaṁ viharati ... Atha kho āyasmā rāhulo yena
bhagavā tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinno kho āyasmā rāhulo bhagavantaṁ
etadavoca kathaṁ nu kho bhante jānato kathaṁ passato imasmiñca
saviññāṇake kāye bahiddhā ca sabbanimittesu ahaṅkāra
mamaṅkāramānānusayā na hontīti.
<p n="633"/>Yaṅkiñci rāhula rūpaṁ atītānāgatapaccuppannaṁ ajjhattaṁ
vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā
yaṁ dūre santike vā sabbaṁ rūpaṁ netaṁ mama nesohamasmi na
meso attāti evametaṁ yathābhūtaṁ sammappaññāya passati. Yākāci
vedanā ... Yākāci saññā ... Yekeci saṅkhārā ... Yaṅkiñci viññāṇaṁ
atītānāgatapaccuppannaṁ ajjhattaṁ vā bahiddhā vā oḷārikaṁ vā
sukhumaṁ vā hīnaṁ vā paṇītaṁ vā yaṁ dūre santike vā sabbaṁ
viññāṇaṁ <pb ed="P" n="2.253" set="S"/>netaṁ mama nesohamasmi na meso attāti evametaṁ
yathābhūtaṁ sammappaññāya passati. Evaṁ kho rāhula jānato evaṁ
passato imasmiñca saviññāṇake kāye bahiddhā ca sabbanimittesu
<pb n="2.296"/>
Ahaṅkāramamaṅkāramānānusayā na hontīti. Ekādasamaṁ.
<p rend="subhead" sid="22">12, apagatasuttaṃ</p>
<p n="634"/>Sāvatthiyaṁ viharati ... Atha kho āyasmā rāhulo yena
bhagavā tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinno kho āyasmā rāhulo bhagavantaṁ etadavoca
kathaṁ nu kho bhante jānato kathaṁ passato imasmiñca saviññāṇake
kāye bahiddhā ca sabbanimittesu ahaṅkāramamaṅkāramānāpagataṁ
mānasaṁ hoti vidhā samatikkantaṁ santaṁ suvimuttanti.
<p n="635"/>Yaṅkiñci rāhula rūpaṁ atītānāgatapaccuppannaṁ ajjhattaṁ
vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā
yaṁ dūre santike vā sabbaṁ rūpaṁ netaṁ mama nesohamasmi na
meso attāti evametaṁ yathābhūtaṁ sammappaññāya disvā anupādā
vimutto hoti.
[pañcannaṁ khandhānaṁ evaṁ kātabbaṁ]
yākāci vedanā ... Yākāci saññā ... Yekeci saṅkhārā ...
Yaṅkiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ
vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ
viññāṇaṁ netaṁ mama nesohamasmi na meso attāti evametaṁ
yathābhūtaṁ sammappaññāya disvā anupādā vimutto hoti. Evaṁ
kho rāhula jānato evaṁ passato imasmiñca saviññāṇake kāye
bahiddhā ca sabbanimittesu ahaṅkāramamaṅkāramānāpagataṁ mānasaṁ
<pb n="2.297"/>
Hoti vidhā samatikkantaṁ santaṁ suvimuttanti. Dvādasamaṁ.
Dutiyavaggo dutiyo.
Tassa uddānaṁ
cakkhuṁ rūpañca viññāṇaṁ samphasso vedanāya ca
saññā ca cetanā taṇhā <note n="1">Ma. Yu. saññā sañcetanā taṇhā.</note> dhātu khandhena te dasa
anusayaṁ apagatañceva vaggo tena pavuccatīti.
Rāhulasaṁyuttaṁ chaṭṭhaṁ samattaṁ.
</xml>