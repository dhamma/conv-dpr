<xml src="s24.xml">
<pgroup id="s24"/>
<readunit id="s24">3. diṭṭhisaṃyuttaṃ</readunit>
<p rend="subhead" check="nosid">1, sotāpattivaggo</p>
<p rend="subhead" sid="1">1, vātasuttaṃ</p>
<pb n="3.248"/>
Diṭṭhisaṁyuttaṁ
sotāpattivaggo paṭhamo
<p n="417"/>Ekaṁ samayaṁ bhagavā sāvatthiyaṁ viharati jetavane .pe.
Bhagavā etadavoca kismiṁ nu kho bhikkhave sati kiṁ upādāya kiṁ
abhinivissa evaṁ diṭṭhi uppajjati na vātā vāyanti na najjo
sandanti na gabbhiniyo vijāyanti na candimasuriyā udenti vā
apenti vā esikaṭṭhāyiṭṭhitāti. Bhagavaṁmūlakā no bhante dhammā
bhagavaṁnettikā bhagavaṁpaṭisaraṇā sādhu vata bhante bhagavantaññeva
paṭibhātu etassa bhāsitassa attho bhagavato dhammaṁ sutvā bhikkhū
dhāressantīti. Tenahi bhikkhave suṇātha sādhukaṁ manasikarotha bhāsissāmīti.
Evaṁ bhanteti kho te bhikkhū bhagavato paccassosuṁ. Bhagavā
etadavoca rūpe kho bhikkhave sati rūpaṁ upādāya rūpaṁ abhinivissa
evaṁ diṭṭhi uppajjati na vātā vāyanti na najjo sandanti na
gabbhiniyo vijāyanti na candimasuriyā udenti vā apenti vā
esikaṭṭhāyiṭṭhitā <note n="1">Ma. esikaṭṭhāyiṭṭhitāti.</note>. Vedanāya sati .pe. Saññāya sati.
Saṅkhāresu sati. Viññāṇe sati viññāṇaṁ upādāya viññāṇaṁ
abhinivissa evaṁ diṭṭhi uppajjati na vātā vāyanti na najjo
sandanti na gabbhiniyo vijāyanti na candimasuriyā udenti vā
apenti vā esikaṭṭhāyiṭṭhitā.
<pb n="3.249"/>
<p n="418"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante. Yaṁ panāniccaṁ dukkhaṁ vā taṁ sukhaṁ vāti. Dukkhaṁ
bhante. Yaṁ panāniccaṁ dukkhaṁ vipariṇāmadhammaṁ api nu taṁ
anupādāya evaṁ diṭṭhi uppajjeyya na vātā vāyanti na najjo
sandanti na gabbhiniyo vijāyanti na candimasuriyā udenti vā
apenti vā esikaṭṭhāyiṭṭhitāti. <pb ed="P" n="3.203" set="S"/>No hetaṁ bhante. Vedanā
niccā vā aniccā vāti .pe. Saññā. Saṅkhārā niccā
vā aniccā vāti .pe. Viññāṇaṁ niccaṁ vā aniccaṁ vāti.
Aniccaṁ bhante. Yaṁ panāniccaṁ dukkhaṁ vā taṁ sukhaṁ vāti. Dukkhaṁ
bhante. Yaṁ panāniccaṁ dukkhaṁ vipariṇāmadhammaṁ api nu taṁ
anupādāya evaṁ diṭṭhi uppajjeyya na vātā vāyanti na najjo
sandanti na gabbhiniyo vijāyanti na candimasuriyā udenti vā
apenti vā esikaṭṭhāyiṭṭhitāti. No hetaṁ bhante. Yampidaṁ
diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā taṁpi
niccaṁ vā aniccaṁ vāti. Aniccaṁ bhante. Yaṁ panāniccaṁ dukkhaṁ
vā taṁ sukhaṁ vāti. Dukkhaṁ bhante. Yaṁ panāniccaṁ dukkhaṁ vipariṇāmadhammaṁ
api nu taṁ anupādāya evaṁ diṭṭhi uppajjeyya na vātā
vāyanti na najjo sandanti na gabbhiniyo vijāyanti na candimasuriyā
udenti vā apenti vā esikaṭṭhāyiṭṭhitāti. No hetaṁ bhante.
Yato kho bhikkhave ariyasāvakassa imesu chasu <note n="1">Ma. ca.</note> ṭhānesu kaṅkhā
<pb n="3.250"/>
Pahīnā hoti dukkhepissa kaṅkhā pahīnā hoti dukkhasamudayepissa
kaṅkhā pahīnā hoti dukkhanirodhepissa kaṅkhā pahīnā hoti
dukkhanirodhagāminiyā paṭipadāyapissa kaṅkhā pahīnā hoti. Ayaṁ vuccati
bhikkhave ariyasāvako sotāpanno avinipātadhammo niyato
sambodhiparāyanoti.
<p rend="subhead" sid="2">2, etaṃmamasuttaṃ</p>
<p n="419"/>Sāvatthī. Kismiṁ nu kho bhikkhave sati kiṁ upādāya kiṁ
abhinivissa evaṁ diṭṭhi uppajjati etaṁ mama esohamasmi eso
me attāti. Bhagavaṁmūlakā no bhante dhammā .pe. <pb ed="P" n="3.204" set="S"/>Rūpe kho
bhikkhave sati rūpaṁ upādāya rūpaṁ abhinivissa evaṁ diṭṭhi uppajjati
etaṁ mama esohamasmi eso me attāti. Vedanāya sati .pe.
Saññāya sati. Saṅkhāresu sati. Viññāṇe sati viññāṇaṁ
upādāya viññāṇaṁ abhinivissa evaṁ diṭṭhi uppajjati etaṁ mama
esohamasmi eso me attāti.
<p n="420"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Api nu taṁ anupādāya evaṁ diṭṭhi uppajjeyya
etaṁ mama esohamasmi eso me attāti. No hetaṁ bhante.
Vedanā. Saññā. Saṅkhārā. Viññāṇaṁ niccaṁ vā aniccaṁ
vāti. Aniccaṁ .pe. Api nu taṁ anupādāya evaṁ diṭṭhi uppajjeyya
etaṁ mama esohamasmi eso me attāti. No hetaṁ bhante.
Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā
<pb n="3.251"/>
Taṁpi niccaṁ vā aniccaṁ vāti. Aniccaṁ bhante. Yaṁ panāniccaṁ
dukkhaṁ vā taṁ sukhaṁ vāti. Dukkhaṁ bhante. Yaṁ panāniccaṁ dukkhaṁ
vipariṇāmadhammaṁ api nu taṁ anupādāya evaṁ diṭṭhi uppajjeyya
etaṁ mama esohamasmi eso me attāti. No hetaṁ bhante.
Yato kho bhikkhave ariyasāvakassa imesu chasu ṭhānesu kaṅkhā
pahīnā hoti dukkhepissa kaṅkhā pahīnā hoti .pe.
Dukkhanirodhagāminiyā paṭipadāyapissa kaṅkhā pahīnā hoti. Ayaṁ vuccati
bhikkhave ariyasāvako sotāpanno avinipātadhammo niyato
sambodhiparāyanoti.
<p rend="subhead" sid="3">3, soattāsuttaṃ</p>
<p n="421"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati so attā so loko
so pecca bhavissāmi nicco dhuvo sassato avipariṇāmadhammoti.
Bhagavaṁmūlakā no bhante dhammā .pe. Rūpe kho bhikkhave sati
rūpaṁ upādāya rūpaṁ abhinivissa evaṁ diṭṭhi uppajjati so attā
.pe. Avipariṇāmadhammo vedanāya sati .pe. Saññāya sati.
Saṅkhāresu sati. Viññāṇe sati viññāṇaṁ upādāya viññāṇaṁ
abhinivissa evaṁ diṭṭhi uppajjati so attā so loko so
pecca bhavissāmi nicco dhuvo sassato avipariṇāmadhammo <note n="1">Ma. Yu. avipariṇāmadhammoti.</note>.
<p n="422"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
<pb n="3.252"/>
Evaṁ diṭṭhi uppajjeyya so attā .pe. Avipariṇāmadhammoti.
No hetaṁ bhante. Vedanā. Saññā. Saṅkhārā. Viññāṇaṁ
niccaṁ vā aniccaṁ vāti. Aniccaṁ bhante. Api nu taṁ anupādāya
evaṁ diṭṭhi uppajjeyya so attā .pe. Avipariṇāmadhammoti.
No hetaṁ bhante. Yampidaṁ diṭṭhaṁ sutaṁ mutaṁ viññātaṁ pattaṁ
pariyesitaṁ anuvicaritaṁ manasā taṁpi niccaṁ vā aniccaṁ vāti.
Aniccaṁ bhante. Yaṁ panāniccaṁ .pe. Api nu taṁ anupādāya evaṁ
diṭṭhi uppajjeyya so attā so loko so pecca bhavissāmi
nicco dhuvo sassato avipariṇāmadhammoti. No hetaṁ bhante.
Yato kho bhikkhave ariyasāvakassa imesu chasu ṭhānesu kaṅkhā
pahīnā hoti dukkhepissa kaṅkhā pahīnā hoti .pe. Dukkhanirodhagāminiyā
paṭipadāyapissa kaṅkhā pahīnā hoti. Ayaṁ vuccati
bhikkhave ariyasāvako sotāpanno avinipātadhammo niyato
sambodhiparāyanoti.
<p rend="subhead" sid="4">4, nocamesiyāsuttaṃ</p>
<p n="423"/>Sāvatthī. Kismiṁ nu kho bhikkhave sati kiṁ upādāya kiṁ
abhinivissa evaṁ diṭṭhi uppajjati no cassaṁ no ca me siyā na
bhavissati <note n="1">bhavissāmītipi pāṭho. Ma. nābhavissa.</note> na me bhavissatīti. Bhagavaṁmūlakā no bhante dhammā
.pe. Rūpe kho bhikkhave sati rūpaṁ upādāya rūpaṁ abhinivissa <pb ed="P" n="3.206" set="S"/>evaṁ
diṭṭhi uppajjati no cassaṁ no ca me siyā na bhavissati na
<pb n="3.253"/>
Me bhavissatīti. Vedanāya sati. Saññāya sati. Saṅkhāresu
sati. Viññāṇe sati viññāṇaṁ upādāya viññāṇaṁ abhinivissa
evaṁ diṭṭhi uppajjati no cassaṁ no ca me siyā na bhavissati
na me bhavissatīti.
<p n="424"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Api nu taṁ anupādāya evaṁ diṭṭhi uppajjeyya
no cassaṁ no ca me siyā na bhavissati na me bhavissatīti.
No hetaṁ bhante. Vedanā. Saññā. Saṅkhārā. Viññāṇaṁ
niccaṁ vā aniccaṁ vāti. Aniccaṁ bhante. Yaṁ panāniccaṁ .pe.
Api nu taṁ anupādāya evaṁ diṭṭhi uppajjeyya no cassaṁ no
ca me siyā na bhavissati na me bhavissatīti. No hetaṁ bhante.
Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā
taṁpi niccaṁ vā aniccaṁ vāti. Aniccaṁ bhante .pe. Api nu
taṁ anupādāya evaṁ diṭṭhi uppajjeyya no cassaṁ no ca me
siyā na bhavissati na me bhavissatīti. No hetaṁ bhante.
Yato kho bhikkhave ariyasāvakassa imesu chasu ṭhānesu kaṅkhā
pahīnā hoti dukkhepissa kaṅkhā pahīnā hoti .pe. Dukkhanirodhagāminiyā
paṭipadāyapissa kaṅkhā pahīnā hoti. Ayaṁ vuccati
bhikkhave ariyasāvako sotāpanno avinipātadhammo niyato
sambodhiparāyanoti.
<p rend="subhead" sid="5">5, natthidinnasuttaṃ</p>
<pb n="3.254"/>
<p n="425"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati natthi dinnaṁ natthi yiṭṭhaṁ
natthi hutaṁ natthi sukatadukkaṭānaṁ kammānaṁ phalaṁ vipāko natthi
ayaṁ loko natthi paraloko natthi mātā natthi pitā natthi
sattā upapātikā natthi loke samaṇabrāhmaṇā sammaggatā
sammāpaṭipannā ye imañca lokaṁ parañca lokaṁ sayaṁ abhiññā
sacchikatvā pavedenti cātummahābhūtikoyaṁ puriso <pb ed="P" n="3.207" set="S"/>yadā <note n="1">Po. yathākālaṁ.</note> kālaṁ karoti
paṭhavī paṭhavīkāyaṁ anupeti anupagacchati āpo āpokāyaṁ
anupeti anupagacchati tejo tejokāyaṁ anupeti anupagacchati vāyo
vāyokāyaṁ anupeti anupagacchati ākāsaṁ indriyāni saṅkamanti <note n="2">pakkamantīti vā pāṭho.</note>
āsandipañcamā purisā mataṁ ādāya gacchati yāva āhaḷanā
padāni paññāyanti kāpotakāni aṭṭhīni bhavanti bhassantā <note n="3">bhasmantātipi pāṭho.  Yu. bhasmantāhutiyo.</note>
āhutiyo dattupaññattamidaṁ <note n="4">Ma. dattupaññattaṁ yadidaṁ dānaṁ tesaṁ.</note> dānaṁ nāma tesaṁ tucchaṁ musā vilāpo
ye keci atthikavādaṁ vadanti bāle ca paṇḍite ca kāyassa bhedā
ucchijjanti vinassanti na honti parammaraṇāti. Bhagavaṁmūlakā no
bhante dhammā .pe. Rūpe kho bhikkhave sati rūpaṁ upādāya rūpaṁ
abhinivissa evaṁ diṭṭhi uppajjati natthi dinnaṁ natthi yiṭṭhaṁ
.pe. Kāyassa bhedā ucchijjanti vinassanti na honti parammaraṇā <note n="5">Ma. parammaraṇāti.</note>.
Vedanāya sati .pe. Saññāya sati. Saṅkhāresu sati. Viññāṇe
<pb n="3.255"/>
Sati viññāṇaṁ upādāya viññāṇaṁ abhinivissa evaṁ diṭṭhi uppajjati
natthi dinnaṁ natthi yiṭṭhaṁ .pe. Kāyassa bhedā ucchijjanti
vinassanti na honti parammaraṇā.
<p n="426"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante. Yaṁ panāniccaṁ dukkhaṁ vipariṇāmadhammaṁ api nu taṁ
anupādāya evaṁ diṭṭhi uppajjeyya natthi dinnaṁ natthi yiṭṭhaṁ
.pe. Kāyassa bhedā ucchijjanti vinassanti na honti parammaraṇāti.
No hetaṁ bhante. Vedanā .pe. Saññā. Saṅkhārā.
Viññāṇaṁ niccaṁ vā aniccaṁ vāti. Aniccaṁ bhante .pe. Api
nu taṁ anupādāya evaṁ diṭṭhi uppajjeyya natthi dinnaṁ natthi
yiṭṭhaṁ .pe. <pb ed="P" n="3.208" set="S"/>Kāyassa bhedā ucchijjanti vinassanti na honti
parammaraṇāti. No hetaṁ bhante. Yampidaṁ diṭṭhaṁ sutaṁ mutaṁ
viññātaṁ pattaṁ pariyesitaṁ anuvicaritaṁ manasā taṁpi niccaṁ vā aniccaṁ
vāti. Aniccaṁ bhante .pe. Api nu taṁ anupādāya evaṁ diṭṭhi
uppajjeyya natthi dinnaṁ natthi yiṭṭhaṁ .pe. Ye keci atthikavādaṁ
vadanti bāle ca paṇḍite ca kāyassa bhedā ucchijjanti
vinassanti na honti parammaraṇāti. No hetaṁ bhante.
Yato kho bhikkhave ariyasāvakassa imesu chasu ṭhānesu kaṅkhā
pahīnā hoti dukkhepissa kaṅkhā pahīnā hoti .pe. Dukkhanirodhagāminiyā
paṭipadāyapissa kaṅkhā pahīnā hoti. Ayaṁ vuccati
<pb n="3.256"/>
Bhikkhave ariyasāvako sotāpanno avinipātadhammo niyato
sambodhiparāyanoti.
<p rend="subhead" sid="6">6, karotosuttaṃ</p>
<p n="427"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati karato <note n="1">Ma. karoto.</note> kārayato chindato
chedāpayato pacato <note n="2">Yu. vadhato vadhāpayato.</note> pacāpayato socato socāpayato <note n="3">Yu. socayato.</note> kilamato
kilamāpayato phandato phandāpayato pāṇamatipātāpayato adinnaṁ ādiyato
sandhiṁ chindato nillopaṁ harato ekāgārikaṁ karoto paripanthe
tiṭṭhato paradāraṁ gacchato musā bhaṇato karato na kariyati pāpaṁ
khurapariyantena cepi cakkena yo imissā paṭhaviyā pāṇe ekaṁ
maṁsakhalaṁ ekaṁ maṁsapuñjaṁ kareyya natthi tatonidānaṁ pāpaṁ natthi
pāpassa āgamo dakkhiṇañcepi gaṅgāya tīraṁ gaccheyya <pb ed="P" n="3.209" set="S"/>hananto
ghātento chindanto chedāpento pacanto pacāpento <note n="4">Ma. Yu. pācento. </note> natthi
tatonidānaṁ pāpaṁ natthi pāpassa āgamo uttarañcepi gaṅgāya
tīraṁ gaccheyya dadanto dāpento <note n="5">Po. dadāpento.</note> yajanto yajāpento <note n="6">Yu. yājento.</note> natthi
tatonidānaṁ puññaṁ natthi puññassa āgamo dānena damena
saṁyamena saccavajjena natthi puññaṁ natthi puññassa āgamoti.
Bhagavaṁmūlakā no bhante dhammā .pe. Rūpe kho bhikkhave sati
rūpaṁ upādāya rūpaṁ abhinivissa evaṁ diṭṭhi uppajjati karato
kārayato .pe. Natthi puññaṁ natthi puññassa āgamo.
Vedanāya sati .pe. Saññāya sati. Saṅkhāresu sati.
<pb n="3.257"/>
Viññāṇe sati viññāṇaṁ upādāya viññāṇaṁ abhinivissa evaṁ
diṭṭhi uppajjati karato kārayato .pe. Natthi puññaṁ natthi
puññassa āgamo.
<p n="428"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya karato kārayato .pe. Natthi puññaṁ
natthi puññassa āgamoti. No hetaṁ bhante. Vedanā .pe.
Saññā. Saṅkhārā. Viññāṇaṁ niccaṁ vā aniccaṁ vāti. Aniccaṁ
bhante .pe. Api nu taṁ anupādāya evaṁ diṭṭhi uppajjeyya karato
kārayato .pe. Natthi puññassa āgamoti. No hetaṁ bhante.
Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā
taṁpi niccaṁ vā aniccaṁ vāti. Aniccaṁ bhante .pe. Api nu
taṁ anupādāya evaṁ diṭṭhi uppajjeyya karato kārayato .pe.
Natthi puññaṁ natthi puññassa āgamoti. No hetaṁ bhante.
Yato kho bhikkhave ariyasāvakassa imesu chasu ṭhānesu kaṅkhā
pahīnā hoti dukkhepissa kaṅkhā pahīnā hoti .pe. Dukkhanirodhagāminiyā
paṭipadāyapissa kaṅkhā pahīnā hoti. Ayaṁ vuccati bhikkhave
ariyasāvako sotāpanno avinipātadhammo niyato sambodhiparāyanoti.
<p rend="subhead" sid="7">7, hetusuttaṃ</p>
<p n="429"/><pb ed="P" n="3.210" set="S"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati natthi hetu natthi paccayo
<pb n="3.258"/>
Sattānaṁ saṅkilesāya ahetū <note n="1">Yu. ahetu.</note> appaccayā sattā saṅkilissanti natthi
hetu natthi paccayo sattānaṁ visuddhiyā ahetū appaccayā sattā
visujjhanti natthi balaṁ natthi viriyaṁ natthi purisathāmo natthi purisaparakkamo
sabbe sattā sabbe pāṇā sabbe bhūtā sabbe jīvā
avasā abalā aviriyā niyatisaṅgatibhāvapariṇatā chasvevābhijātīsu sukhadukkhaṁ
paṭisaṁvedentīti. Bhagavaṁmūlakā no bhante dhammā .pe. Rūpe
kho bhikkhave sati rūpaṁ upādāya rūpaṁ abhinivissa evaṁ diṭṭhi uppajjati
natthi hetu natthi paccayo .pe. Sukhadukkhaṁ paṭisaṁvedentīti.
Vedanāya sati .pe. Saññāya sati. Saṅkhāresu sati. Viññāṇe
sati viññāṇaṁ upādāya viññāṇaṁ abhinivissa evaṁ diṭṭhi uppajjati
natthi hetu natthi paccayo .pe. Sukhadukkhaṁ paṭisaṁvedentīti.
<p n="430"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya natthi hetu natthi paccayo .pe.
Sukhadukkhaṁ paṭisaṁvedentīti. No hetaṁ bhante. Vedanā .pe.
Saññā. Saṅkhārā. Viññāṇaṁ niccaṁ vā aniccaṁ vāti. Aniccaṁ
bhante .pe. Api nu taṁ anupādāya evaṁ diṭṭhi uppajjeyya
natthi hetu natthi paccayo .pe. Sukhadukkhaṁ paṭisaṁvedentīti.
No hetaṁ bhante. Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ
anuvicaritaṁ manasā taṁpi niccaṁ vā aniccaṁ vāti. Aniccaṁ bhante .pe.
<pb n="3.259"/>
Api nu taṁ anupādāya evaṁ diṭṭhi uppajjeyya natthi hetu
natthi paccayo .pe. Sukhadukkhaṁ paṭisaṁvedentīti. No hetaṁ bhante.
Yato kho bhikkhave ariyasāvakassa imesu chasu ṭhānesu kaṅkhā pahīnā
hoti dukkhepissa kaṅkhā pahīnā hoti .pe. Dukkhanirodhagāminiyā
paṭipadāyapissa kaṅkhā pahīnā hoti. Ayaṁ vuccati bhikkhave ariyasāvako
sotāpanno avinipātadhammo niyato sambodhiparāyanoti.
<p rend="subhead" sid="8">8, mahādiṭṭhisuttaṃ</p>
<p n="431"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati sattīme kāyā akaṭā akaṭavidhā
animmitā animmitavidhā <note n="1">Ma. Yu. animmātā.</note> vañjhā kūṭaṭṭhā esikaṭṭhāyiṭṭhitā te na
iñjanti na vipariṇamanti <note n="2">Po. Yu. na vipariṇāmenti.</note> <note n="3">Ma. Yu. nasaddo  dissati.</note> aññamaññaṁ byādhenti <note n="4">Ma. byāpādhenti.</note> nālaṁ aññamaññassa
sukhāya vā dukkhāya vā <note n="5">Ma. Yu. etthantare sukhadukkhāya vāti dissati. </note>. Katame satta. Paṭhavīkāyo
āpokāyo tejokāyo vāyokāyo sukhe dukkhe jīve. Sattīme
kāyā akaṭā akaṭavidhā animmitā animmitavidhā vañjhā kūṭaṭṭhā
esikaṭṭhāyiṭṭhitā te na iñjanti na vipariṇamanti na aññamaññaṁ
byādhenti nālaṁ aññamaññassa sukhāya vā dukkhāya vā.
Yopi tiṇhena satthena sīsaṁ chindati na koci <note n="6">Yu. na koci taṁ. Ma. na sopi kañci.</note> kiñci jīvitā
voropeti. Sattannaṁ tveva kāyānamantarena satthaṁ vivaramanupavisati.
Cuddasa kho panimāni yonippamukhasatasahassāni saṭṭhī <note n="7">Po. chasaṭṭhī.</note> ca satāni cha
ca satāni pañca <note n="8">Yu. pañca kammasatāni.</note> ca kammuno satāni ca pañca ca kammāni tīṇi ca
<pb n="3.260"/>
Kammāni kamme ca aḍḍhakamme ca dvaṭṭhipaṭipadā dvaṭṭhantarakappā
chaḷābhijātiyo aṭṭha purisabhūmiyo ekūnapaññāsa ājīvasate <note n="1">Ma. Yu. ājīvakasate.</note> ekūnapaññāsa
paribbājakasate ekūnapaññāsa nāgavāsasate vīse indriyasate
tiṁse nirayasate chattiṁsa rajodhātuyo satta saññigabbhā <note n="2">Po. Ma. Yu. saññīgabbhā ....</note> satta
asaññigabbhā satta nigaṇṭhigabbhā satta <pb ed="P" n="3.212" set="S"/>dibbā <note n="3">Ma. devātipi pāṭho. </note> satta mānusā
satta pisācā <note n="4">Ma. Yu. pesācā.</note> satta sarā satta pavuṭā <note n="5">Yu. pavudhā.</note> satta ca pavuṭasatāni
satta papātā satta ca papātasatāni satta supinā satta ca
supinasatāni cullāsīti mahākappino satasahassāni yāni <note n="6">Yu. ayaṁ pāṭho natthi.</note> bāle ca
paṇḍite ca sandhāvitvā saṁsaritvā dukkhassantaṁ karissanti tattha
natthi imināhaṁ sīlena vā vatena vā tapena vā brahmacariyena vā
aparipakkaṁ vā kammaṁ paripācessāmi paripakkaṁ vā kammaṁ phussa phussa
byantīkarissāmīti hevaṁ natthi doṇamite sukhadukkhe pariyantakate
saṁsāre natthi hāyanavaḍḍhane natthi ukkaṁsāvakaṁse. Seyyathāpi
nāma suttaguḷe khitte nibbeṭhiyamānameva paleti <note n="7">Po. phaleti. </note>. Evameva <note n="8">Yu. evamevaṁ.</note> bāle
ca paṇḍite ca nibbeṭhiyamānā sukhadukkhaṁ palentīti. Bhagavaṁmūlakā
no bhante dhammā. Rūpe kho bhikkhave sati rūpaṁ upādāya rūpaṁ
abhinivissa evaṁ diṭṭhi uppajjati sattīme kāyā akaṭā akaṭavidhā
.pe. Sukhadukkhaṁ palentīti. Vedanāya sati .pe. Saññāya
sati. Saṅkhāresu sati. Viññāṇe sati viññāṇaṁ upādāya
<pb n="3.261"/>
Viññāṇaṁ abhinivissa evaṁ diṭṭhi uppajjati sattīme kāyā akaṭā
akaṭavidhā .pe. Sukhadukkhaṁ palentīti.
<p n="432"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante. Yaṁ panāniccaṁ dukkhaṁ vipariṇāmadhammaṁ api nu taṁ
anupādāya evaṁ diṭṭhi uppajjeyya sattīme kāyā akaṭā akaṭavidhā
.pe. Sukhadukkhaṁ palentīti. <pb ed="P" n="3.213" set="S"/>No hetaṁ bhante. Vedanā .pe.
Saññā. Saṅkhārā. Viññāṇaṁ niccaṁ vā aniccaṁ vāti.
Aniccaṁ bhante. Api nu taṁ upādāya evaṁ diṭṭhi uppajjeyya
sattīme kāyā akaṭā akaṭavidhā .pe. Sukhadukkhaṁ palentīti.
No hetaṁ bhante. Yampidaṁ diṭṭhaṁ sutaṁ mutaṁ viññātaṁ pattaṁ
pariyesitaṁ anuvicaritaṁ manasā taṁpi niccaṁ vā aniccaṁ vāti. Aniccaṁ
bhante .pe. Api nu taṁ anupādāya evaṁ diṭṭhi uppajjeyya
sattīme kāyā akaṭā akaṭavidhā .pe. Nibbeṭhiyamānā sukhadukkhaṁ
palentīti. No hetaṁ bhante.
Yato kho bhikkhave ariyasāvakassa imesu chasu ṭhānesu kaṅkhā pahīnā
hoti dukkhepissa kaṅkhā pahīnā hoti .pe. Dukkhanirodhagāminiyā
paṭipadāyapissa kaṅkhā pahīnā hoti. Ayaṁ vuccati bhikkhave ariyasāvako
sotāpanno avinipātadhammo niyato sambodhiparāyanoti.
<p rend="subhead" sid="9">9, sassatadiṭṭhisuttaṃ</p>
<p n="433"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati sassato lokoti.
<pb n="3.262"/>
Bhagavaṁmūlakā no bhante dhammā .pe. Rūpe kho bhikkhave sati rūpaṁ
upādāya rūpaṁ abhinivissa evaṁ diṭṭhi uppajjati sassato lokoti.
Vedanāya sati .pe. Saññāya sati. Saṅkhāresu sati. Viññāṇe
sati viññāṇaṁ upādāya viññāṇaṁ abhinivissa evaṁ diṭṭhi uppajjati
sassato lokoti.
<p n="434"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya sassato lokoti. No hetaṁ bhante.
Vedanā .pe. Saññā. Saṅkhārā. Viññāṇaṁ niccaṁ vā aniccaṁ
vāti. Aniccaṁ bhante .pe. Api nu taṁ anupādāya evaṁ diṭṭhi
uppajjeyya sassato lokoti. No hetaṁ bhante. Yampidaṁ
diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā taṁpi
niccaṁ vā aniccaṁ vāti. Aniccaṁ bhante. Yaṁ panāniccaṁ dukkhaṁ
vā taṁ sukhaṁ vāti. Dukkhaṁ bhante. Yaṁ panāniccaṁ <pb ed="P" n="3.214" set="S"/>dukkhaṁ vipariṇāmadhammaṁ
api nu taṁ anupādāya evaṁ diṭṭhi uppajjeyya sassato
lokoti. No hetaṁ bhante.
Yato kho bhikkhave ariyasāvakassa imesu chasu ṭhānesu kaṅkhā pahīnā
hoti dukkhepissa kaṅkhā pahīnā hoti .pe. Dukkhanirodhagāminiyā
paṭipadāyapissa kaṅkhā pahīnā hoti. Ayaṁ vuccati bhikkhave ariyasāvako
sotāpanno avinipātadhammo niyato sambodhiparāyanoti.
<p rend="subhead" sid="10">10, asassatadiṭṭhisuttaṃ</p>
<pb n="3.263"/>
<p n="435"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati asassato lokoti. Bhagavaṁmūlakā
no bhante dhammā .pe. Rūpe kho bhikkhave sati .pe.
Vedanāya sati. Saññāya sati. Saṅkhāresu sati. Viññāṇe
sati viññāṇaṁ niccaṁ vā aniccaṁ vāti. Aniccaṁ bhante .pe.
Api nu taṁ anupādāya evaṁ diṭṭhi uppajjeyya asassato lokoti.
No hetaṁ bhante. Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ
anuvicaritaṁ manasā taṁpi niccaṁ vā aniccaṁ vāti. Aniccaṁ bhante
.pe. Api nu taṁ anupādāya evaṁ diṭṭhi uppajjeyya asassato
lokoti. No hetaṁ bhante.
Yato kho bhikkhave ariyasāvakassa imesu chasu ṭhānesu kaṅkhā pahīnā
hoti dukkhepissa kaṅkhā pahīnā hoti .pe. Dukkhanirodhagāminiyā
paṭipadāyapissa kaṅkhā pahīnā hoti. Ayaṁ vuccati bhikkhave ariyasāvako
sotāpanno avinipātadhammo niyato sambodhiparāyanoti.
<p rend="subhead" sid="11">11, antavāsuttaṃ</p>
<p n="436"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati antavā lokoti. Bhagavaṁmūlakā
no bhante dhammā .pe. Niyato sambodhiparāyanoti.
<p rend="subhead" sid="12">12, anantavāsuttaṃ</p>
<p n="437"/><pb ed="P" n="3.215" set="S"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati anantavā lokoti. Bhagavaṁmūlakā
no bhante dhammā .pe. Niyato sambodhiparāyanoti.
<p rend="subhead" sid="13">13, taṃjīvaṃtaṃsarīraṃsuttaṃ</p>
<pb n="3.264"/>
<p n="438"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati taṁ jīvaṁ taṁ sarīranti. Bhagavaṁmūlakā
no bhante dhammā .pe. Niyato sambodhiparāyanoti.
<p rend="subhead" sid="14">14, aññaṃjīvaṃaññaṃsarīraṃsuttaṃ</p>
<p n="439"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati aññaṁ jīvaṁ aññaṁ sarīranti.
Bhagavaṁmūlakā no bhante dhammā .pe. Niyato sambodhiparāyanoti.
<p rend="subhead" sid="15">15, hotitathāgatosuttaṃ</p>
<p n="440"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati hoti tathāgato parammaraṇāti.
Bhagavaṁmūlakā no bhante dhammā .pe. Niyato sambodhiparāyanoti.
<p rend="subhead" sid="16">16, nahotitathāgatosuttaṃ</p>
<p n="441"/>Sāvatthī. Tatra kho. Kismiṁ nu kho bhikkhave sati
kiṁ upādāya kiṁ abhinivissa evaṁ diṭṭhi uppajjati na hoti
tathāgato parammaraṇāti. Bhagavaṁmūlakā no bhante dhammā .pe.
Niyato sambodhiparāyanoti.
<p rend="subhead" sid="17">17, hoticanacahotitathāgatosuttaṃ</p>
<p n="442"/>Sāvatthī. Kismiṁ nu kho bhikkhave sati kiṁ <pb ed="P" n="3.216" set="S"/>upādāya
kiṁ abhinivissa evaṁ diṭṭhi uppajjati hoti ca na ca hoti
tathāgato parammaraṇāti. Bhagavaṁmūlakā no bhante dhammā .pe.
Niyato sambodhiparāyanoti.
<p rend="subhead" sid="18">18, nevahotinanahotitathāgatosuttaṃ</p>
<p n="443"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati neva hoti na na hoti
tathāgato parammaraṇāti. Bhagavaṁmūlakā no bhante dhammā .pe.
<pb n="3.265"/>
Rūpe kho bhikkhave sati rūpaṁ upādāya rūpaṁ abhinivissa evaṁ diṭṭhi
uppajjati neva hoti na na hoti tathāgato parammaraṇāti .pe.
<p n="444"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya neva hoti na na hoti tathāgato
parammaraṇāti. No hetaṁ bhante. Yampidaṁ diṭṭhaṁ sutaṁ mutaṁ
viññātaṁ pattaṁ pariyesitaṁ anuvicaritaṁ manasā taṁpi niccaṁ vā aniccaṁ
vāti. Aniccaṁ bhante. Yaṁ panāniccaṁ dukkhaṁ vā taṁ sukhaṁ
vāti. Dukkhaṁ bhante. Yaṁ panāniccaṁ dukkhaṁ vipariṇāmadhammaṁ api
nu taṁ anupādāya evaṁ diṭṭhi uppajjeyya neva hoti na na
hoti tathāgato parammaraṇāti. No hetaṁ bhante.
Yato ca kho bhikkhave ariyasāvakassa imesu chasu ṭhānesu kaṅkhā
pahīnā hoti dukkhepissa kaṅkhā pahīnā hoti dukkhasamudayepissa
kaṅkhā pahīnā hoti .pe. Niyato sambodhiparāyanoti.
Sotāpattivaggo.
Aṭṭhārasaveyyākaraṇaṁ niṭṭhitaṁ
<p rend="subhead" check="nosid">2, dutiyagamanavaggo</p>
<p rend="subhead" sid="19">1, vātasuttaṃ</p>
<pb n="3.266"/>
Diṭṭhisaṁyutte dutiyapeyyālo dutiyo <note n="1">Ma. dutiyagamanavagga-vātasutta.</note>
<p n="445"/><pb ed="P" n="3.217" set="S"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati na vātā vāyanti na najjo
sandanti na gabbhiniyo vijāyanti na candimasuriyā udenti vā
apenti vā esikaṭṭhāyiṭṭhitāti. Bhagavaṁmūlakā no bhante dhammā
.pe. Rūpe kho bhikkhave sati rūpaṁ upādāya rūpaṁ abhinivissa evaṁ
diṭṭhi uppajjati na vātā vāyanti .pe. Esikaṭṭhāyiṭṭhitāti.
Vedanāya sati .pe. Saññāya sati. Saṅkhāresu sati. Viññāṇe
sati viññāṇaṁ upādāya viññāṇaṁ abhinivissa evaṁ diṭṭhi uppajjati
na vātā vāyanti .pe. Esikaṭṭhāyiṭṭhitāti.
<p n="446"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya na vātā vāyanti .pe. Esikaṭṭhāyiṭṭhitāti.
No hetaṁ bhante. Iti kho bhikkhave dukkhe sati
dukkhaṁ upādāya dukkhaṁ abhinivissa evaṁ diṭṭhi uppajjati na vātā
vāyanti .pe. Esikaṭṭhāyiṭṭhitāti. Vedanā .pe. Saññā.
Saṅkhārā. Viññāṇaṁ niccaṁ vā aniccaṁ vāti. Aniccaṁ bhante.
.pe. Vipariṇāmadhammaṁ api nu taṁ anupādāya evaṁ diṭṭhi
uppajjeyya na vātā vāyanti .pe. Esikaṭṭhāyiṭṭhitāti.
<pb n="3.267"/>
No hetaṁ bhante. Iti kho bhikkhave dukkhe sati dukkhaṁ upādāya
dukkhaṁ abhinivissa evaṁ diṭṭhi uppajjati <note n="1">Ma. uppajjeyya.</note> na vātā vāyanti na
najjo sandanti na gabbhiniyo vijāyanti na candimasuriyā udenti
vā apenti vā esikaṭṭhāyiṭṭhitāti. (purimagamanāni hi aṭṭhārasa
veyyākaraṇāni vitthārāni).
<p rend="subhead" sid="20">18, nevahotinanahotisuttaṃ</p>
<p n="447"/>Sāvatthī. Tatra kho. Kismiṁ nu kho bhikkhave sati
kiṁ upādāya kiṁ abhinivissa evaṁ diṭṭhi uppajjati neva hoti
na na hoti tathāgato parammaraṇāti. Bhagavaṁmūlakā no bhante
dhammā .pe. Rūpe kho bhikkhave sati rūpaṁ upādāya rūpaṁ abhinivissa
evaṁ diṭṭhi uppajjati neva hoti na na hoti tathāgato parammaraṇāti.
Vedanāya sati .pe. Saññāya sati. Saṅkhāresu
sati. Viññāṇe sati viññāṇaṁ upādāya viññāṇaṁ abhinivissa
evaṁ diṭṭhi uppajjati neva hoti <note n="2">Yu. etthantare tathāgatoti dissati.</note> na na hoti tathāgato
parammaraṇāti.
<p n="448"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya neva hoti na na hoti tathāgato parammaraṇāti.
No hetaṁ bhante. Iti kho bhikkhave dukkhe sati
dukkhaṁ upādāya dukkhaṁ abhinivissa evaṁ diṭṭhi uppajjati neva
hoti na na hoti tathāgato parammaraṇāti. Vedanā .pe.
<pb n="3.268"/>
Saññā. Saṅkhārā. Viññāṇaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya neva hoti na na hoti tathāgato
parammaraṇāti. No hetaṁ bhante. Iti kho bhikkhave dukkhe
sati dukkhaṁ upādāya dukkhaṁ abhinivissa evaṁ diṭṭhi uppajjati neva
hoti na na hoti tathāgato parammaraṇāti.
<p rend="subhead" sid="21">19, rūpīattāsuttaṃ</p>
<p n="449"/>Sāvatthī. Kismiṁ nu kho bhikkhave sati kiṁ <pb ed="P" n="3.219" set="S"/>upādāya
kiṁ abhinivissa evaṁ diṭṭhi uppajjati rūpī attā hoti arogo
parammaraṇāti. Bhagavaṁmūlakā no bhante dhammā .pe. Rūpe kho
bhikkhave sati rūpaṁ upādāya rūpaṁ abhinivissa evaṁ diṭṭhi uppajjati
rūpī attā hoti arogo parammaraṇāti. Vedanāya sati .pe.
Saññāya sati. Saṅkhāresu sati. Viññāṇe sati viññāṇaṁ
upādāya viññāṇaṁ abhinivissa evaṁ diṭṭhi uppajjati rūpī attā
hoti arogo parammaraṇāti.
<p n="450"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya rūpī attā hoti arogo parammaraṇāti.
No hetaṁ bhante. Iti kho bhikkhave dukkhe sati dukkhaṁ upādāya
dukkhaṁ abhinivissa evaṁ diṭṭhi uppajjati <note n="1">Po. uppajjeyya.</note> rūpī attā hoti arogo
parammaraṇāti. Vedanā .pe. Saññā. Saṅkhārā. Viññāṇaṁ
<pb n="3.269"/>
Niccaṁ vā aniccaṁ vāti. Aniccaṁ bhante .pe. Vipariṇāmadhammaṁ
api nu taṁ anupādāya evaṁ diṭṭhi uppajjeyya rūpī attā hoti
arogo parammaraṇāti. No hetaṁ bhante. Iti kho bhikkhave
dukkhe sati dukkhaṁ upādāya dukkhaṁ abhinivissa evaṁ diṭṭhi uppajjati
rūpī attā hoti arogo parammaraṇāti.
<p rend="subhead" sid="22">20, arūpīattāsuttaṃ</p>
<p n="451"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati arūpī attā hoti arogo
parammaraṇāti (peyyālo).
<p rend="subhead" sid="23">21, rūpīcārūpīcāttāsuttaṃ</p>
<p n="452"/>Sāvatthī. Rūpī ca arūpī ca attā hoti arogo
parammaraṇāti.
<p rend="subhead" sid="24">22, nevarūpīnārūpīattāsuttaṃ</p>
<p n="453"/>Neva rūpī nārūpī attā hoti arogo parammaraṇāti.
<p rend="subhead" sid="25">23, ekantasukhīsuttaṃ</p>
<p n="454"/>Ekantasukhī attā hoti arogo parammaraṇāti.
<p rend="subhead" sid="26">24, ekantadukkhīsuttaṃ</p>
<p n="455"/><pb ed="P" n="3.220" set="S"/>Ekantadukkhī attā hoti arogo parammaraṇāti.
<p rend="subhead" sid="27">25, sukhadukkhīsuttaṃ</p>
<p n="456"/>Sukhadukkhī attā hoti arogo parammaraṇāti.
<p rend="subhead" sid="28">26, adukkhamasukhīsuttaṃ</p>
<p n="457"/>Adukkhamasukhī attā hoti arogo parammaraṇāti. Bhagavaṁmūlakā
no bhante dhammā .pe. Rūpe kho bhikkhave sati rūpaṁ
upādāya rūpaṁ abhinivissa evaṁ diṭṭhi uppajjati adukkhamasukhī
attā hoti arogo parammaraṇāti. Vedanāya sati .pe.
Saññāya sati. Saṅkhāresu sati. Viññāṇe sati viññāṇaṁ
upādāya viññāṇaṁ abhinivissa evaṁ diṭṭhi uppajjati adukkhamasukhī
<pb n="3.270"/>
Attā hoti arogo parammaraṇāti.
<p n="458"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya adukkhamasukhī attā hoti arogo paramamaraṇāti.
No hetaṁ bhante. Iti kho bhikkhave dukkhe sati
dukkhaṁ upādāya dukkhaṁ abhinivissa evaṁ diṭṭhi uppajjati adukkhamasukhī
attā hoti arogo parammaraṇāti. Vedanā .pe. Saññā.
Saṅkhārā. Viññāṇaṁ niccaṁ vā aniccaṁ vāti. Aniccaṁ bhante
.pe. Vipariṇāmadhammaṁ api nu taṁ anupādāya evaṁ diṭṭhi
uppajjeyya adukkhamasukhī attā hoti arogo parammaraṇāti.
No hetaṁ bhante. Iti kho bhikkhave dukkhe sati dukkhaṁ upādāya
dukkhaṁ abhinivissa evaṁ diṭṭhi uppajjati adukkhamasukhī attā hoti
arogo parammaraṇāti (dutiyapeyyālo).
Ma. Yu. Tassuddānaṁ
vātaṁ etaṁ mama <note n="1">Yu. mama.</note> so attā no ca me siyā
natthi karoto hetu ca <note n="2">Yu. hetuyā.</note> mahādiṭṭhena aṭṭhamaṁ
sassato <pb ed="P" n="3.221" set="S"/>asassato ceva antānantavā <note n="3">Yu. antānantā.</note> ca vuccati.
Taṁ jīvaṁ aññaṁ jīvañca tathāgatena cattāro
rūpī attā hoti arūpī ca attā hoti
rūpī ca arūpī ca attā hoti
neva rūpī nārūpī attā hoti ekantasukhī attā hoti
ekantadukkhī attā hoti sukhadukkhī attā hoti
adukkhamasukhī attā hoti arogo paraṁ maraṇāti.
Ime chabbīsati suttā dutiyavārena desitā
<p rend="subhead" check="nosid">3, tatiyagamanavaggo</p>
<p rend="subhead" sid="29">1, navātasuttaṃ</p>
<pb n="3.271"/>
Diṭṭhisaṁyutte tatiyapeyyālo tatiyo <note n="1">Ma. tatiyagamanavagga-navātasutta.</note>
<p n="459"/>Sāvatthī. Tatra kho. Kismiṁ nu kho bhikkhave sati
kiṁ upādāya kiṁ abhinivissa evaṁ diṭṭhi uppajjati na vātā
vāyanti na najjo sandanti na gabbhiniyo vijāyanti na candimasuriyā
udenti vā apenti vā esikaṭṭhāyiṭṭhitāti. Bhagavaṁmūlakā no
bhante dhammā .pe. Rūpe kho bhikkhave sati rūpaṁ upādāya rūpaṁ
abhinivissa evaṁ diṭṭhi uppajjati na vātā vāyanti .pe.
Esikaṭṭhāyiṭṭhitāti. Vedanāya sati .pe. Saññāya sati.
Saṅkhāresu sati. Viññāṇe sati viññāṇaṁ upādāya viññāṇaṁ
abhinivissa evaṁ diṭṭhi uppajjati na vātā vāyanti .pe.
Esikaṭṭhāyiṭṭhitāti.
<p n="460"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya na vātā vāyanti .pe. Esikaṭṭhāyiṭṭhitāti.
No hetaṁ bhante. Iti kho bhikkhave yadaniccaṁ taṁ
dukkhaṁ tasmiṁ sati tadupādāya evaṁ diṭṭhi uppajjati na vātā
vāyanti na najjo sandanti na gabbhiniyo vijāyanti na candimasuriyā
udenti vā apenti vā esikaṭṭhāyiṭṭhitāti. Vedanā .pe.
Saññā. Saṅkhārā. Viññāṇaṁ niccaṁ vā aniccaṁ vāti.
<pb n="3.272"/>
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya na vātā vāyanti .pe. Esikaṭṭhāyiṭṭhitāti.
No hetaṁ bhante. Iti kho bhikkhave yadaniccaṁ taṁ
dukkhaṁ tasmiṁ sati tadupādāya evaṁ diṭṭhi uppajjati .pe.
Esikaṭṭhāyiṭṭhitāti. (chabbīsaṁ vitthāretabbāni). <note n="1">Ma. dutiyavagge viya catuvīsati suttāni pūretabbāni "pañcavīsatimaṁ".</note>
<p rend="subhead" sid="30">26, adukkhamasukhīsuttaṃ</p>
<p n="461"/><pb ed="P" n="3.222" set="S"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati adukkhamasukhī attā hoti
arogo parammaraṇāti. Bhagavaṁmūlakā no bhante dhammā .pe.
Rūpe kho bhikkhave sati rūpaṁ upādāya rūpaṁ abhinivissa evaṁ diṭṭhi
uppajjati adukkhamasukhī attā hoti arogo parammaraṇāti.
Vedanāya sati .pe. Saññāya sati. Saṅkhāresu sati. Viññāṇe
sati viññāṇaṁ upādāya viññāṇaṁ abhinivissa evaṁ diṭṭhi uppajjati
adukkhamasukhī attā hoti arogo parammaraṇāti.
<p n="462"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante .pe. Vipariṇāmadhammaṁ api nu taṁ anupādāya
evaṁ diṭṭhi uppajjeyya adukkhamasukhī attā hoti arogo parammaraṇāti.
No hetaṁ bhante. Iti kho bhikkhave yadaniccaṁ taṁ dukkhaṁ
tasmiṁ sati tadupādāya evaṁ diṭṭhi uppajjati adukkhamasukhī attā
hoti arogo parammaraṇāti. Vedanā .pe. Saññā. Saṅkhārā.
Viññāṇaṁ niccaṁ vā aniccaṁ vāti. Aniccaṁ bhante .pe.
<pb n="3.273"/>
Vipariṇāmadhammaṁ api nu taṁ anupādāya evaṁ diṭṭhi uppajjeyya
adukkhamasukhī attā hoti arogo parammaraṇāti. No hetaṁ
bhante. Iti kho bhikkhave yadaniccaṁ taṁ dukkhaṁ tasmiṁ sati
tadupādāya evaṁ diṭṭhi uppajjati adukkhamasukhī attā hoti arogo
parammaraṇāti (tatiyapeyyālo).
<p rend="subhead" check="nosid">4, catutthagamanavaggo</p>
<p rend="subhead" sid="31">1, navātasuttaṃ</p>
<pb n="3.274"/>
Diṭṭhisaṁyutte catutthapeyyālo catuttho
<p n="463"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati na vātā vāyanti na najjo
sandanti na gabbhiniyo vijāyanti na candimasuriyā udenti vā
apenti vā esikaṭṭhāyiṭṭhitāti. Bhagavaṁmūlakā no bhante dhammā
.pe. Rūpe kho bhikkhave sati rūpaṁ upādāya rūpaṁ abhinivissa evaṁ
diṭṭhi uppajjati na vātā vāyanti .pe. Esikaṭṭhāyiṭṭhitāti.
Vedanāya sati .pe. Saññāya sati. Saṅkhāresu sati. Viññāṇe
sati viññāṇaṁ upādāya viññāṇaṁ abhinivissa evaṁ diṭṭhi uppajjati
na vātā vāyanti .pe. Esikaṭṭhāyiṭṭhitāti.
<p n="464"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante. Yaṁ panāniccaṁ dukkhaṁ vā taṁ sukhaṁ vāti. Dukkhaṁ
bhante. Yaṁ panāniccaṁ dukkhaṁ vipariṇāmadhammaṁ kallaṁ nu taṁ
samanupassituṁ etaṁ mama esohamasmi eso me attāti. No
hetaṁ bhante. Vedanā .pe. Saññā. Saṅkhārā. Viññāṇaṁ
niccaṁ vā aniccaṁ vāti. Aniccaṁ bhante. Yaṁ panāniccaṁ dukkhaṁ vā
taṁ sukhaṁ vāti. Dukkhaṁ bhante. Yaṁ panāniccaṁ dukkhaṁ vipariṇāmadhammaṁ
kallaṁ nu taṁ samanupassituṁ etaṁ mama esohamasmi eso me
attāti. No hetaṁ bhante.
<pb n="3.275"/>
<p n="465"/>Tasmā tiha bhikkhave yaṅkiñci rūpaṁ atītānāgatapaccuppannaṁ
ajjhattaṁ vā bahiddhā vā oḷārikaṁ vā sukhumaṁ vā hīnaṁ
vā paṇītaṁ vā yandūre santike vā sabbaṁ rūpaṁ netaṁ mama
nesohamasmi na meso attāti evametaṁ yathābhūtaṁ sammappaññāya
daṭṭhabbaṁ. Yā kāci vedanā. Yā kāci saññā.
Ye keci saṅkhārā. Yaṅkiñci viññāṇaṁ atītānāgatapaccuppannaṁ
ajjhattaṁ vā bahiddhā vā oḷārikaṁ vā sukhumaṁ vā hīnaṁ vā
paṇītaṁ vā yandūre santike vā sabbaṁ viññāṇaṁ netaṁ mama nesohamasmi
na meso attāti evametaṁ yathābhūtaṁ sammappaññāya
daṭṭhabbaṁ. Evaṁ passaṁ .pe. Nāparaṁ itthattāyāti pajānātīti.
<p rend="subhead" sid="32">26, adukkhamasukhīsuttaṃ</p>
<p n="466"/>Sāvatthī. Kismiṁ nu kho bhikkhave sati kiṁ upādāya
kiṁ abhinivissa evaṁ diṭṭhi uppajjati adukkhamasukhī attā hoti
arogo parammaraṇāti. Bhagavaṁmūlakā no bhante dhammā .pe.
Rūpe kho bhikkhave sati rūpaṁ upādāya rūpaṁ abhinivissa evaṁ diṭṭhi
uppajjati adukkhamasukhī attā hoti arogo parammaraṇāti.
Vedanāya sati .pe. Saññāya sati. Saṅkhāresu sati. Viññāṇe
sati viññāṇaṁ upādāya viññāṇaṁ abhinivissa evaṁ diṭṭhi uppajjati
adukkhamasukhī attā hoti arogo parammaraṇāti.
<p n="467"/><pb ed="P" n="3.224" set="S"/>Taṁ kiṁ maññatha bhikkhave rūpaṁ niccaṁ vā aniccaṁ vāti.
Aniccaṁ bhante. Yaṁ panāniccaṁ dukkhaṁ vā taṁ sukhaṁ vāti. Dukkhaṁ
<pb n="3.276"/>
Bhante. Yaṁ panāniccaṁ dukkhaṁ vipariṇāmadhammaṁ kallaṁ nu taṁ
samanupassituṁ etaṁ mama esohamasmi eso me attāti. No
hetaṁ bhante. Vedanā .pe. Saññā. Saṅkhārā. Viññāṇaṁ
niccaṁ vā aniccaṁ vāti. Aniccaṁ bhante. Yaṁ panāniccaṁ dukkhaṁ
vā taṁ sukhaṁ vāti. Dukkhaṁ bhante. Yaṁ panāniccaṁ dukkhaṁ vipariṇāmadhammaṁ
kallaṁ nu taṁ samanupassituṁ etaṁ mama esohamasmi eso
me attāti. No hetaṁ bhante.
<p n="468"/>Tasmā tiha bhikkhave yaṅkiñci rūpaṁ atītānāgatapaccuppannaṁ
ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ
vā yaṁ dūre santike vā sabbaṁ rūpaṁ netaṁ mama nesohamasmi
na meso attāti evametaṁ yathābhūtaṁ sammappaññāya daṭṭhabbaṁ.
Yā kāci vedanā. Yā kāci saññā. Ye keci saṅkhārā.
Yaṅkiñci viññāṇaṁ atītānāgatapaccuppannaṁ ajjhattaṁ vā bahiddhā
vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike
vā sabbaṁ viññāṇaṁ netaṁ mama nesohamasmi na meso attāti
evametaṁ yathābhūtaṁ sammappaññāya daṭṭhabbaṁ. Evaṁ passaṁ bhikkhave
sutavā ariyasāvako rūpasmiṁpi nibbindati vedanāyapi nibbindati
saññāyapi nibbindati saṅkhāresupi nibbindati viññāṇasmiṁpi
nibbindati nibbindaṁ virajjati virāgā vimuccati vimuttasmiṁ
vimuttamiti ñāṇaṁ hoti. Khīṇā jāti vusitaṁ brahmacariyaṁ kataṁ
<pb n="3.277"/>
Karaṇīyaṁ nāparaṁ itthattāyāti pajānātīti. (purimagamanaṁ aṭṭhārasa
veyyākaraṇā dutiyagamanaṁ chabbīsaṁ vitthāretabbāni tatiyagamanaṁ chabbīsaṁ
vitthāretabbāni catutthagamanaṁ chabbīsaṁ vitthāretabbāni).
Diṭṭhisaṁyuttaṁ niṭṭhitaṁ
</xml>