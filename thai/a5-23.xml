<xml src="a5-23.xml">
<readunit id="a5-23">(23) 3. dīghacārikavaggo</readunit>
<p rend="subhead" sid="1">1, paṭhamadīghacārikasuttaṃ</p>
Dīghacārikavaggo tatiyo
<p n="221"/>Pañcime bhikkhave ādīnavā dīghacārikaṁ anavatthacārikaṁ
anuyuttassa viharato katame pañca assutaṁ na suṇāti sutaṁ na
pariyodapeti <note n="2">Ma. pariyodāpeti. aparaṁpi īdisameva.</note> sutenekaccena avisārado hoti bāḷhaṁ <note n="3">Ma. Yu. gāḷhaṁ.  aparaṁpi īdisameva.</note> rogātaṅkaṁ
phusati na ca mittavā hoti ime kho bhikkhave pañca ādīnavā
dīghacārikaṁ anavatthacārikaṁ anuyuttassa viharato. Pañcime bhikkhave
ānisaṁsā samavatthacāre katame pañca assutaṁ suṇāti sutaṁ
pariyodapeti sutenekaccena visārado hoti na bāḷhaṁ rogātaṅkaṁ
phusati mittavā ca hoti ime kho bhikkhave pañca ānisaṁsā
samavatthacāreti.
<p rend="subhead" sid="2">2, dutiyadīghacārikasuttaṃ</p>
<p n="222"/>Pañcime bhikkhave ādīnavā dīghacārikaṁ anavatthacārikaṁ anuyuttassa
viharato katame pañca anadhigataṁ nādhigacchati adhigataṁ <note n="4">Po. Ma. Yu. adhigatā. aparaṁpi īdisameva.</note>
parihāyati adhigatenekaccena avisārado hoti bāḷhaṁ rogātaṅkaṁ
phusati na ca mittavā hoti ime kho bhikkhave pañca ādīnavā
dīghacārikaṁ anavatthacārikaṁ anuyuttassa viharato. Pañcime bhikkhave
<pb n="5.286"/>
Ānisaṁsā samavatthacāre katame pañca anadhigataṁ adhigacchati
adhigataṁ na parihāyati adhigatenekaccena visārado hoti na bāḷhaṁ
rogātaṅkaṁ phusati mittavā ca hoti ime kho bhikkhave pañca
ānisaṁsā samavatthacāreti.
<p rend="subhead" sid="3">3, atinivāsasuttaṃ</p>
<p n="223"/><pb ed="P" n="3.258" set="A"/>Pañcime bhikkhave ādīnavā abhinivāse <note n="1">Ma. Yu. atinivāse. aparaṁpi īdisameva.</note> katame pañca
bahubhaṇḍo hoti bahubhaṇḍasannicayo bahubhesajjo hoti bahubhesajjasannicayo
bahukicco hoti bahukaraṇīyo abyatto <note n="2">Ma. byatto.</note> kiṁkaraṇīyesu saṁsaṭṭho
viharati gahaṭṭhapabbajitehi ananulomikena gihisaṁsaggena tamhā ca
āvāsā pakkamanto sāpekkho pakkamati ime kho bhikkhave pañca
ādīnavā abhinivāse <note n="1">Ma. Yu. atinivāse. aparaṁpi īdisameva.</note>. Pañcime bhikkhave ānisaṁsā samavatthanivāse <note n="3">Ma. Yu. samavatthavāse.  aparaṁpi īdisameva.</note>
katame pañca na bahubhaṇḍo hoti na bahubhaṇḍasannicayo na bahubhesajjo
hoti na bahubhesajjasannicayo na bahukicco hoti na bahukaraṇīyo
byatto <note n="4">Ma. na byatto.</note> kiṁkaraṇīyesu asaṁsaṭṭho viharati gahaṭṭhapabbajitehi
ananulomikena gihisaṁsaggena tamhā ca āvāsā pakkamanto anapekkho
pakkamati ime kho bhikkhave pañca ānisaṁsā samavatthanivāseti.
<p rend="subhead" sid="4">4, maccharīsuttaṃ</p>
<p n="224"/>Pañcime bhikkhave ādīnavā abhinivāse katame pañca
āvāsamaccharī hoti kulamaccharī hoti lābhamaccharī hoti vaṇṇamaccharī
hoti dhammamaccharī hoti ime kho bhikkhave pañca ādīnavā
abhinivāse. Pañcime bhikkhave ānisaṁsā samavatthanivāse katame pañca
<pb n="5.287"/>
Na āvāsamaccharī hoti na kulamaccharī hoti na lābhamaccharī hoti
na vaṇṇamaccharī hoti na dhammamaccharī hoti ime kho bhikkhave
pañca ānisaṁsā samavatthanivāseti.
<p rend="subhead" sid="5">5, paṭhamakulūpakasuttaṃ</p>
<p n="225"/>Pañcime bhikkhave ādīnavā kulūpake katame pañca
anāmantacāre āpajjati rahonisajjāya āpajjati paṭicchanne
āsane āpajjati mātugāmassa uttarichappañcavācāhi dhammaṁ desento
āpajjati kāmasaṅkappabahulo viharati ime kho bhikkhave pañca
ādīnavā kulūpaketi.
<p rend="subhead" sid="6">6, dutiyakulūpakasuttaṃ</p>
<p n="226"/>Pañcime bhikkhave ādīnavā kulūpakassa bhikkhuno ativelaṁ
kulesu saṁsaṭṭhassa viharato katame pañca mātugāmassa abhiṇhadassanaṁ
dassane sati saṁsaggo saṁsagge sati vissāso vissāse
sati otāro otiṇṇacittassetaṁ pāṭikaṅkhaṁ anabhirato vā brahmacariyaṁ
carissati saṅkiliṭṭhaṁ <note n="1">Po. Ma. Yu. aññataraṁ vā saṅkiliṭṭhaṁ.</note> āpattiṁ āpajjissati sikkhaṁ vā paccakkhāya
hīnāyāvattissati ime kho bhikkhave pañca ādīnavā kulūpakassa
bhikkhuno ativelaṁ kulesu saṁsaṭṭhassa viharatoti.
<p rend="subhead" sid="7">7, bhogasuttaṃ</p>
<p n="227"/>Pañcime bhikkhave ādīnavā bhogesu katame pañca
aggisādhāraṇā bhogā udakasādhāraṇā bhogā rājasādhāraṇā bhogā
corasādhāraṇā bhogā appiyehi dāyādehi sādhāraṇā bhogā ime
kho bhikkhave pañca ādīnavā bhogesu. Pañcime bhikkhave ānisaṁsā
bhogesu katame pañca bhoge nissāya attānaṁ sukheti pīṇeti
<pb n="5.288"/>
Sammā sukhaṁ pariharati mātāpitaro sukheti pīṇeti sammā sukhaṁ pariharati
puttadāradāsakammakaraporise sukheti pīṇeti sammā sukhaṁ pariharati mittāmacce
sukheti pīṇeti sammā sukhaṁ pariharati samaṇabrāhmaṇesu
uddhaggikaṁ dakkhiṇaṁ patiṭṭhāpeti sovaggikaṁ sukhavipākaṁ saggasaṁvattanikaṁ
ime kho bhikkhave pañca ānisaṁsā bhogesūti.
<p rend="subhead" sid="8">8, ussūrabhattasuttaṃ</p>
<p n="228"/><pb ed="P" n="3.260" set="A"/>Pañcime bhikkhave ādīnavā ussūrabhatte kule katame
pañca ye te atithī pāhunā te na kālena paṭipūjenti yā
tā balipaṭiggāhikā devatā tā na kālena paṭipūjenti ye te
samaṇabrāhmaṇā ekabhattikā rattūparatā viratā vikālabhojanā te na
kālena paṭipūjenti dāsakammakaraporisā vimukhā kammaṁ karonti
tāvatakaññeva asamayena bhuttaṁ anojavantaṁ hoti ime kho bhikkhave
pañca ādīnavā ussūrabhatte kule. Pañcime bhikkhave ānisaṁsā
samayabhatte kule katame pañca ye te atithī pāhunā te kālena
paṭipūjenti yā tā balipaṭiggāhikā devatā tā kālena paṭipūjenti
ye te samaṇabrāhmaṇā ekabhattikā rattūparatā viratā
vikālabhojanā te kālena paṭipūjenti dāsakammakaraporisā avimukhā
kammaṁ karonti tāvatakaññeva samayena bhuttaṁ ojavantaṁ hoti ime
kho bhikkhave pañca ānisaṁsā samayabhatte kuleti.
<p rend="subhead" sid="9">9, paṭhamakaṇhasappasuttaṃ</p>
<p n="229"/>Pañcime bhikkhave ādīnavā kaṇhasappe katame pañca
asuci duggandho sabhīru sappaṭibhayo mittadubbhī ime kho
<pb n="5.289"/>
Bhikkhave pañca ādīnavā kaṇhasappe evameva kho bhikkhave pañcime
ādīnavā mātugāme katame pañca asuci duggandho sabhīru
sappaṭibhayo mittadubbhī ime kho bhikkhave pañca ādīnavā
mātugāmeti.
<p rend="subhead" sid="10">10, dutiyakaṇhasappasuttaṃ</p>
<p n="230"/>Pañcime bhikkhave ādīnavā kaṇhasappe katame pañca
kodhano upanāhī ghoraviso dujivho mittadubbhī <pb ed="P" n="3.261" set="A"/>ime kho
bhikkhave pañca ādīnavā kaṇhasappe evameva kho bhikkhave pañcime
ādīnavā mātugāme katame pañca kodhano upanāhī ghoraviso
dujivho mittadubbhī tatridaṁ bhikkhave mātugāmassa ghoravisatā
yebhuyyena bhikkhave mātugāmo tibbarāgo tatridaṁ bhikkhave mātugāmassa
dujivhatā yebhuyyena bhikkhave mātugāmo pisuṇavāco tatridaṁ
bhikkhave mātugāmassa mittadubbhitā yebhuyyena bhikkhave mātugāmo
aticārinī ime kho bhikkhave pañca ādīnavā mātugāmeti.
Dīghacārikavaggo tatiyo.
Tassuddānaṁ
dve dīghacārikā vuttā abhinivāsamaccharaṁ <note n="1">Ma. atinivāsamaccharī. Yu. ---macchare.</note>
duve kulūpakā bhogo <note n="2">Po. dve kulūpakaṁ bhogā. Ma. duve  ca kulūpakā bhogā. Yu. duve ca ....</note> bhattaṁ <note n="3">Po. ussurabhattaṁ kaṇhasappā apare dveti.</note> sappāpare duveti.
</xml>