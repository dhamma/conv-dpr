<xml src="m124.xml">
<pgroup id="m124"/>
<readunit id="m124">4. bākulasuttaṃ</readunit>
<pb n="3.255"/>
Bakkulattheracchariyabbhūtasuttaṁ <note n="1">Yu. bakkulasuttanti dissati.</note>
<p n="380"/>Evamme sutaṁ ekaṁ samayaṁ āyasmā bakkulo <note n="2">Po. bakulo Ma. bākulo.</note> rājagahe
viharati veḷuvane kalandakanivāpe. <pb ed="P" n="3.125" set="M"/>Atha kho acelo kassapo
āyasmato bakkulassa purāṇagihisahāyo yenāyasmā bakkulo
tenupasaṅkami upasaṅkamitvā āyasmatā bakkulena saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi.
Ekamantaṁ nisinno kho acelo kassapo āyasmantaṁ bakkulaṁ etadavoca
kīvaciraṁ pabbajitosi āvuso bakkulāti. Asīti me āvuso vassāni
pabbajitassāti. Imehi pana te āvuso bakkula asītiyā vassehi
katikkhattuṁ methuno dhammo paṭisevitoti.
<p n="381"/>Na kho maṁ āvuso kassapa evaṁ pucchitabbaṁ imehi pana
te āvuso bakkula asītiyā vassehi katikkhattuṁ methuno dhammo
paṭisevitoti evañca kho maṁ āvuso kassapa pucchitabbaṁ imehi pana
te āvuso bakkula asītiyā vassehi katikkhattuṁ kāmasaññā
uppannapubbāti. <note n="3">Yu. etthantare  imehi pana te āvuso bakkula asītiyā vassehi katikkhattuṁ kāmasaññā  uppannapubbātīti dissati.</note> Asīti me āvuso <note n="4">kassapa.</note> vassāni pabbajitassa
nābhijānāmi kāmasaññaṁ uppannapubbanti. Yampāyasmā bakkulo
asītiyā vassehi nābhijānāti kāmasaññaṁ uppannapubbaṁ idampi mayaṁ
āyasmato bakkulassa acchariyaṁ abbhūtadhammaṁ dhārema. Asīti me
<pb n="3.256"/>
Āvuso vassāni pabbajitassa nābhijānāmi byāpādasaññaṁ ...
Vihiṁsāsaññaṁ uppannapubbaṁ yampāyasmā bakkulo asītiyā vassehi
nābhijānāti vihiṁsāsaññaṁ uppannapubbaṁ idampi mayaṁ āyasmato
bakkulassa acchariyaṁ abbhūtadhammaṁ dhārema.
<p n="382"/>Asīti me āvuso vassāni pabbajitassa nābhijānāmi
kāmavitakkaṁ uppannapubbaṁ. Yampāyasmā bakkulo asītiyā vassehi
nābhijānāti kāmavitakkaṁ uppannapubbaṁ idampi mayaṁ āyasmato
bakkulassa acchariyaṁ abbhūtadhammaṁ dhārema. Asīti me āvuso
vassāni pabbajitassa nābhijānāmi byāpādavitakkaṁ ... Vihiṁsāvitakkaṁ
uppannapubbaṁ. Yampāyasmā bakkulo asītiyā vassehi nābhijānāti
vihiṁsāvitakkaṁ uppannapubbaṁ idampi mayaṁ āyasmato bakkulassa
acchariyaṁ <pb ed="P" n="3.126" set="M"/>abbhūtadhammaṁ dhārema.
<p n="383"/>Asīti me āvuso vassāni pabbajitassa nābhijānāmi
gahapaticīvaraṁ sāditā. Yampāyasmā bakkulo asītiyā vassehi
nābhijānāmi gahapaticīvaraṁ sāditā idampi mayaṁ āyasmato bakkulassa
acchariyaṁ abbhūtadhammaṁ dhārema. Asīti me āvuso vassāni pabbajitassa
nābhijānāmi satthena cīvaraṁ chinditā ... Nābhijānāmi sūciyā cīvaraṁ
sibbitā ... Nābhijānāmi rajanāya cīvaraṁ rajitā ... Nābhijānāmi kaṭhine
cīvaraṁ sibbitā ... Nābhijānāmi sabrahmacārīnaṁ <note n="1">Yu. sabrahmacārī cīvarakamme byāpāritā.</note> cīvarakammaṁ vicāritā ...
Nābhijānāmi nimantanaṁ sāditā ... Nābhijānāmi evarūpaṁ cittaṁ uppannapubbaṁ
<pb n="3.257"/>
Aho vata maṁ koci nimanteyyāti .pe. Nābhijānāmi
antaraghare nisīditā ... Nābhijānāmi antaraghare bhuñjitā ... Nābhijānāmi
mātugāmassa anubyañjanaso nimittaṁ gahetā ... Nābhijānāmi mātugāmassa
dhammaṁ desitā antamaso catuppadampi gāthaṁ ... Nābhijānāmi
bhikkhunūpassayaṁ upasaṅkamitā ... Nābhijānāmi bhikkhuniyā dhammaṁ desitā ...
Nābhijānāmi sikkhamānāya dhammaṁ desitā ... Nābhijānāmi sāmaṇerāya
dhammaṁ desitā ... Nābhijānāmi pabbājetā ... Nābhijānāmi
upasampādetā ... Nābhijānāmi nissayaṁ detā ... Nābhijānāmi sāmaṇeraṁ
upaṭṭhāpetā ... Nābhijānāmi jantāghare nahāyitā ... Nābhijānāmi
cuṇṇena nahāyitā ... Nābhijānāmi sabrahmacārigattaparikammaṁ <note n="1">Yu. kamme byāpajjitā. Ma. vicāritā.</note>
sāditā ... Nābhijānāmi ābādhaṁ uppannapubbaṁ antamaso gaddūhanamattampi ...
Nābhijānāmi bhesajjaṁ pariharitā <note n="2">Ma. upaharitā.</note> antamaso haritakīkhaṇḍampi ...
Nābhijānāmi apassenakaṁ apasayitā <note n="3">Yu. apassetā.</note> ... Nābhijānāmi
seyyaṁ kappetā. Yampāyasmā bakkulo asītiyā vassehi
nābhijānāmi seyyaṁ kappetā idampi mayaṁ āyasmato bakkulassa
acchariyaṁ abbhūtadhammaṁ dhārema.
<p n="384"/>Asīti me āvuso vassāni pabbajitassa nābhijānāmi
gāmantasenāsane vassaṁ upagantā. Yampāyasmā bakkulo asītiyā
vassehi nābhijānāti gāmantasenāsane vassaṁ upagantā idampi mayaṁ
āyasmato bakkulassa acchariyaṁ abbhūtadhammaṁ dhārema. Sattāhameva
<pb n="3.258"/>
Kho ahaṁ āvuso sāraṇo <note n="1"><pb ed="P" n="3.128" set="M"/>Po. Ma. saraṇo. Yu. sāṇo. ito paraṁ īdisameva.</note> raṭṭhapiṇḍaṁ bhuñjiṁ atha aṭṭhamiyaṁ aññā
udapādi. Yampāyasmā bakkulo sattāhameva sāraṇo raṭṭhapiṇḍaṁ
bhuñji atha aṭṭhamiyaṁ aññā udapādi idampi mayaṁ āyasmato
bakkulassa acchariyaṁ abbhūtadhammaṁ dhārema.
<p n="385"/>Labheyyāhaṁ āvuso bakkula imasmiṁ dhammavinaye pabbajjaṁ
labheyyaṁ upasampadanti. Alattha kho acelo kassapo imasmiṁ
dhammavinaye pabbajjaṁ alattha upasampadaṁ. Acirūpasampanno kho
panāyasmā kassapo eko vūpakaṭṭho appamatto ātāpī pahitatto
viharanto na cirasseva yassatthāya kulaputtā sammadeva agārasmā
anagāriyaṁ pabbajanti tadanuttaraṁ brahmacariyapariyosānaṁ diṭṭheva dhamme
sayaṁ abhiññā sacchikatvā upasampajja vihāsi khīṇā jāti vusitaṁ
brahmacariyaṁ kataṁ karaṇīyaṁ nāparaṁ itthattāyāti abbhaññāsi.
Aññataro kho panāyasmā kassapo arahataṁ ahosi.
<p n="386"/>Atha kho āyasmā bakkulo aparena samayena apāpuraṇaṁ
ādāya vihārena vihāraṁ upasaṅkamitvā evamāha abhikkamathāyasmanto
abhikkamathāyasmanto ajja me parinibbānaṁ bhavissatīti. Yampāyasmā
bakkulo apāpuraṇaṁ ādāya vihārena vihāraṁ upasaṅkamitvā
evamāha abhikkamathāyasmanto abhikkamathāyasmanto ajja me
parinibbānaṁ bhavissatīti idampi mayaṁ āyasmato bakkulassa acchariyaṁ
abbhūtadhammaṁ dhāremāti.
<pb n="3.259"/>
<p n="387"/>Atha kho āyasmā bakkulo majjhe bhikkhusaṅghassa
nisinnako parinibbāyi. Yampāyasmā bakkulo majjhe bhikkhusaṅghassa
nisinnako parinibbāyi idampi mayaṁ āyasmato bakkulassa acchariyaṁ
abbhūtadhammaṁ dhāremāti.
Bakkulattheracchariyabbhūtasuttaṁ niṭṭhitaṁ catutthaṁ.
</xml>