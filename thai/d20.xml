<xml src="d20.xml">
<pgroup id="d20"/>
<readunit id="d20">7. mahāsamayasuttaṃ</readunit>
<p rend="subhead" check="nosid">unnamed</p>
<pb n="2.287"/>
Mahāsamayasuttaṁ
<p n="235"/><pb ed="P" n="2.253" set="D"/>Evamme sutaṁ. Ekaṁ samayaṁ bhagavā sakkesu viharati
kapilavatthusmiṁ mahāvane mahatā bhikkhusaṅghena saddhiṁ pañcamattehi
bhikkhusatehi sabbeheva arahantehi. Dasahi ca lokadhātūhi devatā
yebhuyyena sannipatitā honti bhagavantaṁ dassanāya bhikkhusaṅghañca.
Athakho catunnaṁ suddhāvāsakāyikānaṁ devānaṁ <note n="1">Ma. devatānaṁ.</note> etadahosi ayaṁ kho
bhagavā sakkesu viharati kapilavatthusmiṁ mahāvane mahatā bhikkhusaṅghena
saddhiṁ pañcamattehi bhikkhusatehi sabbeheva arahantehi dasahi ca
lokadhātūhi devatā yebhuyyena sannipatitā honti bhagavantaṁ dassanāya
bhikkhusaṅghañca yannūna mayampi yena bhagavā tenupasaṅkameyyāma
upasaṅkamitvā bhagavato santike paccekagāthaṁ <note n="2">pāyato evaṁ. paccekagāthātipi pāṭhena pana bhavitabbaṁ. Ma.  paccekaṁ gāthaṁ.</note> bhāseyyāmāti.
Athakho tā devatā seyyathāpi nāma balavā puraso sammiñjitaṁ
vā bāhaṁ pasāreyya pasāritaṁ vā bāhaṁ <pb ed="P" n="2.254" set="D"/>sammiñjeyya evameva
suddhāvāsesu devesu antarahitā bhagavato purato pāturahaṁsu. Athakho
tā devatā bhagavantaṁ abhivādetvā ekamantaṁ aṭṭhaṁsu. Ekamantaṁ
ṭhitā kho ekā devatā bhagavato santike imaṁ gāthaṁ abhāsi
<p n="236"/>Mahāsamayo pavanasmiṁ
devakāyā samāgatā
<pb n="2.288"/>
Āgatamha imaṁ dhammasamayaṁ
dakkhitāyeva <note n="1">Ma. Yu. dakkhitāye.</note> aparājitasaṅghanti.
<p n="237"/>Athakho aparā devatā bhagavato santike imaṁ gāthaṁ abhāsi
tatra bhikkhavo samādahaṁsu
cittaṁ attano ujukamakaṁsu
sārathīva nettāni gahetvā
indriyāni rakkhanti paṇḍitāti.
<p n="238"/>Athakho aparā devatā bhagavato santike imaṁ gāthaṁ abhāsi
chetvā khīlaṁ chetvā palīghaṁ
indakhīlaṁ ohaccamanejā <note n="2">Ma. Yu. ūhaccamanejā.</note>
te caranti suddhā vimalā
cakkhumatā sudantā susūnāgāti <note n="3">Ma. Yu. susunāgāti. </note>.
<p n="239"/><pb ed="P" n="2.255" set="D"/>Athakho aparā devatā bhagavato santike imaṁ gāthaṁ abhāsi
ye keci buddhaṁ saraṇaṁ gatāse
na te gamissanti apāyabhūmiṁ <note n="4">sabbattha pāyato apāyanti pāṭho dissati.</note>
pahāya mānusaṁ dehaṁ
devakāyaṁ paripūressantīti.
<p rend="subhead" sid="2">devatāsannipātā</p>
<p n="240"/>Athakho bhagavā bhikkhū āmantesi yebhuyyena bhikkhave
dasasu lokadhātūsu devatā sannipatitā honti tathāgataṁ dassanāya
<pb n="2.289"/>
Bhikkhusaṅghañca yepi te bhikkhave ahesuṁ atītamaddhānaṁ arahanto
sammāsambuddhā tesampi bhagavantānaṁ etaparamāyeva <note n="1">Ma. etaṁparamāyeva.</note> devatā
sannipatitā ahesuṁ seyyathāpi mayhaṁ etarahi yepi te bhikkhave
bhavissanti anāgatamaddhānaṁ arahanto sammāsambuddhā tesampi
bhagavantānaṁ etaparamāyeva <note n="2">Ma. etaṁparamāyeva.</note> devatā sannipatitā bhavissanti seyyathāpi
mayhaṁ etarahi ācikkhissāmi bhikkhave devakāyānaṁ nāmāni
kittayissāmi bhikkhave devakāyānaṁ nāmāni desissāmi bhikkhave
devakāyānaṁ nāmāni taṁ suṇātha sādhukaṁ manasikarotha bhāsissāmīti.
Evambhanteti kho te bhikkhū bhagavato paccassosuṁ. Bhagavā etadavoca
<p n="241"/>Silokamanukassāmi yattha bhummā tadassitā
ye sitā girigabbharaṁ pahitattā samāhitā.
Puthū sīhāva sallīnā lomahaṁsābhisambhuno
odātamanasā suddhā vippasannamanāvilā <note n="3">Yu. vippasannāmanāvilā.</note>.
Bhiyyo pañcasate ñatvā vane kāpilavatthave
tato āmantayi satthā sāvake sāsane rate
devakāyā abhikkantā te vijānātha bhikkhavo
te ca ātappamakaruṁ sutvā buddhassa sāsanaṁ.
Tesampāturahu ñāṇaṁ amanussāna dassanaṁ
appeke satamaddakkhuṁ sahassaṁ atha sattariṁ.
Sataṁ eke sahassānaṁ amanussānamaddasuṁ
<pb n="2.290"/>
Appekenantamaddakkhuṁ disā sabbā phuṭā ahuṁ.
Tañca sabbaṁ abhiññāya vavakkhitvāna <note n="1">vavatthitvānāti vā pāṭho.</note> cakkhumā
tato āmantayi satthā sāvake sāsane rate
devakāyā abhikkantā te vijānātha bhikkhavo
ye vohaṁ kittayissāmi girāhi anupubbaso.
Sattasahassā va <note n="2">Ma. te.</note> yakkhā bhummā kāpilavatthavā
iddhimanto jutimanto <note n="3">Sī. Yu. sabbattha jutīmanto.</note> vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Chasahassā hemavatā yakkhā nānattavaṇṇino
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Sātāgirā tisahassā yakkhā nānattavaṇṇino
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Iccete soḷasasahassā yakkhā nānattavaṇṇino
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Vessāmittā pañcasatā yakkhā nānattavaṇṇino
iddhimanto jutimanto vaṇṇavanto yasassino
<pb n="2.291"/>
Modamānā abhikkāmuṁ bhikkhūnaṁ samitiṁ vanaṁ.
Kumbhīro rājagahiko vepullassa nivesanaṁ
bhiyyo <note n="1">bhīyotipi pāṭho.</note> naṁ satasahassaṁ yakkhānaṁ payirupāsati.
Kumbhīro rājagahiko sopāga samitiṁ vanaṁ.
<p n="242"/>Purimañca disaṁ rājā dhataraṭṭho pasāsati
gandhabbānaṁ ādhipati mahārājā yasassi so.
Puttāpi tassa bahavo indanāmā mahabbalā <note n="2">aṭṭhakathāyaṁ sabbavāresu mahābalāti pāṭho.</note>
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Dakkhiṇañca disaṁ rājā virūḷho tappasāsati <note n="3">Ma. Yu. taṁ  pasāsati. ito paraṁ īdisameva.</note>
kumbhaṇḍānaṁ ādhipati mahārājā yasassi so.
Puttāpi tassa bahavo indanāmā mahabbalā
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Pacchimañca disaṁ rājā virūpakkho pasāsati
nāgānaṁ ādhipati mahārājā yasassi so.
Puttāpi tassa bahavo indanāmā mahabbalā
iddhimanto jutimanto vaṇṇavanto yasassino
<pb n="2.292"/>
Modamānā abhikkāmuṁ bhikkhūnaṁ samitiṁ vanaṁ.
Uttarañca disaṁ rājā kuvero tappasāsati
yakkhānaṁ ādhipati mahārājā yasassi so.
Puttāpi tassa bahavo indanāmā bahabbalā
iddhimanto jutimanto vaṇṇavanto yasassino
modanānā abhikkāmuṁ bhikkhūnaṁ samitiṁ vanaṁ.
Purimadisaṁ dhataraṭṭho dakkhiṇena virūḷhako
pacchimena virūpakkho kuvero uttaraṁ disaṁ
cattāro te mahārājā samantā caturo disā
daddallamānā <note n="1">dadaḷhamānātipi pāṭho.</note> aṭṭhaṁsu vane kāpilavatthave.
<p n="243"/>Tesaṁ māyāvino dāsā āgū <note n="2">Ma. āguṁ. Sī. Yu. āguṁ. ito paraṁ īdisameva. </note> vañcanikā saṭhā
māyā kuṭeṇḍu veṭeṇḍu <note n="3">mā. viṭeṇḍu.</note> viṭū <note n="4">Ma. Yu. viṭucca.</note> ca viṭuṭo <note n="5">Yu. viṭucco.</note> saha
candano kāmaseṭṭho ca kinnughaṇḍu <note n="6">Ma. kinni ghaṇḍu. </note> nighaṇḍu ca.
Panādo opamañño ca devasuto ca mātali
cittaseno ca gandhabbo naḷorājā janosabho <note n="7">Ma. Yu. janessabho.</note>
āgū <note n="8">Ma. āgā. Yu. āgu.</note> pañcasikho ceva timbarū suriyavacchasā <note n="9">Sī. Yu. suriyavaccasā. </note>.
Ete caññe ca rājāno gandhabbā saha rājubhi
modamānā abhikkāmuṁ bhikkhūnaṁ samitiṁ vanaṁ.
Athāgū <note n="10">Ma. athāguṁ. Yu. athāgu. evamīdisesu padesu.</note> nābhasā nāgā vesālā saha tacchakā
<pb n="2.293"/>
Kambalassatarā āgū pāyāgā saha ñātibhi
yāmunā dhataraṭṭhā ca āgū nāgā yasassino
erāvaṇo mahānāgo sopāga samitiṁ vanaṁ.
<p n="244"/>Ye nāgarāje sahasā haranti
dibbā dijā pakkhi visuddhacakkhū
vehāyasā <note n="1">Sī. Yu. vehāsayā.</note> te vanamajjhapattā
citrā supaṇṇā iti tesa nāmaṁ
abhayantadā nāgarājānamāsī
supaṇṇato khemamakāsi buddho
saṇhāhi vācāhi upavhayantā
nāgā supaṇṇā saraṇamakaṁsu buddhaṁ.
Jitā vajirahatthena samuddaṁ asurā sitā
bhātaro vāsavassete iddhimanto yasassino.
Kālakañjā mahābhismā <note n="2">Sī. Yu. mahābhiṁsā.</note> asurā dānaveghasā
vepacitti sucitti ca pahārādo namucī saha.
Satañca baliputtānaṁ sabbe verocanāmakā
sannayhitvā baliṁ senaṁ <note n="3">Ma. balisenaṁ. </note> rāhubhaddamupāgamuṁ
samayodāni bhaddante bhikkhūnaṁ samitiṁ vanaṁ.
<p n="245"/>Āpo ca devā paṭhavī ca tejo vāyo tadāgamuṁ
varuṇā vāruṇā <note n="4">Ma. vāraṇā vāraṇā devā.</note> devā somo ca yasasā saha.
<pb n="2.294"/>
Mettākaruṇākāyikā āgū devā yasassino
dasete dasadhā kāyā sabbe nānattavaṇṇino
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Veṇḍū <note n="1">Ma. veṇḍu devā sahali ca.</note> ca devā sahalī ca asamā ca duve yamā
candassūpanisā devā candamāgū purakkhitā.
Suriyassūpanisā devā suriyamāgū purakkhitā
nakkhattāni purakkhatvā āgū mandavalāhakā
vasūnaṁ vāsavo seṭṭho sakko pāga <note n="2">Ma. pāgā.</note> purindado.
Dasete dasadhā kāyā sabbe nānattavaṇṇino
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Athāgū sahabhū devā jalamaggisikhāriva
ariṭṭhakā ca rojā ca ummāpupphanibhāsino
varuṇā sahadhammā ca accutā ca anejakā
sūleyyarucirā āgū āgū vāsavanesino.
Dasete dasadhā kāyā sabbe nānattavaṇṇino
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Samānā mahāsamānā mānusā mānusuttamā
<pb n="2.295"/>
Khiḍḍāpadūsikā <note n="1">Ma. khiḍḍāpadosikā.</note> āgū āgū manopadūsikā <note n="2">Ma. manopadosikā.</note>
athāgū harayo devā ye ca lohitavāsino
pāragā mahāpāragā āgū devā yasassino.
Dasete dasadhā kāyā sabbe nānattavaṇṇino
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Sukkā karumhā <note n="3">Ma. karumbhā.</note> aruṇā āgū veghanasā saha.
Odātagayhā pāmokkhā āgū devā vicakkhaṇā
sadāmattā hāragajā missakā ca yasassino
thanayaṁ āgā <note n="4">yebhuyyena āgūti  pāṭho dissati.</note> pajunno yo disā abhivassati.
Dasete dasadhā kāyā sabbe nānattavaṇṇino
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
Khemiyā tusitā yāmā kaṭṭhakā ca yasassino
lambitakā <note n="5">Ma. Yu. lambītakā.</note> lāmaseṭṭhā jotināmā ca āsavā
nimmānaratino āgū athāgū paranimmitā.
Dasete dasadhā kāyā sabbe nānattavaṇṇino
iddhimanto jutimanto vaṇṇavanto yasassino
modamānā abhikkāmuṁ bhikkhūnaṁ samitiṁ vanaṁ.
<pb n="2.296"/>
Saṭṭhete devanikāyā sabbe nānattavaṇṇino
nāmanvayena āgañchuṁ ye caññe sadisā saha
pavutthajātimakkhīlaṁ <note n="1">Ma. pavuṭṭhajātimalilaṁ. Sī. Yu. pavutthajātiṁ akhilaṁ.</note> oghatiṇṇamanāsavaṁ
dakkhemoghataraṁ nāgaṁ candaṁva asitātitaṁ <note n="2">asitātiganti vā pāṭho.  Yu. asitātikaṁ.</note>.
<p n="246"/>Subrahmā paramatto ca puttā iddhimato saha
sanaṅkumāro tisso ca sopāga samitiṁ vanaṁ.
Sahassabrahmalokānaṁ mahābrahmābhitiṭṭhati
upapanno jutimanto bhismākāyo yasassi so.
Dasettha issarā āgū paccekavasavattino
tesañca majjhato āgā <note n="3">pāyato āgūti pāco dissati.</note> hārito parivārito.
Te ca sabbe abhikkante sinde <note n="4">Ma. sainde. Yu. saindadeve. </note> deve sabrahmake
mārasenā abhikkāmi passa kaṇhassa mandiyaṁ.
Etha gaṇhatha bandhatha rāgena bandhamatthu vo
samantā parivāretha mā vo muñcittha koci naṁ.
Iti tattha mahāseno kaṇhasenaṁ apesayi
pāṇinā talamāhacca saraṁ katvāna bheravaṁ.
Yathā pāvussako megho thanayanto savijjuko
tadā so paccudāvatti saṅkuddho asayaṁvase <note n="5">Sī. Yu. vasī.</note>.
Tañca sabbaṁ abhiññāya vavakkhitvāna <note n="6">Ma. vavatthitvāna.</note> cakkhumā
<pb n="2.297"/>
Tato āmantayi satthā sāvake sāsane rate
mārasenā abhikkantā te vijānātha bhikkhavo
te ca ātappamakaruṁ sutvā buddhassa sāsanaṁ.
Vītarāgehi pakkāmuṁ nesaṁ lomampi <note n="1">Ma. lomāpi.</note> iñjayuṁ
sabbe vijitasaṅgāmā bhayātītā yasassino
modanti saha bhūtehi sāvakā te janesutāti.
Mahāsamayasuttaṁ niṭṭhitaṁ sattamaṁ.
</xml>