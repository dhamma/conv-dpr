<xml src="a4-15.xml">
<readunit id="a4-15">(15) 5. ābhāvaggo</readunit>
<p rend="subhead" sid="1">1, ābhāsuttaṃ</p>
Ābhāvaggo pañcamo
<p n="141"/>Catasso imā bhikkhave ābhā katamā catasso
candābhā suriyābhā aggābhā paññābhā imā kho bhikkhave catasso
ābhā etadaggaṁ bhikkhave imāsaṁ catassannaṁ ābhānaṁ yadidaṁ
paññābhāti.
<p rend="subhead" sid="2">2, pabhāsuttaṃ</p>
<p n="142"/>Catasso imā bhikkhave pabhā katamā catasso
<pb n="4.188"/>
Candappabhā suriyappabhā aggippabhā paññāppabhā imā kho bhikkhave
catasso pabhā etadaggaṁ bhikkhave imāsaṁ catassannaṁ pabhānaṁ yadidaṁ
paññāppabhāti.
<p rend="subhead" sid="3">3, ālokasuttaṃ</p>
<p n="143"/>Cattārome bhikkhave ālokā katame cattāro
candāloko suriyāloko aggāloko <pb ed="P" n="2.140" set="A"/>paññāloko ime kho bhikkhave
cattāro ālokā etadaggaṁ bhikkhave imesaṁ catunnaṁ ālokānaṁ
yadidaṁ paññālokoti.
<p rend="subhead" sid="4">4, obhāsasuttaṃ</p>
<p n="144"/>Cattārome bhikkhave obhāsā katame cattāro candobhāso
suriyobhāso aggobhāso paññobhāso ime kho bhikkhave
cattāro obhāsā etadaggaṁ bhikkhave imesaṁ catunnaṁ obhāsānaṁ
yadidaṁ paññobhāsoti.
<p rend="subhead" sid="5">5, pajjotasuttaṃ</p>
<p n="145"/>Cattārome bhikkhave pajjotā katame cattāro
candappajjoto suriyappajjoto aggippajjoto paññāppajjoto
ime kho bhikkhave cattāro pajjotā etadaggaṁ bhikkhave imesaṁ
catunnaṁ pajjotānaṁ yadidaṁ paññāppajjototi.
<p rend="subhead" sid="6">6, paṭhamakālasuttaṃ</p>
<p n="146"/>Cattārome bhikkhave kālā katame cattāro kālena
dhammassavanaṁ kālena dhammasākacchā kālena samatho <note n="1">Ma. kālena sammasanā. ito paraṁ īdisameva.</note> kālena vipassanā
ime kho bhikkhave cattāro kālāti.
<p rend="subhead" sid="7">7, dutiyakālasuttaṃ</p>
<p n="147"/>Cattārome bhikkhave kālā sammābhāviyamānā sammā-
anuparivattiyamānā anupubbena āsavānaṁ khayaṁ pāpenti katame cattāro
kālena dhammassavanaṁ kālena dhammasākacchā kālena samatho kālena
<pb n="4.189"/>
Vipassanā ime kho bhikkhave cattāro kālā sammābhāviyamānā
sammāanuparivattiyamānā anupubbena āsavānaṁ khayaṁ pāpenti seyyathāpi
bhikkhave uparipabbate thullaphusitake deve vassante <note n="1">Po. Ma. Yu. taṁ.</note> udakaṁ yathāninnaṁ
pavattamānaṁ pabbatakandarapadarasākhā paripūreti pabbatakandarapadarasākhā
paripūrā kusobbhe paripūrenti kusobbhā paripūrā mahāsobbhe paripūrenti
mahāsobbhā <pb ed="P" n="2.141" set="A"/>paripūrā kunnadiyo paripūrenti kunnadiyo paripūrā
mahānadiyo paripūrenti mahānadiyo paripūrā samuddasāgaraṁ <note n="2">Ma. samuddaṁ.</note> paripūrenti
evameva kho bhikkhave ime cattāro kālā sammābhāviyamānā
sammāanuparivattiyamānā anupubbena āsavānaṁ khayaṁ pāpentīti.
<p rend="subhead" sid="8">8, duccaritasuttaṃ</p>
<p n="148"/>Cattārīmāni bhikkhave vacīduccaritāni katamāni cattāri
musāvādo pisuṇā vācā pharusā vācā samphappalāpo imāni kho
bhikkhave cattāri vacīduccaritānīti.
<p rend="subhead" sid="9">9, sucaritasuttaṃ</p>
<p n="149"/>Cattārīmāni bhikkhave vacīsucaritāni katamāni cattāri
saccavācā apisuṇavācā saṇhavācā mantābhāsā <note n="3">ma mantabhāsā.</note> imāni kho bhikkhave
cattāri vacīsucaritānīti.
<p rend="subhead" sid="10">10, sārasuttaṃ</p>
<p n="150"/>Cattārome bhikkhave sārā katame cattāro sīlasāro
samādhisāro paññāsāro vimuttisāro ime kho bhikkhave cattāro sārāti.
Ābhāvaggo pañcamo.
Tatiyo paṇṇāsako niṭṭhito.
<note n="4">Ma. Yu.   tassuddānaṁ   ābhā pabhā ca ālokā obhāsā ceva pajjotā   dve kālā caritā dve ca honti sārena te dasāti.</note>
<p rend="subhead" check="nosid">4, catutthapaṇṇāsakaṃ</p>
</xml>