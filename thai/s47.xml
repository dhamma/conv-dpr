<xml src="s47.xml">
<pgroup id="s47"/>
<readunit id="s47">3. satipaṭṭhānasaṃyuttaṃ</readunit>
<p rend="subhead" check="nosid">1, ambapālivaggo</p>
<p rend="subhead" sid="1">1, ambapālisuttaṃ</p>
<pb n="5.190"/>
Satipaṭṭhānasaṁyuttaṁ
ambapālivaggo paṭhamo
<p n="678"/>Evamme sutaṁ ekaṁ samayaṁ bhagavā vesāliyaṁ viharati
ambapālivane. Tatra kho bhagavā bhikkhū āmantesi bhikkhavoti.
Bhadanteti te bhikkhū bhagavato paccassosuṁ. Bhagavā etadavoca.
<p n="679"/>Ekāyanvāyaṁ bhikkhave maggo sattānaṁ visuddhiyā sokaparidevānaṁ
samatikkamāya dukkhadomanassānaṁ atthaṅgamāya ñāyassa
adhigamāya nibbānassa sacchikiriyāya. Yadidaṁ cattāro satipaṭṭhānā.
Katame cattāro.
<p n="680"/>Idha bhikkhave bhikkhu kāye kāyānupassī viharati ātāpī
sampajāno satimā vineyya loke abhijjhādomanassaṁ. Vedanāsu
vedanānupassī viharati ātāpī sampajāno satimā vineyya loke
abhijjhādomanassaṁ. Citte cittānupassī viharati ātāpī sampajāno
satimā vineyya loke abhijjhādomanassaṁ. Dhammesu dhammānupassī viharati
ātāpī sampajāno satimā vineyya loke abhijjhādomanassaṁ.
<p n="681"/>Ekāyanvāyaṁ bhikkhave maggo sattānaṁ visuddhiyā
sokaparidevānaṁ samatikkamāya dukkhadomanassānaṁ atthaṅgamāya ñāyassa
adhigamāya nibbānassa sacchikiriyāya. Yadidaṁ cattāro satipaṭṭhānāti.
<pb n="5.191"/>
Idamavoca bhagavā. Attamanā te bhikkhū bhagavato bhāsitaṁ
abhinandunti.
<p rend="subhead" sid="2">2, satisuttaṃ</p>
<p n="682"/><pb ed="P" n="5.142" set="S"/>Ekaṁ samayaṁ bhagavā vesāliyaṁ viharati ambapālivane.
Tatra kho bhagavā bhikkhū āmantesi bhikkhavoti. Bhadanteti te
bhikkhū bhagavato paccassosuṁ. Bhagavā etadavoca sato bhikkhave
bhikkhu vihareyya sampajāno ayaṁ vo amhākaṁ anusāsanīti <note n="1">Ma. itisaddo natthi.</note>.
<p n="683"/>Kathañca bhikkhave bhikkhu sato hoti. Idha bhikkhave
bhikkhu kāye kāyānupassī viharati ātāpī sampajāno satimā
vineyya loke abhijjhādomanassaṁ. Vedanāsu .pe. Citte.
Dhammesu dhammānupassī viharati ātāpī sampajāno satimā vineyya
loke abhijjhādomanassaṁ. Evaṁ kho bhikkhave bhikkhu sato hoti.
<p n="684"/>Kathañca bhikkhave bhikkhu sampajāno hoti. Idha bhikkhave
bhikkhu abhikkante paṭikkante sampajānakārī hoti ālokite
vilokite sampajānakārī hoti sammiñjite pasārite sampajānakārī
hoti saṅghāṭipattacīvaradhāraṇe sampajānakārī hoti asite pīte
khāyite sāyite sampajānakārī hoti uccārapassāvakamme sampajānakārī
hoti gate ṭhite nisinne sutte jāgarite bhāsite tuṇhībhāve
sampajānakārī hoti. Evaṁ kho bhikkhave bhikkhu sampajāno <note n="2">Ma. sampajānakārī.</note>
hoti. Sato bhikkhave bhikkhu vihareyya sampajāno ayaṁ vo
amhākaṁ anusāsanīti.
<p rend="subhead" sid="3">3, bhikkhusuttaṃ</p>
<pb n="5.192"/>
<p n="685"/>Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Atha kho aññataro bhikkhu yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinno kho so bhikkhu bhagavantaṁ etadavoca.
<p n="686"/>Sādhu me bhante bhagavā saṅkhittena dhammaṁ desetu
yamahaṁ bhagavato dhammaṁ sutvā eko <pb ed="P" n="5.143" set="S"/>vūpakaṭṭho appamatto ātāpī
pahitatto vihareyyanti. Evameva panidhekacce moghapurisā maññeva <note n="1">Ma. Yu. mañceva.</note>
ajjhesanti dhamme ca bhāsite mameva anubandhitabbaṁ maññantīti.
Desetu me bhante bhagavā saṅkhittena dhammaṁ desetu sugato
saṅkhittena dhammaṁ appeva nāmāhaṁ bhagavato bhāsitassa atthaṁ
ājāneyyaṁ <note n="2">Ma. Yu. jāneyyaṁ.</note> appeva nāmāhaṁ bhagavato bhāsitassa dāyādo assanti.
<p n="687"/>Tasmā tiha tvaṁ bhikkhu ādimeva visodhehi kusalesu
dhammesu. Ko cādi kusalānaṁ dhammānaṁ. Sīlaṁ ca suvisuddhaṁ
diṭṭhi ca ujukā. Yato kho te bhikkhu sīlaṁ ca suvisuddhaṁ bhavissati
diṭṭhi ca ujukā. Tato tvaṁ bhikkhu sīlaṁ nissāya sīle patiṭṭhāya
cattāro satipaṭṭhāne tividhena bhāveyyāsi. Katame cattāro.
<p n="688"/>Idha tvaṁ bhikkhu ajjhattaṁ vā kāye kāyānupassī
viharāhi ātāpī sampajāno satimā vineyya loke abhijjhādomanassaṁ.
Bahiddhā vā kāye kāyānupassī viharāhi ātāpī
sampajāno satimā vineyya loke abhijjhādomanassaṁ. Ajjhattabahiddhā
<pb n="5.193"/>
Vā kāye kāyānupassī viharāhi ātāpī sampajāno satimā
vineyya loke abhijjhādomanassaṁ. Ajjhattaṁ vā vedanāsu.
Bahiddhā vā vedanāsu. Ajjhattabahiddhā vā vedanāsu vedanānupassī
viharāhi ātāpī sampajāno satimā vineyya loke abhijjhādomanassaṁ.
Ajjhattaṁ vā citte. Bahiddhā vā citte. Ajjhattabahiddhā
vā citte cittānupassī viharāhi ātāpī sampajāno
satimā vineyya loke abhijjhādomanassaṁ. Ajjhattaṁ vā dhammesu.
Bahiddhā vā dhammesu. Ajjhattabahiddhā vā dhammesu dhammānupassī
viharāhi ātāpī sampajāno satimā vineyya loke abhijjhādomanassaṁ.
<p n="689"/>Yato kho tvaṁ bhikkhu sīlaṁ nissāya sīle patiṭṭhāya ime
cattāro satipaṭṭhāne evaṁ tividhena bhāvessasi. Tato tuyhaṁ bhikkhu
yā ratti vā divaso vā āgamissati vuḍḍhiyeva pāṭikaṅkhā
kusalesu dhammesu no parihānīti.
<p n="690"/>Atha kho so bhikkhu bhagavato bhāsitaṁ abhinanditvā
anumoditvā uṭṭhāyāsanā bhagavantaṁ abhivādetvā padakkhiṇaṁ katvā
pakkāmi. Atha kho so bhikkhu eko vūpakaṭṭho appamatto
ātāpī pahitatto viharanto na cirasseva yassatthāya kulaputtā
sammadeva agārasmā anagāriyaṁ pabbajanti tadanuttaraṁ brahmacariyapariyosānaṁ
diṭṭheva dhamme sayaṁ abhiññā sacchikatvā upasampajja
<pb n="5.194"/>
Viharati khīṇā jāti vusitaṁ brahmacariyaṁ kataṁ karaṇīyaṁ nāparaṁ
itthattāyāti abbhaññāsi. Aññataro ca pana so bhikkhu
arahataṁ ahosīti.
<p rend="subhead" sid="4">4, sālasuttaṃ</p>
<p n="691"/>Ekaṁ samayaṁ bhagavā kosalesu viharati kosalāyaṁ <note n="1">Ma. sālāya. Yu. sālāyaṁ.</note>
brāhmaṇagāme. Tatra kho bhagavā bhikkhū āmantesi .pe. Etadavoca
ye te bhikkhave bhikkhū navā acirapabbajitā adhunāgatā imaṁ dhammavinayaṁ
te vo <note n="2">Yu. ve. evamupari.</note> bhikkhave bhikkhū catunnaṁ satipaṭṭhānānaṁ bhāvanāya samādapetabbā
nivesetabbā patiṭṭhāpetabbā. Katamesaṁ catunnaṁ.
<p n="692"/>Etha tumhe āvuso kāye kāyānupassino viharatha
ātāpino sampajānā ekodibhūtā vippasannacittā samāhitā ekaggacittā
kāyassa yathābhūtaṁ ñāṇāya. Vedanāsu vedanānupassino viharatha
ātāpino sampajānā ekodibhūtā vippasannacittā samāhitā ekaggacittā
vedanānaṁ yathābhūtaṁ ñāṇāya. Citte cittānupassino
viharatha ātāpino sampajānā ekodibhūtā vippasannacittā samāhitā
ekaggacittā cittassa yathābhūtaṁ ñāṇāya. Dhammesu dhammānupassino
viharatha ātāpino sampajānā ekodibhūtā vippasannacittā samāhitā
ekaggacittā dhammānaṁ yathābhūtaṁ ñāṇāya.
<p n="693"/><pb ed="P" n="5.145" set="S"/>Yepi te bhikkhave bhikkhū sekkhā appattamānasā anuttaraṁ
yogakkhemaṁ patthayamānā viharanti tepi kāye kāyānupassino
viharanti ātāpino sampajānā ekodibhūtā vippasannacittā samāhitā
<pb n="5.195"/>
Ekaggacittā kāyassa pariññāya. Vedanāsu vedanānupassino viharanti
ātāpino sampajānā ekodibhūtā vippasannacittā samāhitā ekaggacittā
vedanānaṁ pariññāya. Citte cittānupassino viharanti
ātāpino sampajānā ekodibhūtā vippasannacittā samāhitā ekaggacittā
cittassa pariññāya. Dhammesu dhammānupassino viharanti
ātāpino sampajānā ekodibhūtā vippasannacittā samāhitā ekaggacittā
dhammānaṁ pariññāya.
<p n="694"/>Yepi te bhikkhave bhikkhū arahanto khīṇāsavā vusitavanto
katakaraṇīyā ohitabhārā anuppattasadatthā parikkhīṇabhavasaññojanā
sammadaññāvimuttā tepi kāye kāyānupassino viharanti ātāpino
sampajānā ekodibhūtā vippasannacittā samāhitā ekaggacittā
kāyena visaṁyuttā. Vedanāsu vedanānupassino viharanti ātāpino
sampajānā ekodibhūtā vippasannacittā samāhitā ekaggacittā
vedanāhi visaṁyuttā. Citte cittānupassino viharanti ātāpino
sampajānā ekodibhūtā vippasannacittā samāhitā ekaggacittā
cittena visaṁyuttā. Dhammesu dhammānupassino viharanti ātāpino
sampajānā ekodibhūtā vippasannacittā samāhitā ekaggacittā
dhammehi visaṁyuttā.
<p n="695"/>Yepi te bhikkhave bhikkhū navā acirapabbajitā adhunāgatā
imaṁ dhammavinayaṁ te vo bhikkhave bhikkhū imesaṁ catunnaṁ satipaṭṭhānānaṁ
<pb n="5.196"/>
Bhāvanāya samādapetabbā nivesetabbā patiṭṭhāpetabbāti.
<p rend="subhead" sid="5">5, akusalarāsisuttaṃ</p>
<p n="696"/>Sāvatthīnidānaṁ. Tatra kho bhagavā .pe. Etadavoca
akusalarāsīti bhikkhave vadamāno pañca nīvaraṇe sammā vadamāno
vadeyya. Kevalo hāyaṁ bhikkhave akusalarāsi yadidaṁ pañca
nīvaraṇā. Katame pañca. <pb ed="P" n="5.146" set="S"/>Kāmacchandanīvaraṇaṁ byāpādanīvaraṇaṁ
thīnamiddhanīvaraṇaṁ uddhaccakukkuccanīvaraṇaṁ vicikicchānīvaraṇaṁ. Akusalarāsīti
bhikkhave vadamāno ime pañca nīvaraṇe sammā vadamāno
vadeyya. Kevalo hāyaṁ bhikkhave akusalarāsi yadidaṁ pañca nīvaraṇā.
<p n="697"/>Kusalarāsīti bhikkhave vadamāno cattāro satipaṭṭhāne
sammā vadamāno vadeyya. Kevalo hāyaṁ bhikkhave kusalarāsi
yadidaṁ cattāro satipaṭṭhānā. Katame cattāro. Idha bhikkhave
bhikkhu kāye kāyānupassī viharati ātāpī sampajāno satimā
vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Kusalarāsīti bhikkhave vadamāno ime cattāro
satipaṭṭhāne sammā vadamāno vadeyya. Kevalo hāyaṁ bhikkhave
kusalarāsi yadidaṁ cattāro satipaṭṭhānāti.
<p rend="subhead" sid="6">6, sakuṇagghisuttaṃ</p>
<p n="698"/>Bhūtapubbaṁ bhikkhave sakuṇagghī <note n="1">Ma. Yu. sakuṇagghi.</note> lāpaṁ sakuṇaṁ sahasā
ajjhappattā aggahesi. Atha kho bhikkhave lāpo sakuṇo
sakuṇagghiyā hariyamāno evaṁ paridevesi <note n="2">Ma. Yu. paridevasi.</note> mayamevamha alakkhikā
<pb n="5.197"/>
Mayaṁ appapuññā ye mayaṁ agocare carimha paravisaye. Sacajja <note n="1">Ma. Yu. sacejja.</note>
mayaṁ gocare careyyāma sake pettike visaye na myāyaṁ sakuṇagghī
alaṁ abhavissa yadidaṁ yuddhāyāti. Ko pana te lāpa gocaro
sako pettiko visayoti. Yadidaṁ naṅgalakaṭṭhakaraṇaṁ leḍḍuṭṭhānanti.
Atha kho bhikkhave sakuṇagghī sake bale apatthaddhā sake bale
avādamānā <note n="2">Ma. Yu. asaṁvadamānā. evamupari.</note> lāpaṁ sakuṇaṁ pamuñci gaccha kho tvaṁ lāpa tatrapi
me gantvā na mokkhasīti. Atha kho bhikkhave lāpo sakuṇo
naṅgalakaṭṭhakaraṇaṁ leḍḍuṭṭhānaṁ gantvā mahantaṁ leḍḍuṁ abhirūhitvā
sakuṇagghiṁ vadamāno aṭṭhāsi ehi khodāni me sakuṇagghi ehi
khodāni me sakuṇagghīti. Atha kho sā bhikkhave sakuṇagghī sake bale
apatthaddhā sake bale avādamānā ubho pakkhe sandhāya <note n="3">Ma. Yu. sannayha. </note> lāpaṁ sakuṇaṁ
sahasā ajjhappattā. Yadā kho bhikkhave aññāsi lāpo sakuṇo
bahu āgatā <note n="4">Po. Ma. āgato.</note> kho myāyaṁ sakuṇagghīti athasseva <note n="5">Ma. atha tasseva.</note> leḍḍussa antaraṁ
paccupādi. Atha kho bhikkhave sakuṇagghī tattheva uraṁ paccatāḷesi.
Evañhetaṁ <note n="6">Ma. Yu. evaṁ hi taṁ.</note> bhikkhave hoti yo agocare carati paravisaye.
<p n="699"/>Tasmā tiha bhikkhave mā agocare carittha paravisaye.
Agocare bhikkhave carataṁ paravisaye lacchati māro otāraṁ lacchati
māro ārammaṇaṁ. Ko ca bhikkhave bhikkhuno agocaro paravisayo.
Yadidaṁ pañca kāmaguṇā. Katame pañca. Cakkhuviññeyyā rūpā
iṭṭhā kantā manāpā piyarūpā kāmūpasañhitā rajaniyā
<pb n="5.198"/>
Sotaviññeyyā saddā. Ghānaviññeyyā gandhā. Jivhāviññeyyā
rasā. Kāyaviññeyyā phoṭṭhabbā iṭṭhā kantā manāpā piyarūpā
kāmūpasañhitā rajaniyā. Ayaṁ bhikkhave bhikkhuno agocaro paravisayo.
<p n="700"/>Gocare bhikkhave caratha sake pettike visaye. Gocare
bhikkhave carataṁ sake pettike visaye na lacchati māro otāraṁ
na lacchati māro ārammaṇaṁ. <pb ed="P" n="5.148" set="S"/>Ko ca bhikkhave bhikkhuno gocaro
sako pettiko visayo. Yadidaṁ cattāro satipaṭṭhānā. Katame
cattāro <note n="*">mīkārkkhag cattaro peḌna cattāro</note>. Idha bhikkhave bhikkhu kāye kāyānupassī viharati ātāpī
sampajāno satimā vineyya loke abhijjhādomanassaṁ. Vedanāsu
citte dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Ayaṁ bhikkhave bhikkhuno gocaro
sako pettiko visayoti.
<p rend="subhead" sid="7">7, makkaṭasuttaṃ</p>
<p n="701"/>Atthi bhikkhave himavato pabbatarājassa duggā visamā
desā yattha neva makkaṭānaṁ cāri na manussānaṁ. Atthi bhikkhave
himavato pabbatarājassa duggā visamā desā yattha makkaṭānañhi
kho cāri na manussānaṁ. Atthi bhikkhave himavato pabbatarājassa samā
bhūmibhāgā ramaṇīyā yattha makkaṭānañceva cāri manussānaṁ ca.
Tatra kho bhikkhave luddhā makkaṭavīthīsu lepaṁ oḍḍenti makkaṭānaṁ
bādhanāya. Tatra bhikkhave ye te makkaṭā abālajātikā alolajātikā
te taṁ lepaṁ disvā ārakā parivajjenti. Yo pana so
<pb n="5.199"/>
Hoti makkaṭo bālajātiko lolajātiko so taṁ lepaṁ upasaṅkamitvā
hatthena gaṇhāti so tattha bajjhati hatthaṁ mocessāmīti dutiyena
hatthena gaṇhāti so tattha bajjhati ubho hatthe mocessāmīti
pādena gaṇhāti so tattha bajjhati ubho hatthe mocessāmi
pādaṁ cāti dutiyena pādena gaṇhāti so tattha bajjhati ubho
hatthe mocessāmi pāde cāti tuṇḍena gaṇhāti so tattha
bajjhati. Evaṁ hi so bhikkhave makkaṭo <pb ed="P" n="5.149" set="S"/>pañcoḍḍito thunaṁ seti
anayaṁ āpanno byasanaṁ āpanno yathā kāmakaraṇīyo luddassa.
Tamenaṁ bhikkhave luddo vijjhitvā tasmiṁyeva makkaṭaṁ uddharitvā
avissajjetvā yena kāmaṁ pakkamati. Evaṁ hetaṁ bhikkhave hoti
yo agocare carati paravisaye.
<p n="702"/>Tasmā tiha bhikkhave mā agocare carittha paravisaye.
Agocare bhikkhave carataṁ paravisaye lacchati māro otāraṁ lacchati
māro ārammaṇaṁ. Ko ca bhikkhave bhikkhuno agocaro paravisayo.
Yadidaṁ pañca kāmaguṇā. Katame pañca. Cakkhuviññeyyā rūpā
iṭṭhā kantā manāpā piyarūpā kāmūpasañhitā rajaniyā
sotaviññeyyā saddā. Ghānaviññeyyā gandhā. Jivhāviññeyyā
rasā. Kāyaviññeyyā phoṭṭhabbā iṭṭhā kantā manāpā piyarūpā
kāmūpasañhitā rajaniyā. Ayaṁ bhikkhave bhikkhuno agocaro paravisayo.
<p n="703"/>Gocare bhikkhave caratha sake pettike visaye. Gocare
<pb n="5.200"/>
Bhikkhave carataṁ sake pettike visaye na lacchati māro otāraṁ
na lacchati māro ārammaṇaṁ. Ko ca bhikkhave bhikkhuno gocaro
sako pettiko visayo. Yadidaṁ cattāro satipaṭṭhānā. Katame
cattāro. Idha bhikkhave bhikkhu kāye kāyānupassī viharati ātāpī
sampajāno satimā vineyya loke abhijjhādomanassaṁ. Vedanāsu
citte dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Ayaṁ bhikkhave bhikkhuno gocaro
sako pettiko visayoti.
<p rend="subhead" sid="8">8, sūdasuttaṃ</p>
<p n="704"/>Seyyathāpi bhikkhave bālo abyatto akusalo sūdo
rājānaṁ vā rājamahāmattaṁ <note n="1">Sī. Yu. rājamahāmattānaṁ. evamupari.</note> vā nānaccayehi <note n="2">nānāvidhehīti vā pāṭho.  Yu. nānāccayehi. evamupari.</note> sūpehi paccupaṭṭhito
assa ambilaggehipi tittakaggehipi kaṭukaggehipi <pb ed="P" n="5.150" set="S"/>madhuraggehipi
khārikehipi akhārikehipi loṇikehipi aloṇikehipi. Sakho so bhikkhave
bālo abyatto akusalo sūdo sakassa bhattanimittaṁ <note n="3">Ma. Yu. bhattassa.... evamupari.</note> na uggaṇhāti
idaṁ vā me ajja bhattasūpeyyaṁ ruccati imassa vā abhiharati
imassa vā bahuṁ gaṇhāti imassa vā vaṇṇaṁ bhāsati ambilaggaṁ
vā me ajja bhattasūpeyyaṁ ruccati ambilaggassa vā abhiharati
ambilaggassa vā bahuṁ gaṇhāti ambilaggassa vā vaṇṇaṁ bhāsati
tittakaggaṁ vā me ajja. Kaṭukaggaṁ vā me ajja. Madhuraggaṁ vā
me ajja. Khārikaṁ vā me ajja. Akhārikaṁ vā me ajja.
<pb n="5.201"/>
Loṇikaṁ vā me ajja. Aloṇikaṁ vā me ajja bhattasūpeyyaṁ
ruccati aloṇikassa vā abhiharati aloṇikassa vā bahuṁ gaṇhāti
aloṇikassa vā vaṇṇaṁ bhāsatīti. Sakho so bhikkhave bālo
abyatto akusalo sūdo na ceva lābhī hoti acchādanassa na
lābhī vettanassa na lābhī abhihārānaṁ. Taṁ kissa hetu. Tathā hi
so bhikkhave bālo abyatto akusalo sūdo sakassa bhattanimittaṁ
na uggaṇhāti.
<p n="705"/>Evameva kho bhikkhave idhekacco bālo abyatto
akusalo bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Tassa kāye kāyānupassino
viharato cittaṁ na samādhiyati upakkilesā na pahīyanti so taṁ nimittaṁ
na uggaṇhāti. Vedanāsu citte dhammesu dhammānupassī viharati
ātāpī sampajāno satimā vineyya loke abhijjhādomanassaṁ. Tassa
dhammesu dhammānupassino viharato cittaṁ na samādhiyati upakkilesā
na pahīyanti so taṁ nimittaṁ na uggaṇhāti. Sakho so bhikkhave
bālo abyatto akusalo bhikkhu <pb ed="P" n="5.151" set="S"/>na ceva lābhī hoti diṭṭheva
dhamme sukhavihārānaṁ na lābhī satisampajaññassa. Taṁ kissa hetu.
Tathā hi so bhikkhave bālo abyatto akusalo bhikkhu sakassa
cittassa nimittaṁ na uggaṇhāti.
<p n="706"/>Seyyathāpi bhikkhave paṇḍito byatto kusalo sūdo
<pb n="5.202"/>
Rājānaṁ vā rājamahāmattaṁ vā nānaccayehi sūpehi paccupaṭṭhito
assa ambilaggehipi tittakaggehipi kaṭukaggehipi madhuraggehipi
khārikehipi akhārikehipi loṇikehipi aloṇikehipi. Sakho so
bhikkhave paṇḍito byatto kusalo sūdo sakassa bhattanimittaṁ
uggaṇhāti idaṁ vā me ajja bhattasūpeyyaṁ ruccati imassa
vā abhiharati imassa vā bahuṁ gaṇhāti imassa vā vaṇṇaṁ
bhāsati ambilaggaṁ vā me ajja bhattasūpeyyaṁ ruccati ambilaggassa
vā abhiharati ambilaggassa vā bahuṁ gaṇhāti ambilaggassa vā
vaṇṇaṁ bhāsati tittakaggaṁ vā me ajja. Kaṭukaggaṁ vā me
ajja. Madhuraggaṁ vā me ajja. Khārikaṁ vā me ajja. Akhārikaṁ
vā me ajja. Loṇikaṁ vā me ajja. Aloṇikaṁ vā me ajja
bhattasūpeyyaṁ ruccati aloṇikassa vā abhiharati aloṇikassa vā
bahuṁ gaṇhāti aloṇikassa vā vaṇṇaṁ bhāsatīti. Sakho so
bhikkhave paṇḍito byatto kusalo sūdo lābhī ceva hoti acchādanassa
lābhī vettanassa lābhī abhihārānaṁ. Taṁ kissa hetu. Tathā
hi so bhikkhave paṇḍito byatto kusalo sūdo sakassa bhattanimittaṁ
uggaṇhāti.
<p n="707"/>Evameva kho bhikkhave idhekacco paṇḍito byatto
kusalo bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. <pb ed="P" n="5.152" set="S"/>Tassa kāye kāyānupassino
<pb n="5.203"/>
Viharato cittaṁ samādhiyati upakkilesā pahīyanti so taṁ nimittaṁ
uggaṇhāti. Vedanāsu vedanānupassī viharati. Citte cittānupassī
viharati. Dhammesu dhammānupassī viharati ātāpī sampajāno
satimā vineyya loke abhijjhādomanassaṁ. Tassa dhammesu dhammānupassino
viharato cittaṁ samādhiyati upakkilesā pahīyanti so
taṁ nimittaṁ uggaṇhāti. Sakho so bhikkhave paṇḍito byatto
kusalo bhikkhu lābhī ceva hoti diṭṭheva dhamme sukhavihārānaṁ lābhī <note n="1">Ma. Yu. hoti.</note>
satisampajaññassa. Taṁ kissa hetu. Tathā hi so bhikkhave
paṇḍito byatto kusalo bhikkhu sakassa cittassa nimittaṁ
uggaṇhātīti.
<p rend="subhead" sid="9">9, gilānasuttaṃ</p>
<p n="708"/>Evamme sutaṁ ekaṁ samayaṁ bhagavā vesāliyaṁ viharati
veluvagāmake <note n="2">Ma. veḷuvagāmake. Yu. beluvagāmake.</note>. Tatra kho bhagavā bhikkhū āmantesi etha tumhe
bhikkhave samantā vesāliyā yathāmittaṁ yathāsandiṭṭhaṁ yathāsambhattaṁ
vassaṁ upetha idhevāhaṁ veluvagāmake vassaṁ upagacchāmīti.
Evambhanteti kho te bhikkhū bhagavato paṭissutvā samantā vesāliyā
yathāmittaṁ yathāsandiṭṭhaṁ yathāsambhattaṁ vassaṁ upagacchuṁ.
<p n="709"/>Bhagavā pana tattheva veluvagāmake vassaṁ upagacchi.
Atha kho bhagavato vassūpagatassa kharo ābādho uppajjati <note n="3">Ma. Yu. uppajji. </note> bāḷhā
vedanā vattanti maraṇantikā. Tatra sudaṁ bhagavā sato sampajāno
adhivāseti <note n="4">Ma. Yu. adhivāsesi.</note> avihaññamāno. Atha kho bhagavato etadahosi na
<pb n="5.204"/>
Kho pana metampaṭirūpaṁ yohamanāmantetvā upaṭṭhāke anapaloketvā
bhikkhusaṅghaṁ <pb ed="P" n="5.153" set="S"/>parinibbāyeyyaṁ yannūnāhaṁ imaṁ ābādhaṁ viriyena paṭippaṇāmetvā
jīvitasaṅkhāraṁ adhiṭṭhāya vihareyyanti. Atha kho bhagavā
taṁ ābādhaṁ viriyena paṭippaṇāmetvā jīvitasaṅkhāraṁ adhiṭṭhāya vihāsi. <note n="1">Ma. atha kho bhagavato so ābādho paṭippassambhi.</note>
Atha kho bhagavā gilānā vuṭṭhito aciravuṭṭhito gelaññā <note n="2">Yu. vihārā nikkhamitvā vihārapacchā  chāyāyaṁ.</note>
vihārapacchāyāyaṁ paññatte āsane nisīdi.
<p n="710"/>Atha kho āyasmā ānando yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinno kho āyasmā ānando bhagavantaṁ etadavoca <note n="3">Ma. diṭṭho me bhante bhagavato phāsu.</note> diṭṭhaṁ
bhante bhagavato khamanīyaṁ diṭṭhaṁ bhante bhagavato yāpanīyaṁ api
me bhante madhurakajāto viya kāyo disāpi me na pakkhāyanti
dhammāpi maṁ nappaṭibhanti bhagavato gelaññena apica me bhante
ahosi kācideva assāsamattā na tāva bhagavā paribbāyissati
na tāva bhagavā bhikkhusaṅghaṁ ārabbha kiñcideva udāharatīti.
Kiṁ panadāni ānanda bhikkhusaṅgho mayi paccāsiṁsati <note n="4">Ma. paccāsīsati.</note>. Desito
ānanda mayā dhammo anantaraṁ abāhiraṁ karitvā. Natthānanda
tathāgatassa dhammesu ācariyamuṭṭhi. Yannūnānanda evamassa ahaṁ
bhikkhusaṅghaṁ pariharissāmīti vā mamuddesiko bhikkhusaṅghoti vā.
So nūnānanda bhikkhusaṅghaṁ ārabbha kiñcideva udāhareyya.
Tathāgatassa kho ānanda na evaṁ hoti ahaṁ bhikkhusaṅghaṁ pariharissāmīti
<pb n="5.205"/>
Vā mamuddesiko bhikkhusaṅghoti vā. Sa kiṁ ānanda tathāgato
bhikkhusaṅghaṁ ārabbha kiñcideva udāharissati. Etarahi kho panāhaṁ
ānanda jiṇṇo vuḍḍho mahallako addhagato vayo anuppatto
asītiko me vayo vattati. Seyyathāpi ānanda jarasakaṭaṁ <note n="1">Ma. jajjarasakaṭaṁ.</note>
veḷumissakena <note n="2">Ma. vekhamissakena. Yu. vedhamissakena.</note> yāpeti evameva kho ānanda veḷumissako <note n="3">Ma. vekhamissakena. Yu. vedhamissakena.</note> maññe
tathāgatassa <pb ed="P" n="5.154" set="S"/>kāyo yāpeti.
<p n="711"/>Yasmiṁ ānanda samaye tathāgato sabbanimittānaṁ amanasikārā
ekaccānaṁ vedanānaṁ nirodhā animittaṁ cetosamādhiṁ upasampajja
viharati phāsutaraṁ <note n="4">Ma. phāsutaro. </note> ānanda tasmiṁ samaye tathāgatassa <note n="5">Ma. kāyo.</note> hoti. Tasmā
tihānanda attadīpā viharatha attasaraṇā anaññasaraṇā dhammadīpā
dhammasaraṇā anaññasaraṇā.
<p n="712"/>Kathañca ānanda bhikkhu attadīpo viharati attasaraṇo
anaññasaraṇo dhammadīpo dhammasaraṇo anaññasaraṇo. Idhānanda
bhikkhu kāye kāyānupassī viharati ātāpī sampajāno satimā
vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Evaṁ kho ānanda bhikkhu attadīpo viharati
attasaraṇo anaññasaraṇo dhammadīpo dhammasaraṇo anaññasaraṇo.
<p n="713"/>Ye hi keci ānanda etarahi vā mamaccaye vā
attadīpā viharissanti attasaraṇā anaññasaraṇā dhammadīpā dhammasaraṇā
<pb n="5.206"/>
Anaññasaraṇā. Tamataggeme te ānanda bhikkhū bhavissanti ye
keci sikkhākāmāti.
<p rend="subhead" sid="10">10, bhikkhunupassayasuttaṃ</p>
<p n="714"/>Sāvatthiyaṁ. Bhagavā. Atha kho āyasmā ānando
pubbaṇhasamayaṁ nivāsetvā pattacīvaramādāya yena aññataro bhikkhunūpassayo
tenupasaṅkami upasaṅkamitvā paññatte āsane nisīdi.
Atha kho sambahulā bhikkhuniyo yenāyasmā ānando tenupasaṅkamiṁsu
upasaṅkamitvā āyasmantaṁ ānandaṁ abhivādetvā ekamantaṁ nisīdiṁsu.
Ekamantaṁ nisinnā kho tā bhikkhuniyo āyasmantaṁ ānandaṁ etadavocuṁ
idha bhante ānanda sambahulā bhikkhuniyo catūsu satipaṭṭhānesu supatiṭṭhitacittā
viharantiyo uḷāraṁ pubbenāparaṁ visesaṁ sañjānantīti.
Evametaṁ bhaginiyo evametaṁ bhaginiyo yo hi koci bhaginiyo bhikkhu
vā bhikkhunī vā catūsu satipaṭṭhānesu supatiṭṭhitacitto viharati tassetaṁ
pāṭikaṅkhaṁ uḷāraṁ pubbenāparaṁ visesaṁ sañjānissatīti. Atha kho
āyasmā ānando tā bhikkhuniyo dhammiyā kathāya sandassetvā
samādapetvā samuttejetvā sampahaṁsetvā uṭṭhāyāsanā pakkāmi.
<p n="715"/>Atha kho āyasmā ānando sāvatthiyaṁ piṇḍāya caritvā
pacchābhattaṁ piṇḍapātapaṭikkanto yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinno kho āyasmā ānando bhagavantaṁ etadavoca idhāhaṁ
bhante pubbaṇhasamayaṁ nivāsetvā pattacīvaramādāya yena aññataro
<pb n="5.207"/>
Bhikkhunūpassayo tenupasaṅkamiṁ upasaṅkamitvā paññatte āsane
nisidiṁ. Atha kho bhante sambahulā bhikkhuniyo yenāhaṁ tenupasaṅkamiṁsu
upasaṅkamitvā maṁ abhivādetvā ekamantaṁ nisīdiṁsu. Ekamantaṁ
nisinnā kho bhante tā bhikkhuniyo maṁ etadavocuṁ idha bhante
ānanda sambahulā bhikkhuniyo catūsu satipaṭṭhānesu supatiṭṭhitacittā
viharantiyo uḷāraṁ pubbenāparaṁ visesaṁ sañjānantīti. Evaṁ vuttāhaṁ
bhante tā bhikkhuniyo etadavocaṁ evametaṁ bhaginiyo evametaṁ
bhaginiyo yo hi koci bhaginiyo bhikkhu vā bhikkhunī vā catūsu
satipaṭṭhānesu supatiṭṭhitacitto viharati tassetaṁ pāṭikaṅkhaṁ uḷāraṁ
pubbenāparaṁ visesaṁ sañjānissatīti.
<p n="716"/>Evametaṁ ānanda evametaṁ ānanda yo hi koci ānanda
bhikkhu vā bhikkhunī vā catūsu satipaṭṭhānesu supatiṭṭhitacitto viharati
tassetaṁ pāṭikaṅkhaṁ uḷāraṁ pubbenāparaṁ visesaṁ sañjānissatīti.
Katamesu catūsu.
<p n="717"/>Idhānanda bhikkhu kāye kāyānupassī <pb ed="P" n="5.156" set="S"/>viharati ātāpī
sampajāno satimā vineyya loke abhijjhādomanassaṁ. Tassa kāye
kāyānupassino viharato kāyārammaṇo vā uppajjati kāyasmiṁ
pariḷāho cetaso vā līnattaṁ bahiddhā vā cittaṁ vikkhipati.
Tena ānanda bhikkhunā kismiñcideva pasādanīye nimitte cittaṁ
paṇidahitabbaṁ. Tassa kismiñcideva pasādanīye nimitte cittaṁ
<pb n="5.208"/>
Paṇidahato pāmujjaṁ <note n="1">Ma. pāmojjaṁ.</note> jāyati pamuditassa pīti jāyati pītimanassa
kāyo passambhati passaddhakāyo sukhaṁ vedayati sukhino cittaṁ
samādhiyati. So iti paṭisañcikkhati yassa khvāhaṁ atthāya cittaṁ
paṇidahiṁ so me attho abhinipphanno handadāni paṭisaṁharāmīti.
So paṭisaṁharati ceva na ca vitakketi na ca vicāreti avitakkomhi
avicāro ajjhattaṁ satimā sukhamasmīti pajānāti.
<p n="718"/>Puna caparaṁ ānanda bhikkhu vedanāsu. Citte. Dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Tassa dhammesu dhammānupassino viharato
dhammārammaṇo vā uppajjati kāyasmiṁ pariḷāho cetaso vā
līnattaṁ bahiddhā vā cittaṁ vikkhipati. Tena ānanda bhikkhunā
kismiñcideva pasādanīye nimitte cittaṁ paṇidahitabbaṁ. Tassa
kismiñcideva pasādanīye nimitte cittaṁ paṇidahato pāmujjaṁ
jāyati pamuditassa pīti jāyati pītimanassa kāyo passambhati
passaddhakāyo sukhaṁ vedayati sukhino cittaṁ samādhiyati. So iti
paṭisañcikkhati yassa khvāhaṁ atthāya cittaṁ paṇidahiṁ so me
attho abhinipphanno handadāni paṭisaṁharāmīti. So paṭisaṁharati
ceva na ca vitakketi na ca vicāreti avitakkomhi avicāro
ajjhattaṁ satimā sukhamasmīti pajānāti. Evaṁ kho ānanda
paṇidhāya bhāvanā hoti.
<pb n="5.209"/>
<p n="719"/>Kathañca ānanda appaṇidhāya bhāvanā hoti. Bahiddhā
ānanda bhikkhu cittaṁ appaṇidhāya appaṇihitaṁ me bahiddhā cittanti
pajānāti atha pacchā pure asaṅkhittaṁ vimuttaṁ appaṇihitanti
pajānāti atha ca pana kāye kāyānupassī viharāmi ātāpī
sampajāno satimā sukhamasmīti pajānāti.
<p n="720"/>Bahiddhā ānanda bhikkhu cittaṁ appaṇidhāya appaṇihitaṁ
me bahiddhā cittanti pajānāti atha pacchā pure asaṅkhittaṁ vimuttaṁ
appaṇihitanti pajānāti atha ca pana vedanāsu vedanānupassī
viharāmi ātāpī sampajāno satimā sukhamasmīti pajānāti.
<p n="721"/>Bahiddhā ānanda bhikkhu cittaṁ appaṇidhāya appaṇihitaṁ
me bahiddhā cittanti pajānāti atha pacchā pure asaṅkhittaṁ
vimuttaṁ appaṇihitanti pajānāti atha ca pana citte cittānupassī
viharāmi ātāpī sampajāno satimā sukhamasmīti pajānāti.
<p n="722"/>Bahiddhā ānanda bhikkhu cittaṁ appaṇidhāya appaṇihitaṁ
me bahiddhā cittanti pajānāti atha pacchā pure asaṅkhittaṁ
vimuttaṁ appaṇihitanti pajānāti atha ca pana dhammesu dhammānupassī
viharāmi ātāpī sampajāno satimā sukhamasmīti pajānāti.
<p n="723"/>Evaṁ kho ānanda appaṇidhāya bhāvanā hoti. Iti
kho ānanda desitā mayā paṇidhāya bhāvanā desitā mayā
appaṇidhāya bhāvanā. Yaṁ ānanda satthārā karaṇīyaṁ sāvakānaṁ
<pb n="5.210"/>
Hitesinā anukampakena anukappaṁ upādāya kataṁ vo taṁ mayā.
Etāni ānanda rukkhamūlāni etāni suññāgārāni. Jhāyathānanda
mā pamādattha mā pacchā vippaṭisārino ahuvattha ayaṁ vo
amhākaṁ anusāsanīti. Idamavoca bhagavā. Attamano āyasmā
ānando bhagavato bhāsitaṁ abhinandīti.
Ambapālivaggo paṭhamo.
Tassuddānaṁ
ambapālisato bhikkhu sālakusalarāsi ca
sakuṇagghī makkaṭo sūdo gilāno bhikkhunī <note n="1">Ma. bhikkhunūpassayoti.</note> vāsakoti.
<p rend="subhead" check="nosid">2, nālandavaggo</p>
<p rend="subhead" sid="11">1, mahāpurisasuttaṃ</p>
<pb n="5.211"/>
Nāḷandavaggo dutiyo
<p n="724"/>Sāvatthīnidānaṁ. Atha kho āyasmā sārīputto yena
bhagavā tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinno kho āyasmā sārīputto bhagavantaṁ
etadavoca mahāpuriso mahāpurisoti bhante vuccati kittāvatā
nu kho bhante mahāpuriso hotīti. Vimuttacittattā khvāhaṁ
sārīputta mahāpurisoti vadāmi avimuttacittattā no mahāpurisoti
vadāmi.
<p n="725"/>Kathañca sārīputta vimuttacitto hoti. Idha sārīputta
bhikkhu kāye kāyānupassī viharati ātāpī sampajāno satimā
vineyya loke abhijjhādomanassaṁ. Tassa kāye kāyānupassino
viharato cittaṁ virajjati vimuccati anupādāya āsavehi. Vedanāsu
citte dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Tassa dhammesu dhammānupassino
viharato cittaṁ virajjati vimuccati anupādāya āsavehi. Evaṁ
kho sārīputta vimuttacitto hoti. Vimuttacittattā khvāhaṁ
sārīputta mahāpurisoti vadāmi avimuttacittattā no mahāpurisoti
vadāmīti. <pb ed="P" n="5.159" set="S"/>
<p rend="subhead" sid="12">2, nālandasuttaṃ</p>
<p n="726"/>Ekaṁ samayaṁ bhagavā nāḷandāyaṁ viharati pāvārikambavane.
<pb n="5.212"/>
Atha kho āyasmā sārīputto yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi. Ekamantaṁ nisinno
kho āyasmā sārīputto bhagavantaṁ etadavoca evaṁ pasannāhaṁ <note n="1">Ma. pasanno ahaṁ. Yu. pasannohaṁ. evamupari.</note>
bhante bhagavati na cāhu na ca bhavissati na cetarahi vijjati añño
samaṇo vā brāhmaṇo vā bhagavatā bhiyyobhiññataro yadidaṁ
sambodhiyanti. Uḷārā kho tyāyaṁ sārīputta āsabhivācā bhāsitā
ekaṁso gahito sīhanādo nadito evaṁ pasannāhaṁ bhante bhagavati
na cāhu na ca bhavissati na cetarahi vijjati añño samaṇo vā
brāhmaṇo vā bhagavatā bhiyyobhiññataro yadidaṁ sambodhiyanti.
<p n="727"/>Kinnu te sārīputta ye te ahesuṁ atītamaddhānaṁ arahanto
sammāsambuddhā sabbe te bhagavanto cetasā ceto paricca viditā
evaṁsīlā te bhagavanto ahesuṁ iti vā evaṁdhammā te bhagavanto
ahesuṁ iti vā evaṁpaññā te bhagavanto ahesuṁ iti vā
evaṁvihārino te bhagavanto ahesuṁ iti vā evaṁvimuttā te
bhagavanto ahesuṁ iti vāti. No hetaṁ bhante.
<p n="728"/>Kiṁ pana te sārīputta ye te bhavissanti anāgatamaddhānaṁ
arahanto sammāsambuddhā sabbe te bhagavanto cetasā ceto
paricca viditā evaṁsīlā te bhagavanto bhavissanti iti vā
evaṁdhammā te bhagavanto bhavissanti iti vā evaṁpaññā te
bhagavanto bhavissanti iti vā evaṁvihārino te bhagavanto bhavissanti
<pb n="5.213"/>
Iti vā evaṁvimuttā te bhagavanto bhavissanti iti vāti. No
hetaṁ bhante.
<p n="729"/>Kiṁ pana tyāhaṁ sārīputta etarahi arahaṁ sammāsambuddho
cetasā ceto paricca vidito evaṁsīlo bhagavā iti vā
evaṁdhammo bhagavā iti vā evaṁpañño bhagavā iti vā
evaṁvihārī bhagavā iti vā evaṁvimutto bhagavā iti vāti.
No hetaṁ bhante.
<p n="730"/>Ettha ca te sārīputta atītānāgatapaccuppannesu
arahantesu sammāsambuddhesu cetopariyāyañāṇaṁ <note n="1">Ma. cetopariyañṇāṇaṁ. evamupari.</note> natthi. Atha kiñcarahi
tyāhaṁ sārīputta uḷārā āsabhivācā bhāsitā ekaṁso gahito
sīhanādo nadito evaṁ pasannāhaṁ bhante bhagavati na cāhu na
ca bhavissati na cetarahi vijjati añño samaṇo vā brāhmaṇo
vā bhagavatā bhiyyobhiññataro yadidaṁ sambodhiyanti. Na kho me
taṁ <note n="2">Ma. ayaṁ pāṭho natthi.</note> bhante atītānāgatapaccuppannesu arahantesu sammāsambuddhesu
cetopariyāyañāṇaṁ atthi api ca dhammanvayo vidito.
<p n="731"/>Seyyathāpi bhante rañño paccantimaṁ nagaraṁ daḷhaddhālaṁ <note n="3">Sī. Yu.  daḷhuddālaṁ. Ma. daḷhuddhāpaṁ.</note>
daḷhapākāratoraṇaṁ ekadvāraṁ tatrassa dovāriko paṇḍito
byatto medhāvī aññātānaṁ nivāretā ñātānaṁ pavesetā. So
tassa nagarassa samantā anupariyāyapathaṁ anukkamamāno na passeyya
<pb n="5.214"/>
Pākārasandhiṁ vā pākāravivaraṁ vā antamaso viḷāranissakkanamattaṁpi <note n="1">Sī. Ma. viḷāranikkamanamattampi. Yu. biḷāranissakkanamattaṁpi.</note>.
Tassa evamassa ye kho keci oḷārikā pāṇā imaṁ nagaraṁ
pavisanti vā nikkhamanti vā sabbe te imināva dvārena pavisanti
vā nikkhamanti vāti. Evameva kho me bhante dhammanvayo vidito
yepi te bhante ahesuṁ atītamaddhānaṁ arahanto sammāsambuddhā
sabbe te bhagavanto pañca nīvaraṇe pahāya cetaso upakkilese
paññāya <pb ed="P" n="5.161" set="S"/>dubbalīkaraṇe catūsu satipaṭṭhānesu supatiṭṭhitacittā satta
bojjhaṅge yathābhūtaṁ bhāvetvā anuttaraṁ sammāsambodhiṁ abhisambujjhiṁsu.
Yepi te bhante bhavissanti anāgatamaddhānaṁ arahanto sammāsambuddhā
sabbe te bhagavanto pañca nīvaraṇe pahāya cetaso upakkilese
paññāya dubbalīkaraṇe catūsu satipaṭṭhānesu supatiṭṭhitacittā satta
bojjhaṅge yathābhūtaṁ bhāvetvā anuttaraṁ sammāsambodhiṁ abhisambujjhissanti.
Bhagavāpi bhante etarahi arahaṁ sammāsambuddho pañca
nīvaraṇe pahāya cetaso upakkilese paññāya dubbalīkaraṇe catūsu
satipaṭṭhānesu supatiṭṭhitacitto satta bojjhaṅge yathābhūtaṁ bhāvetvā
anuttaraṁ sammāsambodhiṁ abhisambuddhoti.
<p n="732"/>Sādhu sādhu sārīputta tasmā tiha tvaṁ sārīputta imaṁ
dhammapariyāyaṁ abhikkhaṇaṁ bhāseyyāsi bhikkhūnaṁ bhikkhunīnaṁ upāsakānaṁ
upāsikānaṁ. Yesampi hi sārīputta moghapurisānaṁ bhavissati tathāgate
<pb n="5.215"/>
Kaṅkhā vā vimati vā tesampimaṁ dhammapariyāyaṁ sutvā yā tathāgate
kaṅkhā vā vimati vā sā pahīyissatīti.
<p rend="subhead" sid="13">3, cundasuttaṃ</p>
<p n="733"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tena kho pana samayena āyasmā sārīputto
magadhesu viharati nāḷakagāmake ābādhiko dukkhito bāḷhagilāno.
Cundo <note n="1">Ma. Yu. ca.</note> samaṇuddeso āyasmato sārīputtassa upaṭṭhāko hoti.
Atha kho āyasmā sārīputto teneva ābādhena parinibbāyi.
<p n="734"/>Atha kho cundo samaṇuddeso āyasmato sārīputtassa
pattacīvaramādāya yena sāvatthījetavanaṁ anāthapiṇḍikassa ārāmo
yenāyasmā ānando tenupasaṅkami upasaṅkamitvā āyasmantaṁ
ānandaṁ abhivādetvā <pb ed="P" n="5.162" set="S"/>ekamantaṁ nisīdi. Ekamantaṁ nisinno kho
cundo samaṇuddeso āyasmantaṁ ānandaṁ etadavoca āyasmā
bhante sārīputto parinibbuto idamassa pattacīvaranti. Atthi
kho idaṁ āvuso cunda kathāpābhataṁ bhagavantaṁ dassanāya āyāmāvuso
cunda yena bhagavā tenupasaṅkamissāma upasaṅkamitvā bhagavato
etamatthaṁ ārocessāmāti. Evaṁ bhanteti kho cundo samaṇuddeso
āyasmato ānandassa paccassosi.
<p n="735"/>Atha kho āyasmā ca ānando cundo ca samaṇuddeso
yena bhagavā tenupasaṅkamiṁsu upasaṅkamitvā bhagavantaṁ abhivādetvā
ekamantaṁ nisīdiṁsu. Ekamantaṁ nisinno kho āyasmā ānando
<pb n="5.216"/>
Bhagavantaṁ etadavoca ayaṁ bhante cundo samaṇuddeso evamāha
āyasmā bhante sārīputto parinibbuto idamassa pattacīvaranti.
Api ca me bhante madhurakajāto viya kāyo disāpi me na
pakkhāyanti dhammāpi maṁ nappaṭibhanti āyasmā sārīputto
parinibbutoti sutvā.
<p n="736"/>Kiṁ nu kho <note n="1">Ma. Yu. te.</note> ānanda sārīputto sīlakkhandhaṁ vā ādāya
parinibbuto samādhikkhandhaṁ vā ādāya parinibbuto paññākkhandhaṁ vā
ādāya parinibbuto vimuttikkhandhaṁ vā ādāya parinibbuto vimuttiñāṇadassanakkhandhaṁ
vā ādāya parinibbutoti. Na <note n="2">Ma. Yu. ca.</note> kho me <note n="3">Yu. taṁ.</note>
bhante āyasmā sārīputto sīlakkhandhaṁ vā ādāya parinibbuto .pe.
Vimuttiñāṇadassanakkhandhaṁ vā ādāya parinibbuto. Api ca me
bhante āyasmā sārīputto ovādako ahosi <note n="4">Ma. Yu. otiṇṇo.</note> viññāpako
sandassako samādapako samuttejako sampahaṁsako akilāsu dhammadesanāya
anuggāhako sabrahmacārīnaṁ taṁ mayaṁ āyasmato sārīputtassa
dhammojaṁ dhammabhogaṁ dhammānuggahaṁ anussarāmāti.
<p n="737"/>Nanu taṁ ānanda mayā <pb ed="P" n="5.163" set="S"/>paṭikacceva akkhātaṁ sabbehi
piyehi manāpehi nānābhāvo vinābhāvo aññathābhāvo taṁ kutettha
ānanda labbhā. Yantaṁ jātaṁ bhūtaṁ saṅkhataṁ palokadhammaṁ taṁ vata mā
palujjīti netaṁ ṭhānaṁ vijjati.
<p n="738"/>Seyyathāpi ānanda mahato rukkhassa tiṭṭhato sāravato
<pb n="5.217"/>
Yo mahantataro khandho so palujjeyya. Evameva kho ānanda
mahato bhikkhusaṅghassa tiṭṭhato sāravato sārīputto parinibbuto
taṁ kutettha ānanda labbhā. Yantaṁ jātaṁ bhūtaṁ saṅkhataṁ palokadhammaṁ
taṁ vata mā palujjīti netaṁ ṭhānaṁ vijjati. Tasmā tiha ānanda
attadīpā viharatha attasaraṇā anaññasaraṇā dhammadīpā dhammasaraṇā
anaññasaraṇā.
<p n="739"/>Kathañcānanda bhikkhu attadīpo viharati attasaraṇo
anaññasaraṇo dhammadīpo dhammasaraṇo anaññasaraṇo. Idhānanda
bhikkhu kāye kāyānupassī viharati ātāpī sampajāno satimā
vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Evaṁ kho ānanda bhikkhu attadīpo viharati
attasaraṇo anaññasaraṇo dhammadīpo dhammasaraṇo anaññasaraṇo.
<p n="740"/>Ye hi keci ānanda etarahi vā mamaccaye vā attadīpā
viharissanti attasaraṇā anaññasaraṇā dhammadīpā dhammasaraṇā
anaññasaraṇā. Tamataggemete <note n="1">Yu. tamataggepete. evamupari.</note> ānanda bhikkhū bhavissanti ye
keci sikkhākāmāti.
<p rend="subhead" sid="14">4, ukkacelasuttaṃ</p>
<p n="741"/>Ekaṁ samayaṁ bhagavā vajjīsu viharati ukkacelāyaṁ gaṅgāya
nadiyā tīre mahatā bhikkhusaṅghena saddhiṁ aciraparinibbutesu
sārīputtamoggallānesu. Tena kho pana samayena bhagavā bhikkhusaṅghaparivuto
<pb n="5.218"/>
Ajjhokāse nisinno hoti. <pb ed="P" n="5.164" set="S"/>Atha kho bhagavā tuṇhībhūtaṁ bhikkhusaṅghaṁ
anuviloketvā bhikkhū āmantesi api kho <note n="1">Ma. Yu. khosaddo natthi.</note> myāyaṁ bhikkhave parisā
suññā viya khāyati aparinibbutesu <note n="2">Ma. Yu. parinibbutesu.</note> sārīputtamoggallānesu. Asuññā <note n="3">Yu. suññā. </note>
me sā <note n="4">Ma. Yu. ayaṁ pāṭho natthi.</note> bhikkhave disā <note n="5">Ma. Yu. parisā.</note> hoti anapekkhā tassaṁ disāyaṁ hoti yassaṁ
disāyaṁ sārīputtamoggallānā viharanti.
<p n="742"/>Yepi te bhikkhave ahesuṁ atītamaddhānaṁ arahanto sammāsambuddhā
tesampi bhagavantānaṁ etaparamaṁyeva sāvakayugaṁ ahosi
seyyathāpi mayhaṁ sārīputtamoggallānā. Yepi te bhikkhave bhavissanti
anāgatamaddhānaṁ arahanto sammāsambuddhā tesampi bhagavantānaṁ
etaparamaṁyeva sāvakayugaṁ bhavissati seyyathāpi mayhaṁ sārīputtamoggallānā.
<p n="743"/>Acchariyaṁ bhikkhave sāvakānaṁ abbhutaṁ bhikkhave sāvakānaṁ
satthu ca nāma sāsanakarā bhavissanti ovādapaṭikarā ca catunnañca
parisānaṁ piyā bhavissanti manāpā garubhāvanīyā <note n="6">Ma. garū ca bhāvaniyā ca.</note> ca. Acchariyaṁ bhikkhave
tathāgatassa abbhutaṁ bhikkhave tathāgatassa evarūpepi nāma sāvakānaṁ
yuge parinibbute natthi tathāgatassa soko vā paridevo vā taṁ
kutettha bhikkhave labbhā. Yantaṁ jātaṁ bhūtaṁ saṅkhataṁ palokadhammaṁ
taṁ vata mā palujjīti netaṁ ṭhānaṁ vijjati.
<p n="744"/>Seyyathāpi bhikkhave mahato rukkhassa tiṭṭhato sāravato
ye mahantatarā khandhā te palujjeyyuṁ. Evameva kho bhikkhave
<pb n="5.219"/>
Mahato bhikkhusaṅghassa tiṭṭhato sāravato sārīputtamoggallānā
parinibbutā taṁ kutettha bhikkhave labbhā. Yantaṁ jātaṁ bhūtaṁ saṅkhataṁ
palokadhammaṁ taṁ vata mā palujjīti netaṁ ṭhānaṁ vijjati. Tasmā tiha
bhikkhave attadīpā viharatha attasaraṇā anaññasaraṇā dhammadīpā
dhammasaraṇā anaññasaraṇā.
<p n="745"/>Kathañca bhikkhave bhikkhu attadīpo viharati attasaraṇo
anaññasaraṇo dhammadīpo dhammasaraṇo anaññasaraṇo. Idha
bhikkhave bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Evaṁ kho bhikkhave bhikkhu attadīpo viharati
attasaraṇo <pb ed="P" n="5.165" set="S"/>anaññasaraṇo dhammadīpo dhammasaraṇo anaññasaraṇo.
<p n="746"/>Ye hi keci bhikkhave etarahi vā mamaccaye vā attadīpā
viharissanti attasaraṇā anaññasaraṇā dhammadīpā dhammasaraṇā
anaññasaraṇā. Tamataggemete bhikkhave bhikkhū bhavissanti ye
keci sikkhākāmāti.
<p rend="subhead" sid="15">5, bāhiyasuttaṃ</p>
<p n="747"/>Sāvatthīnidānaṁ. Atha kho āyasmā bāhiyo yena
bhagavā tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinno kho āyasmā bāhiyo bhagavantaṁ etadavoca
sādhu me bhante bhagavā saṅkhittena dhammaṁ desetu yamahaṁ bhagavato
<pb n="5.220"/>
Dhammaṁ sutvā eko vūpakaṭṭho appamatto ātāpī pahitatto
vihareyyanti. Tasmā tiha tvaṁ bāhiya ādimeva visodhehi kusalesu
dhammesu. Ko cādi kusalānaṁ dhammānaṁ. Sīlañca suvisuddhaṁ diṭṭhi
ca ujukā.
<p n="748"/>Yato <note n="1">Ma. Yu. ca. </note> kho te bāhiya sīlañca suvisuddhaṁ bhavissati diṭṭhi ca
ujukā tato tvaṁ bāhiya sīlaṁ nissāya sīle patiṭṭhāya cattāro
satipaṭṭhāne bhāveyyāsi. Katame cattāro. Idha tvaṁ bāhiya
kāye kāyānupassī viharāhi ātāpī sampajāno satimā vineyya
loke abhijjhādomanassaṁ. Vedanāsu citte dhammesu dhammānupassī
viharāhi ātāpī sampajāno satimā vineyya loke abhijjhādomanassaṁ.
Yato kho tvaṁ bāhiya sīlaṁ nissāya sīle patiṭṭhāya
ime cattāro satipaṭṭhāne evaṁ bhāvessasi tato tuyhaṁ bāhiya
yā ratti vā divaso vā āgamissati vuḍḍhi yeva pāṭikaṅkhā
kusalesu <pb ed="P" n="5.166" set="S"/>dhammesu no parihānīti.
<p n="749"/>Atha kho āyasmā bāhiyo bhagavato bhāsitaṁ abhinanditvā
anumoditvā uṭṭhāyāsanā bhagavantaṁ abhivādetvā padakkhiṇaṁ katvā
pakkāmi. Atha kho āyasmā bāhiyo eko vūpakaṭṭho appamatto
ātāpī pahitatto viharanto na cirasseva yassatthāya kulaputtā <note n="*">mīkārkkhag kulaputatā peḌna kulaputtā</note>
sammadeva agārasmā anagāriyaṁ pabbajanti tadanuttaraṁ brahmacariyapariyosānaṁ
diṭṭheva dhamme sayaṁ abhiññā sacchikatvā upasampajja
<pb n="5.221"/>
Vihāsi khīṇā jāti vusitaṁ brahmacariyaṁ kataṁ karaṇīyaṁ nāparaṁ
itthattāyāti abbhaññāsi. Aññataro ca panāyasmā bāhiyo
arahataṁ ahosīti.
<p rend="subhead" sid="16">6, uttiyasuttaṃ</p>
<p n="750"/>Sāvatthīnidānaṁ. Atha kho āyasmā uttiyo yena
bhagavā tenupasaṅkami .pe. Ekamantaṁ nisinno kho āyasmā
uttiyo bhagavantaṁ etadavoca sādhu me bhante bhagavā saṅkhittena
dhammaṁ desetu yamahaṁ bhagavato dhammaṁ sutvā eko vūpakaṭṭho
appamatto ātāpī pahitatto vihareyyanti. Tasmā tiha tvaṁ
uttiya ādimeva visodhehi kusalesu dhammesu. Ko cādi kusalānaṁ
dhammānaṁ. Sīlañca suvisuddhaṁ diṭṭhi ca ujukā.
<p n="751"/>Yato <note n="1">Ma. Yu. ca.</note> kho te uttiya sīlañca suvisuddhaṁ bhavissati diṭṭhi
ca ujukā tato tvaṁ uttiya sīlaṁ nissāya sīle patiṭṭhāya
cattāro satipaṭṭhāne bhāveyyāsi. Katame cattāro. Idha tvaṁ
uttiya kāye kāyānupassī viharāhi ātāpī sampajāno satimā
vineyya loke abhijjhādomanassaṁ. Vedanāsu citte dhammesu
dhammānupassī viharāhi ātāpī sampajāno satimā vineyya loke
abhijjhādomanassaṁ. Yato kho tvaṁ uttiya sīlaṁ nissāya sīle
patiṭṭhāya ime cattāro satipaṭṭhāne evaṁ bhāveyyāsi <note n="2">Ma. bhāvessasi.</note> tato
tvaṁ uttiya gamissasi maccudheyyassa pāranti.
<p n="752"/>Atha kho āyasmā uttiyo bhagavato bhāsitaṁ abhinanditvā
<pb n="5.222"/>
Anumoditvā uṭṭhāyāsanā bhagavantaṁ abhivādetvā padakkhiṇaṁ katvā
pakkāmi. Atha kho āyasmā uttiyo eko vūpakaṭṭho
appamatto ātāpī pahitatto viharanto na cirasseva yassatthāya
kulaputtā sammadeva agārasmā anagāriyaṁ pabbajanti tadanuttaraṁ
brahmacariyapariyosānaṁ diṭṭheva dhamme sayaṁ abhiññā sacchikatvā
upasampajja vihāsi khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti abbhaññāsi. Aññataro ca panāyasmā
uttiyo arahataṁ ahosīti.
<p rend="subhead" sid="17">7, ariyasuttaṃ</p>
<p n="753"/>Sāvatthīnidānaṁ. Cattārome bhikkhave satipaṭṭhānā bhāvitā
bahulīkatā ariyā niyyānikā niyyanti takkarassa sammādukkhakkhayāya.
Katame cattāro. Idha bhikkhave bhikkhu kāye kāyānupassī viharati
ātāpī sampajāno satimā vineyya <pb ed="P" n="5.167" set="S"/>loke abhijjhādomanassaṁ.
Vedanāsu citte dhammesu dhammānupassī viharati ātāpī sampajāno
satimā vineyya loke abhijjhādomassaṁ. Ime kho bhikkhave
cattāro satipaṭṭhānā bhāvitā bahulīkatā ariyā niyyānikā niyyanti
takkarassa sammādukkhakkhayāyāti.
<p rend="subhead" sid="18">8, brahmasuttaṃ</p>
<p n="754"/>Ekaṁ samayaṁ bhagavā uruvelāyaṁ viharati najjā nerañjarāya
tīre ajapālanigrodhe paṭhamābhisambuddho. Atha kho bhagavato
rahogatassa paṭisallīnassa evaṁ cetaso parivitakko udapādi
ekāyanvāyaṁ maggo sattānaṁ visuddhiyā sokaparidevānaṁ samatikkamāya
<pb n="5.223"/>
Dukkhadomanassānaṁ atthaṅgamāya ñāyassa adhigamāya nibbānassa
sacchikiriyāya yadidaṁ cattāro satipaṭṭhānā. Katame cattāro.
Kāye vā bhikkhu kāyānupassī vihareyya ātāpī sampajāno satimā
vineyya loke abhijjhādomanassaṁ. Vedanāsu vā bhikkhu. Citte
vā bhikkhu. Dhammesu vā bhikkhu dhammānupassī vihareyya ātāpī
sampajāno satimā vineyya loke abhijjhādomanassaṁ. Ekāyanvāyaṁ
maggo sattānaṁ visuddhiyā sokaparidevānaṁ samatikkamāya dukkhadomanassānaṁ
atthaṅgamāya ñāyassa adhigamāya nibbānassa sacchikiriyāya. Yadidaṁ
cattāro satipaṭṭhānāti.
<p n="755"/>Atha kho brahmā sahampati bhagavato cetasā
cetoparivitakkamaññāya seyyathāpi nāma balavā puriso sammiñjitaṁ vā
bāhaṁ pasāreyya pasāritaṁ vā bāhaṁ sammiñjeyya evameva kho
brahmaloke antarahito bhagavato purato pāturahosi. Atha kho
brahmā sahampati ekaṁsamuttarāsaṅgaṁ karitvā yena bhagavā
tenañjalimpaṇāmetvā bhagavantaṁ etadavoca
<p n="756"/>Evametaṁ bhagavā evametaṁ sugata ekāyanvāyaṁ bhante
maggo sattānaṁ <pb ed="P" n="5.168" set="S"/>visuddhiyā sokaparidevānaṁ samatikkamāya dukkhadomanassānaṁ
atthaṅgamāya ñāyassa adhigamāya nibbānassa sacchikiriyāya.
Yadidaṁ cattāro satipaṭṭhānā. Katame cattāro.
Kāye vā bhante bhikkhu kāyānupassī vihareyya ātāpī sampajāno
<pb n="5.224"/>
Satimā vineyya loke abhijjhādomanassaṁ. Vedanāsu vā bhante
bhikkhu. Citte vā bhante bhikkhu. Dhammesu vā bhante bhikkhu
dhammānupassī vihareyya ātāpī sampajāno satimā vineyya loke
abhijjhādomanassaṁ. Ekāyanvāyaṁ bhante maggo sattānaṁ visuddhiyā
sokaparidevānaṁ samatikkamāya dukkhadomanassānaṁ atthaṅgamāya ñāyassa
adhigamāya nibbānassa sacchikiriyāya yadidaṁ cattāro satipaṭṭhānāti.
<p n="757"/>Idamavoca brahmā sahampati idaṁ vatvā brahmā
sahampati <note n="1">Ma. brahmā sahampatīti dve pāṭhā natthi.</note> athāparaṁ etadavoca
ekāyanaṁ jātikhayantadassī maggaṁ pajānāti hitānukampī
etena maggena tariṁsu <note n="2">Yu. atariṁsu.</note> pubbe tarissanti ye ca taranti oghanti.
<p rend="subhead" sid="19">9, sedakasuttaṃ</p>
<p n="758"/>Ekaṁ samayaṁ bhagavā sumbhesu viharati sedakaṁ <note n="3">medakanti vā pāṭho.</note> nāma sumbhānaṁ
nigamo. Tatra kho bhagavā bhikkhū āmantesi bhūtapubbaṁ bhikkhave
caṇḍālavaṁsiko caṇḍālavaṁsaṁ ussāpetvā medakathālikaṁ antevāsiṁ
āmantesi ehi tvaṁ samma medakathālike caṇḍālavaṁsaṁ abhirūhitvā
mama uparikkhandhe tiṭṭhāhīti. Evaṁ ācariyāti kho bhikkhave
medakathālikā antavāsī caṇḍālavaṁsikassa paṭissutvā caṇḍālavaṁsaṁ
abhirūhitvā ācariyassa uparikkhandhe aṭṭhāsi. Atha kho bhikkhave
caṇḍālavaṁsiko medakathālikaṁ antevāsiṁ etadavoca tvaṁ samma
medakathālike mamaṁ rakkha ahaṁ taṁ rakkhissāmi evaṁ mayaṁ aññamaññaguttā
<pb n="5.225"/>
Aññamaññarakkhitā sippāni ceva dassissāma lābhañca lacchāma
sotthinā ca caṇḍālavaṁsā orohissāmāti.
<p n="759"/>Evaṁ vutte bhikkhave medakathālikā antevāsī caṇḍālavaṁsikaṁ
etadavoca na kho panetaṁ ācariya evaṁ bhavissati tvaṁ
ācariya attānaṁ rakkha ahaṁ attānaṁ rakkhissāmi evaṁ mayaṁ
attaguttā attarakkhitā sippāni ceva dassissāma lābhañca lacchāma
sotthinā ca caṇḍālavaṁsā orohissāmāti. So tattha ñāyoti
bhagavā avoca yathā medakathālikā antevāsī ācariyaṁ avoca.
Attānaṁ bhikkhave rakkhissāmīti satipaṭṭhānaṁ sevitabbaṁ paraṁ rakkhissāmīti
satipaṭṭhānaṁ sevitabbaṁ. Attānaṁ bhikkhave rakkhanto paraṁ rakkhati
paraṁ rakkhanto attānaṁ rakkhati.
<p n="760"/>Kathañca bhikkhave attānaṁ rakkhanto paraṁ rakkhati.
Āsevanāya bhāvanāya bahulīkammena. Evaṁ kho bhikkhave attānaṁ
rakkhanto paraṁ rakkhati.
<p n="761"/>Kathañca bhikkhave paraṁ rakkhanto attānaṁ rakkhati.
Khantiyā avihiṁsāya mettacittatāya anudayatāya. Evaṁ kho bhikkhave
paraṁ rakkhanto attānaṁ rakkhati.
<p n="762"/>Attānaṁ bhikkhave rakkhissāmīti satipaṭṭhānaṁ sevitabbaṁ
paraṁ rakkhissāmīti satipaṭṭhānaṁ sevitabbaṁ. Attānaṁ bhikkhave rakkhanto
paraṁ rakkhati paraṁ <pb ed="P" n="5.170" set="S"/>rakkhanto attānaṁ rakkhatīti.
<pb n="5.226"/>
<p rend="subhead" sid="20">10, janapadakalyāṇīsuttaṃ</p>
<p n="763"/>Evamme sutaṁ ekaṁ samayaṁ bhagavā sumbhesu viharati
sedakannāma sumbhānaṁ nigamo. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ. Bhagavā
etadavoca
<p n="764"/>Seyyathāpi bhikkhave janapadakalyāṇī janapadakalyāṇīti kho
bhikkhave mahājanakāyo sannipateyya. Sā kho pana <note n="1">Ma. Yu. panassa.</note> janapadakalyāṇī
paramapāsāvinī nacce paramapāsāvinī gīte janapadakalyāṇī naccati
gāyatīti kho bhikkhave bhiyyoso mattāya mahājanakāyo sannipateyya.
Atha puriso āgaccheyya jīvitukāmo amaritukāmo sukhakāmo dukkhapaṭikūlo
tamenaṁ evaṁ vadeyya ayante ambho purisa samatittiko
telapatto antarena ca mahāsamajjaṁ antarena ca janapadakalyāṇiyā
pariharitabbo. Puriso ca tena ukkhittāsiko piṭṭhito piṭṭhito
anubandhissati yattheva naṁ thokaṁpi chaḍḍessasi <note n="2">Ma. Yu. chaḍḍessati.</note> tattheva te siro
pātissatīti. Taṁ kiṁ maññatha bhikkhave api nu so puriso
amuṁ telapattaṁ amanasikaritvā bahiddhā pamādaṁ āhareyyāti. No
hetaṁ bhante.
<p n="765"/>Upamā kho myāyaṁ bhikkhave katā atthassa viññāpanāya
ayamevettha <note n="3">Ma. Yu. ---cevettha. </note> attho. Samatittiko telapattoti kho bhikkhave kāyagatāya
etaṁ satiyā adhivacanaṁ.
<p n="766"/>Tasmā tiha bhikkhave evaṁ sikkhitabbaṁ kāyagatā sati <note n="4">Ma. Yu. no.</note>
<pb n="5.227"/>
Bhāvitā bhavissati bahulīkatā yānīkatā vatthukatā anuṭṭhitā paricitā
susamāraddhāti. Evañhi vo <note n="1">Ma. kho.</note> bhikkhave sikkhitabbanti.
Nāḷandavaggo dutiyo.
Tassuddānaṁ
mahāpuriso nāḷandaṁ cundo celañca bāhiyo
uttiyo ariyo brahmā dvayena <note n="2">Ma. Yu. sedakaṁ janapadena cāti.</note> sedakena cāti.
<p rend="subhead" check="nosid">3, sīlaṭṭhitivaggo</p>
<p rend="subhead" sid="21">1, sīlasuttaṃ</p>
<pb n="5.228"/>
Sīlaṭṭhitivaggo tatiyo
<p n="767"/>Evamme sutaṁ ekaṁ samayaṁ āyasmā ca ānando
āyasmā ca bhaddo pāṭaliputte viharati kukkuṭārāme. Atha kho
āyasmā bhaddo sāyaṇhasamayaṁ paṭisallānā vuṭṭhito yenāyasmā
ānando tenupasaṅkami upasaṅkamitvā āyasmatā ānandena saddhiṁ
sammodi sammodanīyaṁ kathaṁ sārāṇīyaṁ vītisāretvā ekamantaṁ nisīdi.
Ekamantaṁ nisinno kho āyasmā bhaddo āyasmantaṁ ānandaṁ
etadavoca
<p n="768"/>Yānīmāni āvuso ānanda kusalāni sīlāni vuttāni
bhagavatā imāni kusalāni sīlāni kimatthiyāni vuttāni bhagavatāti.
Sādhu sādhu āvuso bhadda bhaddako kho te āvuso bhadda ummaggo
bhaddakaṁ paṭibhāṇaṁ kalyāṇī paripucchā. Evaṁ hi tvaṁ āvuso
bhadda pucchasi yānīmāni āvuso ānanda kusalāni sīlāni vuttāni
bhagavatā imāni kusalāni sīlāni kimatthiyāni vuttāni bhagavatāti.
Evamāvusoti.
<p n="769"/>Yānīmāni āvuso bhadda kusalāni sīlāni vuttāni bhagavatā
imāni kusalāni sīlāni yāvadeva catunnaṁ satipaṭṭhānānaṁ bhāvanāya
vuttāni bhagavatā. Katamesaṁ catunnaṁ. Idhāvuso bhikkhu kāye
kāyānupassī viharati ātāpī sampajāno satimā vineyya loke
<pb n="5.229"/>
Abhijjhādomanassaṁ. Vedanāsu citte dhammesu dhammānupassī viharati
ātāpī sampajāno satimā vineyya loke abhijjhādomanassaṁ.
Yānīmāni āvuso bhadda kusalāni sīlāni vuttāni bhagavatā imāni
kusalāni sīlāni yāvadeva imesaṁ catunnaṁ satipaṭṭhānānaṁ bhāvanāya
vuttāni bhagavatāti.
<p rend="subhead" sid="22">2, ciraṭṭhitisuttaṃ</p>
<p n="770"/>Taṁyeva nidānaṁ. Ekamantaṁ nisinno kho āyasmā
bhaddo āyasmantaṁ ānandaṁ etadavoca
<p n="771"/>Ko nu kho āvuso ānanda hetu ko paccayo yena
tathāgate parinibbute saddhammo na ciraṭṭhitiko hoti. Ko panāvuso
ānanda hetu ko paccayo yena tathāgate parinibbute saddhammo
ciraṭṭhitiko hotīti. Sādhu sādhu āvuso bhadda bhaddako kho te
āvuso bhadda ummaggo bhaddakaṁ paṭibhāṇaṁ kalyāṇī paripucchā.
Evañhi tvaṁ āvuso bhadda pucchasi ko nu kho āvuso ānanda
hetu ko paccayo yena tathāgate parinibbute saddhammo na
ciraṭṭhitiko hoti. Ko panāvuso ānanda hetu ko paccayo yena
tathāgate parinibbute saddhammo ciraṭṭhitiko hotīti. Evamāvusoti.
<p n="772"/>Catunnaṁ kho āvuso satipaṭṭhānānaṁ abhāvitattā abahulīkatattā
tathāgate parinibbute saddhammo na ciraṭṭhitiko hoti.
Catunnaṁ ca kho āvuso satipaṭṭhānānaṁ bhāvitattā bahulīkatattā
tathāgate parinibbute saddhammo ciraṭṭhitiko hoti. Katamesaṁ catunnaṁ.
<pb n="5.230"/>
Idhāvuso bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Imesaṁ kho āvuso catunnaṁ satipaṭṭhānānaṁ
abhāvitattā abahulīkatattā tathāgate parinibbute saddhammo na
ciraṭṭhitiko hoti. Imesaṁ ca kho āvuso catunnaṁ satipaṭṭhānānaṁ
bhāvitattā bahulīkatattā tathāgate parinibbute saddhammo ciraṭṭhitiko
hotīti. <pb ed="P" n="5.173" set="S"/>
<p rend="subhead" sid="23">3, parihānasuttaṃ</p>
<p n="773"/>Ekaṁ samayaṁ āyasmā ca ānando āyasmā ca
bhaddo pāṭaliputte viharanti kukkuṭārāme. Atha kho āyasmā
bhaddo sāyaṇhasamayaṁ paṭisallānā vuṭṭhito yenāyasmā ānando
tenupasaṅkami upasaṅkamitvā āyasmatā ānandena saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi. Ekamantaṁ
nisinno kho āyasmā bhaddo āyasmantaṁ ānandaṁ etadavoca
<p n="774"/>Ko nu kho āvuso ānanda hetu ko paccayo yena
saddhammaparihānaṁ hoti. Ko nu kho āvuso ānanda hetu ko
paccayo yena saddhammāparihānaṁ hotīti. Sādhu sādhu āvuso
bhadda bhaddako kho te āvuso bhadda ummaggo bhaddakaṁ
paṭibhāṇaṁ kalyāṇī paripucchā. Evañhi tvaṁ āvuso bhadda
pucchasi ko nu kho āvuso ānanda hetu ko paccayo yena
<pb n="5.231"/>
Saddhammaparihānaṁ hoti. Ko panāvuso ānanda hetu ko paccayo
yena saddhammāparihānaṁ hotīti. Evamāvusoti.
<p n="775"/>Catunnaṁ kho āvuso satipaṭṭhānānaṁ abhāvitattā abahulīkatattā
saddhammaparihānaṁ hoti. Catunnaṁ ca kho āvuso satipaṭṭhānānaṁ
bhāvitattā bahulīkatattā saddhammāparihānaṁ hoti.
Katamesaṁ catunnaṁ. Idhāvuso bhikkhu kāye kāyānupassī viharati
ātāpī sampajāno satimā vineyya loke abhijjhādomanassaṁ. Vedanāsu
citte dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Imesaṁ kho āvuso catunnaṁ
satipaṭṭhānānaṁ abhāvitattā abahulīkatattā saddhammaparihānaṁ hoti.
Imesaṁ ca kho āvuso catunnaṁ satipaṭṭhānānaṁ bhāvitattā bahulīkatattā
saddhammāparihānaṁ hotīti.
<p rend="subhead" sid="24">4, suddhasuttaṃ</p>
<p n="776"/>Sāvatthīnidānaṁ. Cattārome bhikkhave satipaṭṭhānā.
Katame cattāro. Idha bhikkhave bhikkhu kāye kāyānupassī viharati
ātāpī sampajāno satimā vineyya loke abhijjhādomanassaṁ. Vedanāsu
citte dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Ime kho bhikkhave cattāro
satipaṭṭhānāti.
<p rend="subhead" sid="25">5, aññatarabrāhmaṇasuttaṃ</p>
<p n="777"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho aññataro brāhmaṇo
<pb n="5.232"/>
Yena bhagavā tenupasaṅkami upasaṅkamitvā bhagavatā saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi. Ekamantaṁ
nisinno kho so brāhmaṇo bhagavantaṁ etadavoca
<p n="778"/>Ko nu kho bho gotama hetu ko paccayo yena
tathāgate parinibbute saddhammo na ciraṭṭhitiko hoti. Ko pana
bho gotama hetu ko paccayo yena tathāgate parinibbute saddhammo
ciraṭṭhitiko hotīti.
<p n="779"/>Catunnaṁ kho brāhmaṇa satipaṭṭhānānaṁ abhāvitattā
abahulīkatattā tathāgate parinibbute saddhammo na ciraṭṭhitiko hoti.
Catunnaṁ ca kho brāhmaṇa satipaṭṭhānānaṁ bhāvitattā bahulīkatattā
tathāgate parinibbute saddhammo ciraṭṭhitiko hoti. Katamesaṁ
catunnaṁ. Idha brāhmaṇa bhikkhu kāye kāyānupassī viharati ātāpī
sampajāno satimā vineyya loke abhijjhādomanassaṁ. Vedanāsu
citte dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Imesaṁ kho brāhmaṇa catunnaṁ
satipaṭṭhānānaṁ abhāvitattā abahulīkatattā tathāgate parinibbute
saddhammo na ciraṭṭhitiko hoti. Imesaṁ ca kho brāhmaṇa
catunnaṁ satipaṭṭhānānaṁ bhāvitattā bahulīkatattā tathāgate parinibbute
saddhammo ciraṭṭhitiko hotīti.
<p n="780"/>Evaṁ vutte so brāhmaṇo bhagavantaṁ etadavoca
<pb n="5.233"/>
Abhikkantaṁ bho gotama abhikkantaṁ bho gotama .pe. Upāsakaṁ
maṁ bhavaṁ gotamo dhāretu ajjatagge pāṇupetaṁ saraṇaṅgatanti.
<p rend="subhead" sid="26">6, padesasuttaṃ</p>
<p n="781"/>Ekaṁ samayaṁ āyasmā ca sārīputto āyasmā ca
mahāmoggallāno āyasmā ca anuruddho sākete viharanti kaṇṭakīvane.
Atha kho āyasmā ca sārīputto āyasmā ca mahāmoggallāno
sāyaṇhasamayaṁ <pb ed="P" n="5.175" set="S"/>paṭisallānā vuṭṭhitā yenāyasmā anuruddho tenupasaṅkamiṁsu
upasaṅkamitvā āyasmatā anuruddhena saddhiṁ sammodiṁsu
sammodanīyaṁ kathaṁ sārāṇīyaṁ vītisāretvā ekamantaṁ nisīdiṁsu. Ekamantaṁ
nisinno kho āyasmā sārīputto āyasmantaṁ anuruddhaṁ etadavoca
<p n="782"/>Sekkho sekkhoti <note n="1">sekho sekhotītipi pāṭho.</note> āvuso anuruddha vuccati kittāvatā
nu kho āvuso sekkho hotīti. Catunnaṁ kho āvuso satipaṭṭhānānaṁ
padesaṁ bhāvitattā sekkho hoti. Katamesaṁ catunnaṁ. Idhāvuso
bhikkhu kāye kāyānupassī viharati ātāpī sampajāno satimā
vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Imesaṁ kho āvuso catunnaṁ satipaṭṭhānānaṁ
padesaṁ bhāvitattā sekkho hotīti.
<p rend="subhead" sid="27">7, samattasuttaṃ</p>
<p n="783"/>Taṁyeva nidānaṁ. Ekamantaṁ nisinno kho āyasmā
sārīputto āyasmantaṁ anuruddhaṁ etadavoca
<pb n="5.234"/>
<p n="784"/>Asekkho asekkhoti āvuso anuruddha vuccati kittāvatā
nu kho āvuso asekkho hotīti. Catunnaṁ kho āvuso satipaṭṭhānānaṁ
samattaṁ bhāvitattā asekkho hoti. Katamesaṁ catunnaṁ. Idhāvuso
bhikkhu kāye kāyānupassī viharati ātāpī sampajāno satimā vineyya
loke abhijjhādomanassaṁ. Vedanāsu citte dhammesu dhammānupassī
viharati ātāpī sampajāno satimā vineyya loke abhijjhādomanassaṁ.
Imesaṁ kho āvuso catunnaṁ satipaṭṭhānānaṁ samattaṁ
bhāvitattā asekkho hotīti.
<p rend="subhead" sid="28">8, lokasuttaṃ</p>
<p n="785"/>Taṁyeva nidānaṁ. Ekamantaṁ nisinno kho āyasmā
sārīputto āyasmantaṁ anuruddhaṁ <pb ed="P" n="5.176" set="S"/>etadavoca
<p n="786"/>Katamesaṁ āyasmā anuruddho <note n="1">Ma. āvuso anuruddha.</note> dhammānaṁ bhāvitattā
bahulīkatattā mahābhiññataṁ pattoti. Catunnaṁ āvuso satipaṭṭhānānaṁ
bhāvitattā bahulīkatattā mahābhiññataṁ patto. Katamesaṁ catunnaṁ.
Idhāhaṁ āvuso kāye kāyānupassī viharāmi ātāpī sampajāno
satimā vineyya loke abhijjhādomanassaṁ. Vedanāsu citte dhammesu
dhammānupassī viharāmi ātāpī sampajāno satimā vineyya loke
abhijjhādomanassaṁ. Imesaṁ khvāhaṁ āvuso catunnaṁ satipaṭṭhānānaṁ
bhāvitattā bahulīkatattā mahābhiññataṁ patto. Imesaṁ ca panāhaṁ
āvuso catunnaṁ satipaṭṭhānānaṁ bhāvitattā bahulīkatattā sahassaṁ
<pb n="5.235"/>
Lokaṁ abhijānāmīti.
<p rend="subhead" sid="29">9, sirivaḍḍhasuttaṃ</p>
<p n="787"/>Ekaṁ samayaṁ āyasmā ānando rājagahe viharati veḷuvane
kalandakanivāpe. Tena kho pana samayena sirivaḍḍho gahapati ābādhiko
hoti dukkhito bāḷhagilāno. Atha kho sirivaḍḍho gahapati aññataraṁ
purisaṁ āmantesi ehi tvaṁ ambho purisa yenāyasmā ānando
tenupasaṅkama upasaṅkamitvā mama vacanena āyasmato ānandassa
pāde sirasā vanda sirivaḍḍho bhante gahapati ābādhiko dukkhito
bāḷhagilāno so āyasmato ānandassa pāde sirasā vandatīti
evañca vadehi sādhu kira bhante āyasmā ānando yena sirivaḍḍhassa
gahapatissa nivesanaṁ tenupasaṅkamatu anukampaṁ upādāyāti.
Evaṁ bhanteti kho so puriso sirivaḍḍhassa gahapatissa paṭissutvā
yenāyasmā ānando tenupasaṅkami upasaṅkamitvā āyasmantaṁ
ānandaṁ abhivādetvā ekamantaṁ nisīdi. Ekamantaṁ nisinno
kho so puriso āyasmantaṁ ānandaṁ etadavoca sirivaḍḍho
bhante gahapati ābādhiko dukkhito bāḷhagilāno so āyasmato
ānandassa pāde sirasā <pb ed="P" n="5.177" set="S"/>vandati evañca vadeti sādhu kira
bhante āyasmā ānando yena sirivaḍḍhassa gahapatissa nivesanaṁ
tenupasaṅkamatu anukampaṁ upādāyāti. Adhivāsesi kho āyasmā
ānando tuṇhībhāvena.
<p n="788"/>Atha kho āyasmā ānando pubbaṇhasamayaṁ <note n="1">Yu. ayaṁ pāṭho natthi.</note> nivāsetvā
<pb n="5.236"/>
Pattacīvaramādāya yena sirivaḍḍhassa gahapatissa nivesanaṁ tenupasaṅkami
upasaṅkamitvā paññatte āsane nisīdi. Nisajja kho āyasmā
ānando sirivaḍḍhaṁ gahapatiṁ etadavoca
<p n="789"/>Kacci te gahapati khamanīyaṁ kacci yāpanīyaṁ kacci
dukkhā vedanā paṭikkamanti no abhikkamanti. Paṭikkamosānaṁ
paññāyati no abhikkamoti. Na me bhante khamanīyaṁ na yāpanīyaṁ
bāḷhā me dukkhā vedanā abhikkamanti no paṭikkamanti
abhikkamosānaṁ paññāyati no paṭikkamoti.
<p n="790"/>Tasmā tiha te gahapati evaṁ sikkhitabbaṁ kāye kāyānupassī
viharissāmi ātāpī sampajāno satimā vineyya loke abhijjhādomanassaṁ.
Vedanāsu citte dhammesu dhammānupassī viharissāmi
ātāpī sampajāno satimā vineyya loke abhijjhādomanassanti.
Evañhi te gahapati sikkhitabbanti.
<p n="791"/>Yeme bhante bhagavatā cattāro satipaṭṭhānā desitā
saṁvijjanti te dhammā mayi ahaṁ ca tesu dhammesu sandissāmi.
Ahañhi bhante kāye kāyānupassī viharāmi ātāpī sampajāno
satimā vineyya loke abhijjhādomanassaṁ. Vedanāsu citte dhammesu
dhammānupassī viharāmi ātāpī sampajāno satimā vineyya loke
abhijjhādomanassaṁ.
<p n="792"/>Yāni cimāni bhante bhagavatā pañcorambhāgiyāni
<pb n="5.237"/>
Saññojanāni desitāni nāhaṁ bhante yaṅkiñci attani appahīnaṁ
samanupassāmīti. <pb ed="P" n="5.178" set="S"/>Lābhā te gahapati suladdhaṁ te gahapati
anāgāmiphalantayā gahapati byākatanti.
<p rend="subhead" sid="30">10, mānadinnasuttaṃ</p>
<p n="793"/>Taṁyeva nidānaṁ. Tena kho pana samayena mānadinno
gahapati ābādhiko hoti dukkhito bāḷhagilāno. Atha kho mānadinno
gahapati aññataraṁ purisaṁ āmantesi ehi tvaṁ ambho purisa
.pe. Na me bhante khamanīyaṁ na yāpanīyaṁ bāḷhā me dukkhā
vedanā abhikkamanti no paṭikkamanti abhikkamosānaṁ paññāyati no
abhikkamoti.
<p n="794"/>Evarūpāya cāhaṁ bhante dukkhāya vedanāya phuṭṭho samāno
kāye kāyānupassī viharāmi ātāpī sampajāno satimā vineyya
loke abhijjhādomanassaṁ. Vedanāsu citte dhammesu dhammānupassī
viharāmi ātāpī sampajāno satimā vineyya loke abhijjhādomanassaṁ.
<p n="795"/>Yāni cimāni bhante bhagavatā pañcorambhāgiyāni
saññojanāni desitāni nāhaṁ bhante yaṅkiñci attani appahīnaṁ
samanupassāmīti. Lābhā te gahapati suladdhante gahapati
anāgāmiphalaṁ tayā gahapati byākatanti.
Sīlaṭṭhitivaggo tatiyo.
<pb n="5.238"/>
Tassuddānaṁ
sīlaṁ ṭhiti parihānaṁ suddhakaṁ brāhmaṇena ca
padesaṁ samattaṁ loko ca sirivaḍḍho mānadinnena te dasāti.
<p rend="subhead" check="nosid">4, ananussutavaggo</p>
<p rend="subhead" sid="31">1, ananussutasuttaṃ</p>
<pb n="5.239"/>
Ananussutavaggo <pb ed="P" n="5.179" set="S"/>catuttho
<p n="796"/>Sāvatthīnidānaṁ. Ayaṁ kāye kāyānupassanāti me bhikkhave
pubbe ananussutesu dhammesu cakkhuṁ udapādi ñāṇaṁ udapādi paññā
udapādi vijjā udapādi āloko udapādi. Sā kho panāyaṁ
kāye kāyānupassanā bhāvetabbāti me bhikkhave. Bhāvitāti me
bhikkhave pubbe ananussutesu dhammesu cakkhuṁ udapādi ñāṇaṁ udapādi
paññā udapādi vijjā udapādi āloko udapādi.
<p n="797"/>Ayaṁ vedanāsu vedanānupassanāti me bhikkhave pubbe
ananussutesu dhammesu cakkhuṁ udapādi ñāṇaṁ udapādi paññā
udapādi vijjā udapādi āloko udapādi. Sā kho panāyaṁ
vedanāsu vedanānupassanā bhāvetabbāti me bhikkhave. Bhāvitāti
me bhikkhave pubbe ananussutesu dhammesu cakkhuṁ udapādi ñāṇaṁ
udapādi paññā udapādi vijjā udapādi āloko udapādi.
<p n="798"/>Ayaṁ citte cittānupassanāti me bhikkhave pubbe
ananussutesu dhammesu cakkhuṁ udapādi ñāṇaṁ udapādi paññā
udapādi vijjā udapādi āloko udapādi. Sā kho panāyaṁ citte
cittānupassanā bhāvetabbāti me bhikkhave. Bhāvitāti me bhikkhave
pubbe ananussutesu dhammesu cakkhuṁ udapādi ñāṇaṁ udapādi
paññā udapādi vijjā udapādi āloko udapādi.
<pb n="5.240"/>
<p n="799"/>Ayaṁ dhammesu dhammānupassanāti me bhikkhave pubbe
ananussutesu dhammesu cakkhuṁ udapādi ñāṇaṁ udapādi paññā
udapādi vijjā udapādi āloko udapādi. Sā kho panāyaṁ
dhammesu dhammānupassanā bhāvetabbāti me bhikkhave. Bhāvitāti
me bhikkhave pubbe ananussutesu dhammesu cakkhuṁ udapādi ñāṇaṁ
udapādi paññā udapādi vijjā udapādi āloko udapādīti.
<p rend="subhead" sid="32">2, virāgasuttaṃ</p>
<p n="800"/>Sāvatthīnidānaṁ. Cattārome bhikkhave satipaṭṭhānā bhāvitā
bahulīkatā ekantanibbidāya virāgāya nirodhāya upasamāya abhiññāya
sambodhāya nibbānāya saṁvattanti. Katame cattāro. Idha
bhikkhave bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Ime kho bhikkhave cattāro satipaṭṭhānā
bhāvitā bahulīkatā ekantanibbidāya virāgāya nirodhāya upasamāya
abhiññāya sambodhāya nibbānāya saṁvattantīti.
<p rend="subhead" sid="33">3, viraddhasuttaṃ</p>
<p n="801"/>Yesaṁ kesañci bhikkhave cattāro satipaṭṭhānā viraddhā
viraddho tesaṁ ariyo aṭṭhaṅgiko <note n="1">Ma. Yu. ayaṁ pāṭho natthi. evamuparipi.</note> maggo sammādukkhakkhayagāmī.
Yesaṁ kesañci bhikkhave cattāro satipaṭṭhānā āraddhā āraddho
tesaṁ ariyo aṭṭhaṅgiko <note n="1">Ma. Yu. ayaṁ pāṭho natthi. evamuparipi.</note> maggo sammādukkhakkhayagāmī. Katame
cattāro. Idha bhikkhave bhikkhu kāye kāyānupassī viharati ātāpī
<pb n="5.241"/>
Sampajāno satimā vineyya loke abhijjhādomanassaṁ. Vedanāsu
citte dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Yesaṁ kesañci bhikkhave ime
cattāro satipaṭṭhānā viraddhā viraddho tesaṁ ariyo aṭṭhaṅgiko
maggo sammādukkhakkhayagāmī. Yesaṁ kesañci bhikkhave ime cattāro
satipaṭṭhānā āraddhā āraddho tesaṁ ariyo aṭṭhaṅgiko maggo
sammādukkhakkhayagāmīti.
<p rend="subhead" sid="34">4, bhāvitasuttaṃ</p>
<p n="802"/>Sāvatthīnidānaṁ. Cattārome bhikkhave satipaṭṭhānā bhāvitā
bahulīkatā apārā pāraṁ gamanāya saṁvattanti. Katame cattāro.
Idha bhikkhave bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Ime kho bhikkhave cattāro satipaṭṭhānā
bhāvitā bahulīkatā apārā pāraṁ gamanāya saṁvattantīti.
<p rend="subhead" sid="35">5, satisuttaṃ</p>
<p n="803"/>Sāvatthīnidānaṁ. Sato bhikkhave bhikkhu vihareyya sampajāno
ayaṁ vo amhākaṁ anusāsanī. Kathañca bhikkhave bhikkhu sato hoti.
Idha bhikkhave bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Evaṁ kho bhikkhave bhikkhu <pb ed="P" n="5.181" set="S"/>sato hoti.
<pb n="5.242"/>
<p n="804"/>Kathañca bhikkhave bhikkhu sampajāno hoti. Idha bhikkhave
bhikkhuno viditā vedanā uppajjanti viditā upaṭṭhahanti viditā
abbhatthaṁ gacchanti. Viditā vitakkā uppajjanti viditā upaṭṭhahanti
viditā abbhatthaṁ gacchanti. Viditā paññā <note n="1">Ma. Yu. saññā.</note> uppajjanti viditā
upaṭṭhahanti viditā abbhatthaṁ gacchanti. Evaṁ kho bhikkhave bhikkhu
sampajāno hoti. Sato bhikkhave bhikkhu vihareyya sampajāno ayaṁ
vo amhākaṁ anusāsanīti.
<p rend="subhead" sid="36">6, aññāsuttaṃ</p>
<p n="805"/>Sāvatthīnidānaṁ. Cattārome bhikkhave satipaṭṭhānā.
Katame cattāro. Idha bhikkhave bhikkhu kāye kāyānussī viharati
ātāpī sampajāno satimā vineyya loke abhijjhādomanassaṁ. Vedanāsu
citte dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Ime kho bhikkhave cattāro
satipaṭṭhānā. Imesaṁ kho bhikkhave catunnaṁ satipaṭṭhānānaṁ bhāvitattā
bahulīkatattā dvinnaṁ phalānaṁ aññataraṁ phalaṁ pāṭikaṅkhaṁ diṭṭheva
dhamme aññā sati vā upādisese anāgāmitāti.
<p rend="subhead" sid="37">7, chandasuttaṃ</p>
<p n="806"/>Cattārome bhikkhave satipaṭṭhānā. Katame cattāro.
Idha bhikkhave bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Tassa kāye
kāyānupassino viharato yo kāyasmiṁ chando so pahiyyati chandassa
pahānāya <note n="2">Ma. pahānā. evamupari.</note> amataṁ sacchikataṁ hoti.
<pb n="5.243"/>
<p n="807"/>Vedanāsu vedanānupassī viharati ātāpī sampajāno
satimā vineyya loke abhijjhādomanassaṁ. Tassa vedanāsu
vedanānupassino <pb ed="P" n="5.182" set="S"/>viharato yo vedanāsu chando so pahiyyati
chandassa pahānāya amataṁ sacchikataṁ hoti.
<p n="808"/>Citte cittānupassī viharati ātāpī sampajāno satimā
vineyya loke abhijjhādomanassaṁ. Tassa citte cittānupassino
viharato yo cittasmiṁ chando so pahiyyati chandassa pahānāya
amataṁ sacchikataṁ hoti.
<p n="809"/>Dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Tassa dhammesu dhammānupassino
viharato yo dhammesu chando so pahiyyati chandassa pahānāya
amataṁ sacchikataṁ hotīti.
<p rend="subhead" sid="38">8, pariññātasuttaṃ</p>
<p n="810"/>Cattārome bhikkhave satipaṭṭhānā. Katame cattāro.
Idha bhikkhave bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Tassa kāye
kāyānupassino viharato kāyo pariññāto hoti kāyassa
pariññātattā amataṁ sacchikataṁ hoti.
<p n="811"/>Vedanāsu vedanānupassī viharati ātāpī sampajāno
satimā vineyya loke abhijjhādomanassaṁ. Tassa vedanāsu
vedanānupassino viharato vedanā pariññātā hoti vedanānaṁ
<pb n="5.244"/>
Pariññātattā amataṁ sacchikataṁ hoti.
<p n="812"/>Citte cittānupassī viharati ātāpī sampajāno satimā
vineyya loke abhijjhādomanassaṁ. Tassa citte cittānupassino
viharato cittaṁ pariññātaṁ hoti cittassa pariññātattā amataṁ
sacchikataṁ hoti.
<p n="813"/>Dhammesu dhammānupassī viharati ātāpī sampajāno satimā
vineyya loke abhijjhādomanassaṁ. Tassa dhammesu dhammānupassino
viharato dhammā pariññātā honti dhammānaṁ pariññātattā amataṁ
sacchikataṁ hotīti.
<p rend="subhead" sid="39">9, bhāvanāsuttaṃ</p>
<p n="814"/>Catunnaṁ bhikkhave satipaṭṭhānānaṁ bhāvanaṁ desissāmi taṁ
suṇātha. Katamā bhikkhave catunnaṁ satipaṭṭhānānaṁ bhāvanā. Idha
bhikkhave <pb ed="P" n="5.183" set="S"/>bhikkhu kāye kāyānupassī viharati ātāpī sampajāno satimā
vineyya loke abhijjhādomanassaṁ. Vedanāsu citte dhammesu dhammānupassī
viharati ātāpī sampajāno satimā vineyya loke abhijjhādomanassaṁ.
Ayaṁ kho bhikkhave catunnaṁ satipaṭṭhānānaṁ bhāvanāti.
<p rend="subhead" sid="40">10, vibhaṅgasuttaṃ</p>
<p n="815"/>Satipaṭṭhānañca vo bhikkhave desissāmi satipaṭṭhānabhāvanañca
satipaṭṭhānabhāvanāgāminiñca paṭipadaṁ taṁ suṇātha.
Katamañca bhikkhave satipaṭṭhānaṁ. Idha bhikkhave bhikkhu kāye
kāyānupassī viharati ātāpī sampajāno satimā vineyya loke
abhijjhādomanassaṁ. Vedanāsu citte dhammesu dhammānupassī viharati
<pb n="5.245"/>
Ātāpī sampajāno satimā vineyya loke abhijjhādomanassaṁ. Idaṁ
vuccati bhikkhave satipaṭṭhānaṁ.
<p n="816"/>Katamā ca bhikkhave satipaṭṭhānabhāvanā. Idha bhikkhave
bhikkhu samudayadhammānupassī kāyasmiṁ viharati vayadhammānupassī kāyasmiṁ
viharati samudayavayadhammānupassī kāyasmiṁ viharati ātāpī sampajāno
satimā vineyya loke abhijjhādomanassaṁ. Samudayadhammānupassī vedanāsu
viharati vayadhammānupassī vedanāsu viharati samudayavayadhammānupassī
vedanāsu viharati. Tathā citte. Dhammesu viharati ātāpī
sampajāno satimā vineyya loke abhijjhādomanassaṁ. Ayaṁ vuccati
bhikkhave satipaṭṭhānabhāvanā.
<p n="817"/>Katamā ca bhikkhave satipaṭṭhānabhāvanāgāminī paṭipadā.
Ayameva ariyo aṭṭhaṅgiko maggo. Seyyathīdaṁ. Sammādiṭṭhi
sammāsaṅkappo sammāvācā sammākammanto sammāājīvo
sammāvāyāmo sammāsati sammāsamādhi. Ayaṁ vuccati bhikkhave
satipaṭṭhānabhāvanāgāminī paṭipadāti.
Ananussutavaggo catuttho.
Tassuddānaṁ
ananussutaṁ virāgo ca viraddho bhāvanā sato
aññaṁ chandaṁ pariññāya bhāvanā vibhaṅgena te dasāti <note n="1">Ma. ananussutaṁ virāgo viraddho bhāvanāsati   aññā chandaṁ pariññāya bhāvanā vibhaṅgena cāti.</note>.
<p rend="subhead" check="nosid">5, amatavaggo</p>
<p rend="subhead" sid="41">1, amatasuttaṃ</p>
<pb n="5.246"/>
Amatavaggo pañcamo
<p n="818"/>Sāvatthīnidānaṁ. Catūsu bhikkhave satipaṭṭhānesu supatiṭṭhitacittā
viharatha mā vo amataṁ panassa. Katamesu catūsu. Idha
bhikkhave bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Imesu bhikkhave catūsu satipaṭṭhānesu
supatiṭṭhitacittā viharatha mā vo amataṁ panassāti.
<p rend="subhead" sid="42">2, samudayasuttaṃ</p>
<p n="819"/>Sāvatthīnidānaṁ. Catunnaṁ bhikkhave satipaṭṭhānānaṁ samudayañca
atthaṅgamañca desissāmi taṁ suṇātha. Ko ca bhikkhave kāyassa
samudayo. Āhārasamudayā kāyassa samudayo āhāranirodhā kāyassa
atthaṅgamo phassasamudayā vedanānaṁ samudayo phassanirodhā vedanānaṁ
atthaṅgamo nāmarūpasamudayā cittassa samudayo nāmarūpanirodhā
cittassa <pb ed="P" n="5.185" set="S"/>atthaṅgamo manasikārasamudayā dhammānaṁ samudayo manasikāranirodhā
dhammānaṁ atthaṅgamoti.
<p rend="subhead" sid="43">3, maggasuttaṃ</p>
<p n="820"/>Sāvatthīnidānaṁ. Ekamidāhaṁ bhikkhave samayaṁ uruvelāyaṁ
viharāmi najjā nerañjarāya tīre ajapālanigrodhe paṭhamābhisambuddho.
Tassa mayhaṁ bhikkhave rahogatassa paṭisallīnassa evaṁ cetaso
parivitakko udapādi
<pb n="5.247"/>
<p n="821"/>Ekāyanvāyaṁ maggo sattānaṁ visuddhiyā sokaparidevānaṁ
samatikkamāya dukkhadomanassānaṁ atthaṅgamāya ñāyassa adhigamāya
nibbānassa sacchikiriyāya yadidaṁ cattāro satipaṭṭhānā. Katame
cattāro. Kāye vā bhikkhu kāyānupassī vihareyya. Vedanāsu
vā bhikkhu vedanānupassī vihareyya. Citte vā bhikkhu cittānupassī
vihareyya. Dhammesu vā bhikkhu dhammānupassī vihareyya ātāpī
sampajāno satimā vineyya loke abhijjhādomanassaṁ. Ekāyanvāyaṁ
maggo sattānaṁ visuddhiyā sokaparidevānaṁ samatikkamāya
dukkhadomanassānaṁ atthaṅgamāya ñāyassa adhigamāya nibbānassa
sacchikiriyāya yadidaṁ cattāro satipaṭṭhānā <note n="1">Ma. Yu. itisaddo atthi.</note>.
<p n="822"/>Atha kho bhikkhave brahmā sahampati mama cetasā
cetoparivitakkamaññāya seyyathāpi nāma balavā puriso sammiñjitaṁ
vā bāhaṁ pasāreyya pasāritaṁ vā bāhaṁ sammiñjeyya evameva
brahmaloke antarahito mama purato pāturahosi. Atha kho bhikkhave
brahmā sahampati ekaṁsaṁ uttarāsaṅgaṁ karitvā yenāhaṁ tenañjaliṁ
paṇāmetvā maṁ etadavoca
<p n="823"/>Evametaṁ bhagavā evametaṁ sugata ekāyanvāyaṁ bhante
maggo sattānaṁ <pb ed="P" n="5.186" set="S"/>visuddhiyā sokaparidevānaṁ samatikkamāya
dukkhadomanassānaṁ atthaṅgamāya ñāyassa adhigamāya nibbānassa
sacchikiriyāya yadidaṁ cattāro satipaṭṭhānā. Katame cattāro.
<pb n="5.248"/>
Kāye vā bhante bhikkhu kāyānupassī vihareyya. Vedanāsu vā.
Citte vā. Dhammesu vā bhante bhikkhu dhammānupassī vihareyya
ātāpī sampajāno satimā vineyya loke abhijjhādomanassaṁ.
Ekāyanvāyaṁ bhante maggo sattānaṁ visuddhiyā sokaparidevānaṁ
samatikkamāya dukkhadomanassānaṁ atthaṅgamāya ñāyassa adhigamāya
nibbānassa sacchikiriyāya yadidaṁ cattāro satipaṭṭhānāti.
<p n="824"/>Idamavoca bhikkhave brahmā sahampati idaṁ vatvā
athāparaṁ etadavoca
ekāyanaṁ jātikhayantadassī maggaṁ pajānāti hitānukampī
etena maggena atariṁsu <note n="1">Ma. tariṁsu. Yu. ataṁsu.</note> pubbe tarissanti ye ca taranti oghanti.
<p rend="subhead" sid="44">4, satisuttaṃ</p>
<p n="825"/>Sāvatthīnidānaṁ. Sato bhikkhave bhikkhu vihareyya ayaṁ
vo amhākaṁ anusāsanī. Kathañca bhikkhave bhikkhu sato hoti.
Idha bhikkhave bhikkhu kāye kāyānupassī viharati. Vedanāsu citte
dhammesu dhammānupassī viharati ātāpī sampajāno satimā vineyya
loke abhijjhādomanassaṁ. Evaṁ kho bhikkhave bhikkhu sato hoti.
Sato bhikkhave bhikkhu vihareyya ayaṁ vo amhākaṁ anusāsanīti.
<p rend="subhead" sid="45">5, kusalarāsisuttaṃ</p>
<p n="826"/>Kusalarāsīti bhikkhave vadamāno cattāro <pb ed="P" n="5.187" set="S"/>satipaṭṭhāne
sammā vadamāno vadeyya. Kevalo hāyaṁ <note n="2">Sī. cāyaṁ.</note> bhikkhave kusalarāsi
yadidaṁ cattāro satipaṭṭhānā. Katame cattāro. Idha bhikkhave
<pb n="5.249"/>
Bhikkhu kāye kāyānupassī viharati. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Kusalarāsīti bhikkhave vadamāno ime cattāro
satipaṭṭhāne sammā vadamāno vadeyya. Kevalo hāyaṁ bhikkhave
kusalarāsi yadidaṁ cattāro satipaṭṭhānāti.
<p rend="subhead" sid="46">6, pātimokkhasaṃvarasuttaṃ</p>
<p n="827"/>Atha kho aññataro bhikkhu yena bhagavā tenupasaṅkami
.pe. Ekamantaṁ nisīdi. Ekamantaṁ nisinno kho so bhikkhu
bhagavantaṁ etadavoca sādhu me bhante bhagavā saṅkhittena dhammaṁ
desetu yamahaṁ bhagavato dhammaṁ sutvā eko vūpakaṭṭho appamatto
ātāpī pahitatto vihareyyanti.
<p n="828"/>Tasmā tiha tvaṁ bhikkhu ādimeva visodhehi kusalesu
dhammesu. Ko cādi kusalānaṁ dhammānaṁ. Idha tvaṁ bhikkhu
pāṭimokkhasaṁvarasaṁvuto viharāhi ācāragocarasampanno aṇumattesu
vajjesu bhayadassāvī samādāya sikkhassu sikkhāpadesu.
<p n="829"/>Yato kho tvaṁ bhikkhu pāṭimokkhasaṁvarasaṁvuto viharissasi
ācāragocarasampanno aṇumattesu vajjesu bhayadassāvī samādāya
sikkhassu <note n="1">Yu. sikkhissasi.</note> sikkhāpadesu tato tvaṁ bhikkhave sīlaṁ nissāya sīle patiṭṭhāya
cattāro satipaṭṭhāne bhāveyyāsi. Katame cattāro. Idha tvaṁ
bhikkhu kāye kāyānupassī viharāhi. Vedanāsu citte dhammesu
dhammānupassī viharāhi ātāpī sampajāno satimā vineyya loke
<pb n="5.250"/>
Abhijjhādomanassaṁ. Yato kho tvaṁ bhikkhu sīlaṁ nissāya sīle
patiṭṭhāya ime cattāro satipaṭṭhāne evaṁ bhāvessasi tato
tuyhaṁ bhikkhu yā ratti vā divaso vā āgamissati vuḍḍhiyeva
pāṭikaṅkhā kusalesu dhammesu no parihānīti.
<p n="830"/><pb ed="P" n="5.188" set="S"/>Atha kho so bhikkhu bhagavato bhāsitaṁ abhinanditvā
anumoditvā uṭṭhāyāsanā bhagavantaṁ abhivādetvā padakkhiṇaṁ katvā
pakkāmi. Atha kho so bhikkhu eko vūpakaṭṭho appamatto
ātāpī pahitatto viharanto na cirasseva yassatthāya kulaputtā
sammadeva agārasmā anagāriyaṁ pabbajanti tadanuttaraṁ brahmacariyapariyosānaṁ
diṭṭheva dhamme sayaṁ abhiññā sacchikatvā upasampajja
viharati khīṇā jāti vusitaṁ brahmacariyaṁ kataṁ karaṇīyaṁ nāparaṁ
itthattāyāti abbhaññāsi. Aññataro ca pana so bhikkhu
arahataṁ ahosīti.
<p rend="subhead" sid="47">7, duccaritasuttaṃ</p>
<p n="831"/>Atha kho aññataro bhikkhu yena bhagavā .pe. Sādhu
me bhante bhagavā saṅkhittena dhammaṁ desetu yamahaṁ bhagavato
dhammaṁ sutvā eko vūpakaṭṭho appamatto ātāpī pahitatto
vihareyyanti.
<p n="832"/>Tasmā tiha tvaṁ bhikkhu ādimeva visodhehi kusalesu
dhammesu. Ko cādi kusalānaṁ dhammānaṁ. Idha tvaṁ bhikkhu
kāyaduccaritaṁ pahāya kāyasucaritaṁ bhāvessasi vacīduccaritaṁ pahāya
<pb n="5.251"/>
Vacīsucaritaṁ bhāvessasi manoduccaritaṁ pahāya manosucaritaṁ bhāvessasi.
<p n="833"/>Yato kho tvaṁ bhikkhu kāyaduccaritaṁ pahāya kāyasucaritaṁ
bhāvessasi vacīduccaritaṁ pahāya vacīsucaritaṁ bhāvessasi manoduccaritaṁ
pahāya manosucaritaṁ bhāvessasi tato tvaṁ bhikkhu sīlaṁ nissāya sīle
patiṭṭhāya cattāro satipaṭṭhāne bhāveyyāsi. Katame cattāro.
Idha tvaṁ bhikkhu kāye kāyānupassī viharāhi. Vedanāsu citte
dhammesu dhammānupassī viharāhi ātāpī sampajāno satimā vineyya
loke abhijjhādomanassaṁ. Yato kho tvaṁ bhikkhu sīlaṁ nissāya
sīle patiṭṭhāya ime cattāro satipaṭṭhāne evaṁ bhāvessasi tato
tuyhaṁ bhikkhu yā ratti vā divaso vā āgamissati vuḍḍhiyeva
pāṭikaṅkhā <pb ed="P" n="5.189" set="S"/>kusalesu dhammesu no parihānīti .pe. Aññataro ca
pana so bhikkhu arahataṁ ahosīti.
<p rend="subhead" sid="48">8, mittasuttaṃ</p>
<p n="834"/>Ye bhikkhave anukampeyyātha ye ca sotabbaṁ maññeyyuṁ
mittā vā amaccā vā ñātī vā sālohitā vā te vo
bhikkhave catunnaṁ satipaṭṭhānānaṁ bhāvanāya samādapetabbā nivesetabbā
patiṭṭhāpetabbāti. Katamesaṁ catunnaṁ. Idha bhikkhave bhikkhu kāye
kāyānupassī viharati ātāpī sampajāno satimā vineyya loke
abhijjhādomanassaṁ. Vedanāsu citte dhammesu dhammānupassī viharati
ātāpī sampajāno satimā vineyya loke abhijjhādomanassaṁ.
Ye bhikkhave anukampeyyātha ye ca sotabbaṁ maññeyyuṁ mittā
<pb n="5.252"/>
Vā amaccā vā ñātī vā sālohitā vā te vo bhikkhave
imesaṁ catunnaṁ satipaṭṭhānānaṁ bhāvanāya samādapetabbā nivesetabbā
patiṭṭhāpetabbāti.
<p rend="subhead" sid="49">9, vedanāsuttaṃ</p>
<p n="835"/>Tisso imā bhikkhave vedanā. Katamā tisso.
Sukhā vedanā dukkhā vedanā adukkhamasukhā vedanā. Imā
kho bhikkhave tisso vedanā.
<p n="836"/>Imāsaṁ kho bhikkhave tissannaṁ vedanānaṁ pariññāya
cattāro satipaṭṭhānā bhāvetabbā. Katame cattāro. Idha
bhikkhave bhikkhu kāye kāyānupassī viharati ātāpī sampajāno satimā
vineyya loke abhijjhādomanassaṁ. Vedanāsu citte dhammesu
dhammānupassī viharati ātāpī sampajāno satimā vineyya loke
abhijjhādomanassaṁ. Imāsaṁ kho bhikkhave tissannaṁ vedanānaṁ pariññāya
ime cattāro satipaṭṭhānā bhāvetabbāti.
<p rend="subhead" sid="50">10, āsavasuttaṃ</p>
<p n="837"/><pb ed="P" n="5.190" set="S"/>Tayome bhikkhave āsavā. Katame tayo. Kāmāsavo
bhavāsavo avijjāsavo. Ime kho bhikkhave tayo āsavā.
<p n="838"/>Imesaṁ kho bhikkhave tiṇṇannaṁ āsavānaṁ pahānāya
cattāro satipaṭṭhānā bhāvetabbā. Katame cattāro. Idha
bhikkhave bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Vedanāsu citte
dhammesu dhammānupassī viharati ātāpī sampajāno satimā vineyya
<pb n="5.253"/>
Loke abhijjhādomanassaṁ. Imesaṁ kho bhikkhave tiṇṇannaṁ āsavānaṁ
pahānāya ime cattāro satipaṭṭhānā bhāvetabbāti.
Amatavaggo pañcamo.
Tassuddānaṁ
amataṁ samudayo maggo sato <note n="1">Ma. sati.</note> kusalarāsi ca
pāṭimokkhaṁ duccaritaṁ mittā <note n="2">Ma. mittavedanā.</note> vedanā āsavena cāti.
<p rend="subhead" check="nosid">6, gaṅgāpeyyālavaggo</p>
<p rend="subhead" sid="51-62">1-12, gaṅgānadīādisuttadvādasakaṃ</p>
<pb n="5.254"/>
Satipaṭṭhānasaṁyuttassa gaṅgādipeyyālo chaṭṭho
<p n="839"/>Seyyathāpi bhikkhave gaṅgā nadī pācīnaninnā pācīnapoṇā
pācīnapabbhārā. Evameva kho bhikkhave bhikkhu cattāro satipaṭṭhāne
bhāvento cattāro satipaṭṭhāne bahulīkaronto nibbānaninno hoti
nibbānapoṇo nibbānapabbhāro.
<p n="840"/>Kathañca bhikkhave bhikkhu cattāro satipaṭṭhāne bhāvento
cattāro satipaṭṭhāne bahulīkaronto nibbānaninno hoti nibbānapoṇo
nibbānapabbhāro. Idha bhikkhave bhikkhu kāye kāyānupassī
viharati ātāpī sampajāno satimā vineyya loke abhijjhādomanassaṁ.
Vedanāsu citte dhammesu dhammānupassī viharati ātāpī sampajāno
satimā vineyya loke abhijjhādomanassaṁ. Evaṁ kho bhikkhave bhikkhu
cattāro <pb ed="P" n="5.191" set="S"/>satipaṭṭhāne bhāvento cattāro satipaṭṭhāne bahulīkaronto
nibbānaninno hoti nibbānapoṇo nibbānapabbhāroti .pe.
<p rend="subhead" check="nosid">7, appamādavaggo</p>
<p rend="subhead" sid="63-72">1-10, tathāgatādisuttadasakaṃ</p>
<p rend="subhead" check="nosid">8, balakaraṇīyavaggo</p>
<p rend="subhead" sid="73-84">1-12, balādisuttadvādasakaṃ</p>
<p rend="subhead" check="nosid">9, esanāvaggo</p>
<p rend="subhead" sid="85-94">1-10, esanādisuttadasakaṃ</p>
<p rend="subhead" check="nosid">10, oghavaggo</p>
<p rend="subhead" sid="95-104">1-10, uddhambhāgiyādisuttadasakaṃ</p>
<p n="841"/>Pañcimāni bhikkhave uddhambhāgiyāni saññojanāni.
Katamāni pañca. Rūparāgo arūparāgo māno uddhaccaṁ avijjā.
Imāni kho bhikkhave pañcuddhambhāgiyāni saññojanāni.
<p n="842"/>Imesaṁ kho bhikkhave pañcannaṁ uddhambhāgiyānaṁ
saññojanānaṁ abhiññāya pariññāya parikkhayāya pahānāya cattāro
satipaṭṭhānā bhāvetabbā. Katame cattāro. Idha bhikkhave bhikkhu
<pb n="5.255"/>
Kāye kāyānupassī viharati ātāpī sampajāno satimā vineyya
loke abhijjhādomanassaṁ. Vedanāsu citte dhammesu dhammānupassī
viharati ātāpī sampajāno satimā vineyya loke abhijjhādomanassaṁ.
Imesaṁ kho bhikkhave pañcannaṁ uddhambhāgiyānaṁ
saññojanānaṁ abhiññāya pariññāya parikkhayāya pahānāya ime
cattāro satipaṭṭhānā bhāvetabbāti. (yathā maggasaṁyuttaṁ vitthāritaṁ
evaṁ satipaṭṭhānasaṁyuttaṁ vitthāretabbaṁ).
Cha pācīnato ninnā cha ninnā ca samuddato
ete dve cha dvādasa honti vaggo tena pavuccati <note n="1">Ma. itisaddo atthi.</note>.
Satipaṭṭhānasaṁyuttaṁ niṭṭhitaṁ.
<pb n="5.256"/>
Indriyasaṁyuttaṁ
</xml>