<xml src="a8-1.xml">
<book id="an8">aṭṭhakanipātapāḷi</book>
<p rend="subhead" check="nosid">1, paṭhamapaṇṇāsakaṃ</p>
<pgroup id="a8-1"/>
<readunit id="a8-1">1. mettāvaggo</readunit>
<p rend="subhead" sid="1">1, mettāsuttaṃ</p>
<pb n="8.151"/>
Suttantapiṭake aṅguttaranikāyassa
aṭṭhakanipāto
namo tassa bhagavato arahato sammāsambuddhassa.
Paṇṇāsako
mettāvaggo <pb ed="P" n="4.150" set="A"/>paṭhamo
<p n="91"/>1 Evamme sutaṁ. Ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū
āmantesi bhikkhavoti. Bhadanteti te bhikkhū bhagavato paccassosuṁ.
Bhagavā etadavoca mettāya bhikkhave cetovimuttiyā āsevitāya
bhāvitāya bahulīkatāya yānīkatāya vatthukatāya anuṭṭhitāya paricitāya
susamāraddhāya aṭṭhānisaṁsā pāṭikaṅkhā katame aṭṭha sukhaṁ supati sukhaṁ
paṭibujjhati na pāpakaṁ supinaṁ passati manussānaṁ piyo hoti
amanussānaṁ piyo hoti devatā rakkhanti nāssa aggi vā visaṁ vā
satthaṁ vā kamati uttariṁ appaṭivijjhanto brahmalokūpago hoti. Mettāya
bhikkhave cetovimuttiyā āsevitāya bhāvitāya bahulīkatāya yānīkatāya
vatthukatāya anuṭṭhitāya paricitāya susamāraddhāya ime aṭṭhānisaṁsā
pāṭikaṅkhāti.
<pb n="8.152"/>
Yo ca mettaṁ bhāvayati appamāṇaṁ paṭissato
tanū saṁyojanā honti passato upadhikkhayaṁ
ekampi ce pāṇamaduṭṭhacitto
mettāyati kusalaṁ <note n="1">Ma. kasali.</note> tena hoti
sabbeva pāṇe manasānukampi
pahūtamariyo ca <note n="2">Ma. pakaroti.</note> karoti puññaṁ
ye sattasaṇḍaṁ paṭhaviṁ jinitvā
rājissayo yajamānānucariyagā
sassamedhaṁ purisamedhaṁ
sammāpāsaṁ vājapeyyaṁ niraggaḷaṁ
mettassa cittassa subhāvitassa
kalampi te nānubhavanti soḷasiṁ
candappabhā tāragaṇāva sabbe
(3)-
yo na hanati na ghāteti na jināti na jāpaye
mettaso sabbabhūtānaṁ verantassa na kenacīti.
<p rend="subhead" sid="2">2, paññāsuttaṃ</p>
<p n="92"/>2 Aṭṭhime bhikkhave hetu aṭṭha paccayā ādibrahmacariyikāya
paññāya appaṭiladdhāya paṭilābhāya paṭiladdhāya bhiyyobhāvāya vepullāya
bhāvanāya pāripūriyā saṁvattanti. Katame aṭṭha idha bhikkhave bhikkhu
satthāraṁ upanissāya viharati aññataraṁ vā garuṭṭhāniyaṁ sabrahmacāriṁ
yatthassa tibbaṁ hirottappaṁ paccupaṭṭhitaṁ hoti pemañca gāravo ca
<pb n="8.153"/>
Ayaṁ bhikkhave paṭhamo hetu paṭhamo paccayo ādibrahmacariyikāya
paññāya appaṭiladdhāya paṭilābhāya <pb ed="P" n="4.152" set="A"/>paṭiladdhāya bhiyyobhāvāya vepullāya
bhāvanāya pāripūriyā saṁvattati. So taṁ satthāraṁ upanissāya viharati
aññataraṁ vā garuṭṭhāniyaṁ sabrahmacāriṁ yatthassa tibbaṁ hirottappaṁ
paccupaṭṭhitaṁ hoti pemañca gāravo ca so <note n="1">Ma. te.</note> kālena kālaṁ upasaṅkamitvā
paripucchati paripañhati idaṁ bhante kathaṁ imassa ko atthoti
tassa te āyasmanto avivaṭañceva vivaṭanti <note n="2">Ma. vivaranti. evamuparipi.</note> anuttānīkatañca uttānīkaronti
anekavihitesu ca kaṅkhaṭṭhāniyesu dhammesu kaṅkhaṁ paṭivinodenti
ayaṁ bhikkhave dutiyo hetu dutiyo paccayo ādibrahmacariyikāya paññāya
appaṭiladdhāya paṭilābhāya paṭiladdhāya bhiyyobhāvāya vepullāya bhāvanāya
pāripūriyā saṁvattati. So taṁ dhammaṁ sutvā dvayena vūpakāsena sampādeti
kāyavūpakāsena ca cittavūpakāsena ca ayaṁ bhikkhave tatiyo hetu
tatiyo paccayo ādibrahmacariyikāya paññāya appaṭiladdhāya paṭilābhāya
paṭiladdhāya bhiyyobhāvāya vepullāya bhāvanāya pāripūriyā saṁvattati.
Sīlavā hoti pātimokkhasaṁvarasaṁvuto viharati ācāragocarasampanno
aṇumattesu vajjesu bhayadassāvī samādāya sikkhati sikkhāpadesu ayaṁ
bhikkhave catuttho hetu catuttho paccayo ādibrahmacariyikāya paññāya
appaṭiladdhāya paṭilābhāya paṭiladdhāya bhiyyobhāvāya vepullāya bhāvanāya
pāripūriyā saṁvattati. Bahussuto hoti sutadharo sutasannicayo ye te
dhammā ādikalyāṇā majjhekalyāṇā pariyosānakalyāṇā sātthaṁ
<pb n="8.154"/>
Sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti tathārūpāssa
dhammā bahussutā honti dhatā vacasā paricitā manasānupekkhitā
diṭṭhiyā suppaṭividdhā ayaṁ bhikkhave pañcamo hetu pañcamo
paccayo ādibrahmacariyikāya paññāya appaṭiladdhāya paṭilābhāya
paṭiladdhāya bhiyyobhāvāya vepullāya bhāvanāya pāripūriyā saṁvattati.
Āraddhaviriyo viharati akusalānaṁ dhammānaṁ pahānāya kusalānaṁ dhammānaṁ
upasampadāya thāmavā daḷhaparakkamo anikkhittadhuro kusalesu dhammesu
ayaṁ bhikkhave chaṭṭho hetu chaṭṭho paccayo ādibrahmacariyikāya paññāya
appaṭiladdhāya paṭilābhāya paṭiladdhāya bhiyyobhāvāya vepullāya bhāvanāya
pāripūriyā saṁvattati. Saṅghagato kho pana anānākathiko hoti atiracchānakathiko
sāmaṁ vā dhammaṁ bhāsati paraṁ vā ajjhesati ariyaṁ vā
tuṇhībhāvaṁ nātimaññati ayaṁ bhikkhave sattamo hetu sattamo
paccayo ādibrahmacariyikāya paññāya appaṭiladdhāya paṭilābhāya paṭiladdhāya
bhiyyobhāvāya vepullāya bhāvanāya pāripūriyā saṁvattati. Pañcasu
kho pana upādānakkhandhesu udayabbayānupassī viharati iti rūpaṁ iti
rūpassa samudayo iti rūpassa atthaṅgamo iti vedanā ... Iti saññā ...
Iti saṅkhārā ... Iti viññāṇaṁ iti viññāṇassa samudayo iti
viññāṇassa atthaṅgamoti ayaṁ bhikkhave aṭṭhamo hetu aṭṭhamo paccayo
ādibrahmacariyikāya paññāya appaṭiladdhāya paṭilābhāya paṭiladdhāya
bhiyyobhāvāya vepullāya bhāvanāya pāripūriyā saṁvattati.
<pb n="8.155"/>
Tamenaṁ sabrahmacārī evaṁ sambhāventi <note n="1">Ma. ayaṁ kho.</note> āyasmā satthāraṁ
upanissāya viharati aññataraṁ vā garuṭṭhāniyaṁ sabrahmacāriṁ yatthassa tibbaṁ
hirottappaṁ paccupaṭṭhitaṁ hoti pemañca gāravo ca addhā ayamāyasmā
jānaṁ jānāti passaṁ passatīti ayaṁpi dhammo piyatāya garutāya
bhāvanāya sāmaññāya ekībhāvāya saṁvattati. Taṁ kho panāyamāyasmā
satthāraṁ upanissāya viharati aññataraṁ vā <pb ed="P" n="4.154" set="A"/>garuṭṭhāniyaṁ sabrahmacāriṁ
yatthassa tibbaṁ hirottappaṁ paccupaṭṭhitaṁ hoti pemañca gāravo ca
so <note n="2">Ma. te.</note> kālena kālaṁ upasaṅkamitvā paripucchati paripañhati idaṁ bhante
kathaṁ imassa ko atthoti tassa te āyasmanto avivaṭañceva vivaṭanti
anuttānīkatañca uttānīkaronti anekavihitesu ca kaṅkhaṭṭhāniyesu
dhammesu kaṅkhaṁ paṭivinodenti addhā ayamāyasmā jānaṁ jānāti passaṁ
passatīti ayaṁpi dhammo piyatāya garutāya bhāvanāya sāmaññāya
ekībhāvāya saṁvattati. Taṁ kho panāyamāyasmā dhammaṁ sutvā dvayena
vūpakāsena sampādeti kāyavūpakāsena ca cittavūpakāsena ca addhā
ayamāyasmā jānaṁ jānāti passaṁ passatīti ayaṁpi dhammo piyatāya
garutāya bhāvanāya sāmaññāya ekībhāvāya saṁvattati. Sīlavā kho
panāyamāyasmā pātimokkhasaṁvarasaṁvuto viharati ācāragocarasampanno
aṇumattesu vajjesu bhayadassāvī samādāya sikkhati sikkhāpadesu addhā
ayamāyasmā jānaṁ jānāti passaṁ passatīti ayaṁpi dhammo piyatāya
garutāya bhāvanāya sāmaññāya ekībhāvāya saṁvattati. Bahussuto kho
<pb n="8.156"/>
Panāyamāyasmā sutadharo sutasannicayo ye te dhammā ādikalyāṇā
majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ
parisuddhaṁ brahmacariyaṁ abhivadanti tathārūpāssa dhammā bahussutā honti
dhatā vacasā paricitā manasānupekkhitā diṭṭhiyā suppaṭividdhā addhā
ayamāyasmā jānaṁ jānāti passaṁ passatīti ayaṁpi dhammo piyatāya
garutāya bhāvanāya sāmaññāya ekībhāvāya saṁvattati. Āraddhaviriyo
kho panāyamāyasmā viharati akusalānaṁ dhammānaṁ pahānāya kusalānaṁ
dhammānaṁ upasampadāya thāmavā daḷhaparakkamo anikkhittadhuro kusalesu
dhammesu addhā ayamāyasmā jānaṁ jānāti passaṁ passatīti ayaṁpi
dhammo piyatāya garutāya bhāvanāya sāmaññāya ekībhāvāya saṁvattati.
Saṅghagato kho panāyamāyasmā anānākathiko hoti atiracchānakathiko sāmaṁ
vā dhammaṁ bhāsati paraṁ vā ajjhesati ariyaṁ vā tuṇhībhāvaṁ
nātimaññati addhā ayamāyasmā jānaṁ jānāti passaṁ passatīti ayaṁpi
dhammo piyatāya garutāya bhāvanāya sāmaññāya ekībhāvāya saṁvattati.
Pañcasu kho panāyamāyasmā upādānakkhandhesu udayabbayānupassī viharati
iti rūpaṁ iti rūpassa samudayo iti rūpassa atthaṅgamo iti vedanā ...
Iti saññā ... Iti saṅkhārā ... Iti viññāṇaṁ iti viññāṇassa samudayo
iti viññāṇassa atthaṅgamoti addhā ayamāyasmā jānaṁ jānāti
passaṁ passatīti ayaṁpi dhammo piyatāya garutāya bhāvanāya sāmaññāya
ekībhāvāya saṁvattati. Ime kho bhikkhave aṭṭha hetū aṭṭha
<pb n="8.157"/>
Paccayā ādibrahmacariyikāya paññāya appaṭiladdhāya paṭilābhāya
paṭiladdhāya bhiyyobhāvāya vepullāya bhāvanāya pāripūriyā saṁvattantīti.
<p rend="subhead" sid="3">3, paṭhamāppiyasuttaṃ</p>
<p n="93"/>3 Aṭṭhahi bhikkhave dhammehi samannāgato bhikkhu sabrahmacārīnaṁ
appiyo ca hoti amanāpo ca agaru ca abhāvanīyo ca. Katamehi
aṭṭhahi idha bhikkhave bhikkhu appiyapasaṁsī ca hoti piyagarahī ca lābhakāmo
ca sakkārakāmo ca ahiriyo <note n="1">Ma. ahiriko.</note> ca anottappī ca pāpiccho ca micchādiṭṭhi
ca. Imehi kho bhikkhave aṭṭhahi dhammehi samannāgato bhikkhu
sabrahmacārīnaṁ appiyo ca hoti amanāpo ca agaru ca abhāvanīyo ca.
Aṭṭhahi bhikkhave dhammehi samannāgato bhikkhu sabrahmacārīnaṁ piyo
ca hoti manāpo ca garu ca bhāvanīyo ca. Katamehi aṭṭhahi idha
bhikkhave bhikkhu nāppiyapasaṁsī ca hoti napiyagarahī ca nalābhakāmo ca
nasakkārakāmo ca hirimā ca <note n="2">Ma. hoti.</note> ottappī ca appiccho ca sammādiṭṭhi
ca. Imehi kho bhikkhave aṭṭhahi dhammehi samannāgato bhikkhu sabrahmacārīnaṁ
piyo ca hoti manāpo ca garu ca bhāvanīyo cāti.
<p rend="subhead" sid="4">4, dutiyāppiyasuttaṃ</p>
<p n="94"/>4 Aṭṭhahi bhikkhave dhammehi samannāgato bhikkhu sabrahmacārīnaṁ
appiyo ca hoti amanāpo ca agaru ca abhāvanīyo ca. Katamehi aṭṭhahi
idha bhikkhave bhikkhu lābhakāmo ca hoti sakkārakāmo ca anavaññattikāmo
ca akālaññū ca amattaññū ca asuci ca bahubhāṇī ca
akkosakaparibhāsako ca sabrahmacārīnaṁ. Imehi kho bhikkhave aṭṭhahi
dhammehi samannāgato bhikkhu sabrahmacārīnaṁ appiyo ca hoti amanāpo
<pb n="8.158"/>
Ca agaru ca abhāvanīyo ca. Aṭṭhahi bhikkhave dhammehi samannāgato
bhikkhu sabrahmacārīnaṁ piyo ca hoti manāpo ca garu ca bhāvanīyo ca. Katamehi
aṭṭhahi idha bhikkhave bhikkhu nalābhakāmo ca hoti nasakkārakāmo ca
nānavaññattikāmo ca kālaññū ca mattaññū ca suci ca nabahubhāṇī
ca anakkosakaparibhāsako ca sabrahmacārīnaṁ. Imehi kho bhikkhave
aṭṭhahi dhammehi samannāgato bhikkhu sabrahmacārīnaṁ piyo ca hoti manāpo
ca garu ca bhāvanīyo cāti.
<p rend="subhead" sid="5">5, paṭhamalokadhammasuttaṃ</p>
<p n="95"/>5 Aṭṭhime bhikkhave lokadhammā lokaṁ anuparivattanti loko
ca aṭṭha lokadhamme anuparivattati. Katame aṭṭha lābho ca alābho
ca yaso ca ayaso ca nindā ca pasaṁsā ca sukhaṁ ca dukkhaṁ ca. Ime
kho bhikkhave aṭṭha lokadhammā lokaṁ anuparivattanti loko ca ime
aṭṭha lokadhamme anuparivattatīti.
Lābho alābho ca yasāyaso ca
nindā pasaṁsā ca sukhaṁ dukkhañca
ete aniccā manujesu dhammā
asassatā vipariṇāmadhammā
ete ca ñatvā satimā sumedho
avekkhati vipariṇāmadhamme
iṭṭhassa dhammā na mathenti cittaṁ
aniṭṭhato no paṭighātameti
<pb n="8.159"/>
Tassānurodhā atha vā virodhā
vidhūpitā atthagatā <note n="1">Ma. atthaṅgatā. evamuparipi.</note> na santi
padañca ñatvā virajaṁ asokaṁ
sammappajānāti bhavassa pāragūti.
<p rend="subhead" sid="6">6, dutiyalokadhammasuttaṃ</p>
<p n="96"/>6 Aṭṭhime bhikkhave lokadhammā lokaṁ anuparivattanti loko
ca aṭṭha lokadhamme anuparivattati katame aṭṭha lābho ca
alābho ca yaso ca ayaso ca nindā ca pasaṁsā ca sukhaṁ ca dukkhaṁ
ca ime kho bhikkhave aṭṭha lokadhammā lokaṁ anuparivattanti loko
ca ime aṭṭha lokadhamme anuparivattati assutavato bhikkhave puthujjanassa
uppajjati lābhopi alābhopi yasopi ayasopi nindāpi pasaṁsāpi
sukhaṁpi dukkhaṁpi sutavatopi bhikkhave ariyasāvakassa uppajjati lābhopi
alābhopi yasopi <pb ed="P" n="4.158" set="A"/>ayasopi nindāpi pasaṁsāpi sukhaṁpi dukkhaṁpi tatra
bhikkhave ko viseso ko adhippāyaso <note n="2">Sī. adhippāyo. Ma. adhippayāso. evamuparipi.</note> kiṁnānākaraṇaṁ sutavato
ariyasāvakassa assutavatā puthujjanenāti. Bhagavaṁmūlakā no bhante
dhammā bhagavaṁnettikā bhagavaṁpaṭisaraṇā sādhu vata bhante bhagavantaṁyeva
paṭibhātu etassa bhāsitassa attho bhagavato sutvā bhikkhū
dhāressantīti. Tenahi bhikkhave suṇātha sādhukaṁ manasikarotha bhāsissāmīti.
Evaṁ bhanteti kho te bhikkhū bhagavato paccassosuṁ. Bhagavā etadavoca
assutavato bhikkhave puthujjanassa uppajjati lābho so na iti
paṭisañcikkhati uppanno kho me ayaṁ lābho so ca kho anicco dukkho
<pb n="8.160"/>
Vipariṇāmadhammoti yathābhūtaṁ nappajānāti uppajjati alābho
uppajjati yaso uppajjati ayaso uppajjati nindā uppajjati pasaṁsā
uppajjati sukhaṁ uppajjati dukkhaṁ so na iti paṭisañcikkhati uppannaṁ
kho me idaṁ dukkhaṁ tañca kho aniccaṁ dukkhaṁ vipariṇāmadhammanti
yathābhūtaṁ nappajānāti tassa lābhopi cittaṁ pariyādāya tiṭṭhati
alābhopi cittaṁ pariyādāya tiṭṭhati yasopi cittaṁ pariyādāya tiṭṭhati
ayasopi cittaṁ pariyādāya tiṭṭhati nindāpi cittaṁ pariyādāya tiṭṭhati
pasaṁsāpi cittaṁ pariyādāya tiṭṭhati sukhaṁpi cittaṁ pariyādāya tiṭṭhati
dukkhaṁpi cittaṁ pariyādāya tiṭṭhati so uppannaṁ lābhaṁ anurujjhati
alābhe paṭivirujjhati uppannaṁ yasaṁ anurujjhati ayase paṭivirujjhati
uppannaṁ pasaṁsaṁ anurujjhati nindāya paṭivirujjhati uppannaṁ sukhaṁ
anurujjhati dukkhe paṭivirujjhati so evaṁ anurodhavirodhasamāpanno na
parimuccati jātiyā jarāya maraṇena sokehi paridevehi dukkhehi
domanassehi upāyāsehi na parimuccati dukkhasmāti vadāmi.
Sutavato ca kho bhikkhave ariyasāvakassa uppajjati lābho so iti
paṭisañcikkhati uppanno kho me ayaṁ lābho so ca kho anicco
dukkho vipariṇāmadhammoti <pb ed="P" n="4.159" set="A"/>yathābhūtaṁ pajānāti uppajjati alābho
uppajjati yaso uppajjati ayaso uppajjati nindā uppajjati pasaṁsā
uppajjati sukhaṁ uppajjati dukkhaṁ so iti paṭisañcikkhati uppannaṁ
kho me idaṁ dukkhaṁ tañca kho aniccaṁ dukkhaṁ vipariṇāmadhammanti yathābhūtaṁ
<pb n="8.161"/>
Idaṁ dukkhaṁ tañca kho aniccaṁ dukkhaṁ vipariṇāmadhammanti yathābhūtaṁ
pajānāti tassa lābhopi cittaṁ na pariyādāya tiṭṭhati alābhopi cittaṁ
na pariyādāya tiṭṭhati yasopi cittaṁ na pariyādāya tiṭṭhati ayasopi
cittaṁ na pariyādāya tiṭṭhati nindāpi cittaṁ na pariyādāya tiṭṭhati
pasaṁsāpi cittaṁ na pariyādāya tiṭṭhati sukhaṁpi cittaṁ na pariyādāya tiṭṭhati
dukkhaṁpi cittaṁ na pariyādāya tiṭṭhati so ca uppannaṁ lābhaṁ nānurujjhati
alābhe nappaṭivirujjhati uppannaṁ yasaṁ nānurujjhati ayase
nappaṭivirujjhati uppannaṁ pasaṁsaṁ nānurujjhati nindāya nappaṭivirujjhati
uppannaṁ sukhaṁ nānurujjhati dukkhe nappaṭivirujjhati so
evaṁ anurodhavirodhavippahīno parimuccati jātiyā jarāya maraṇena sokehi
paridevehi dukkhehi domanassehi upāyāsehi parimuccati dukkhasmāti
vadāmi ayaṁ kho bhikkhave viseso ayaṁ adhippāyaso idaṁ
nānākaraṇaṁ sutavato ariyasāvakassa assutavatā puthujjanenāti.
Lābho alābho ca yasāyaso ca
nindā pasaṁsā ca sukhaṁ dukkhañca
ete aniccā manujesu dhammā
asassatā vipariṇāmadhammā
ete ca ñatvā satimā sumedho
avekkhati vipariṇāmadhamme
<pb n="8.162"/>
Iṭṭhassa dhammā na mathenti cittaṁ
aniṭṭhato no paṭighātameti
tassānurodhā atha vā virodhā
vidhūpitā atthagatā na santi
padañca ñatvā virajaṁ asokaṁ
sammappajānāti bhavassa pāragūti.
<p rend="subhead" sid="7">7, devadattavipattisuttaṃ</p>
<p n="97"/>7 Ekaṁ samayaṁ bhagavā rājagahe viharati gijjhakūṭe pabbate.
Acirapakkante devadatte tatra kho bhagavā devadattaṁ ārabbha bhikkhū
āmantesi sādhu bhikkhave bhikkhu kālena kālaṁ attavipattiṁ paccavekkhitā
hoti sādhu bhikkhave bhikkhu kālena kālaṁ paravipattiṁ paccavekkhitā
hoti sādhu bhikkhave bhikkhu kālena kālaṁ attasampattiṁ paccavekkhitā
hoti sādhu bhikkhave bhikkhu kālena kālaṁ parasampattiṁ paccavekkhitā hoti
aṭṭhahi bhikkhave asaddhammehi abhibhūto pariyādinnacitto devadatto
āpāyiko nerayiko kappaṭṭho atekiccho katamehi aṭṭhahi lābhena <note n="1">Ma. hi.</note>
bhikkhave abhibhūto pariyādinnacitto devadatto āpāyiko nerayiko
kappaṭṭho atekiccho alābhena bhikkhave yasena bhikkhave
ayasena bhikkhave sakkārena bhikkhave asakkārena bhikkhave
pāpicchatāya bhikkhave pāpamittatāya bhikkhave abhibhūto pariyādinnacitto
devadatto āpāyiko nerayiko kappaṭṭho atekiccho imehi kho
bhikkhave aṭṭhahi asaddhammehi abhibhūto pariyādinnacitto devadatto
<pb n="8.163"/>
Āpāyiko nerayiko kappaṭṭho atekiccho.
Sādhu bhikkhave bhikkhu uppannaṁ lābhaṁ abhibhuyya abhibhuyya vihareyya
uppannaṁ alābhaṁ uppannaṁ yasaṁ uppannaṁ ayasaṁ uppannaṁ sakkāraṁ
uppannaṁ asakkāraṁ uppannaṁ pāpicchataṁ uppannaṁ pāpamittataṁ abhibhuyya
abhibhuyya vihareyya kiñca bhikkhave bhikkhu atthavasaṁ paṭicca uppannaṁ
lābhaṁ abhibhuyya abhibhuyya vihareyya .pe. Yañhissa bhikkhave uppannaṁ
lābhaṁ anabhibhuyya viharato uppajjeyyuṁ āsavā vighātapariḷāhā uppannaṁ
lābhaṁ abhibhuyya viharato evaṁsa te āsavā vighātapariḷāhā na honti
yañhissa bhikkhave uppannaṁ alābhaṁ uppannaṁ yasaṁ uppannaṁ ayasaṁ
uppannaṁ sakkāraṁ uppannaṁ asakkāraṁ uppannaṁ pāpicchataṁ uppannaṁ
pāpamittataṁ anabhibhuyya viharato uppajjeyyuṁ āsavā vighātapariḷāhā
uppannaṁ pāpamittataṁ abhibhuyya viharato evaṁsa te āsavā vighātapariḷāhā
na honti idaṁ kho bhikkhave bhikkhu atthavasaṁ paṭicca
uppannaṁ lābhaṁ abhibhuyya abhibhuyya vihareyya uppannaṁ alābhaṁ uppannaṁ
yasaṁ uppannaṁ ayasaṁ uppannaṁ sakkāraṁ uppannaṁ asakkāraṁ uppannaṁ
pāpicchataṁ uppannaṁ pāpamittataṁ abhibhuyya abhibhuyya vihareyya tasmā
tiha bhikkhave evaṁ sikkhitabbaṁ uppannaṁ lābhaṁ abhibhuyya abhibhuyya viharissāma
uppannaṁ alābhaṁ uppannaṁ yasaṁ uppannaṁ ayasaṁ uppannaṁ sakkāraṁ
uppannaṁ asakkāraṁ uppannaṁ pāpicchataṁ uppannaṁ pāpamittataṁ abhibhuyya
abhibhuyya <pb ed="P" n="4.162" set="A"/>viharissāmāti evañhi vo bhikkhave sikkhitabbanti.
<p rend="subhead" sid="8">8, uttaravipattisuttaṃ</p>
<pb n="8.164"/>
<p n="98"/>8 Ekaṁ samayaṁ āyasmā uttaro mahisavatthusmiṁ viharati
saṅkheyyake pabbate vaṭṭajālikāyaṁ <note n="1">Sī. dhavajālikāyaṁ. Ma. vaṭajālikāyaṁ. evamuparipi.</note>. Tatra kho āyasmā uttaro
bhikkhū āmantesi sādhāvuso bhikkhu kālena kālaṁ attavipattiṁ
paccavekkhitā hoti sādhāvuso bhikkhu kālena kālaṁ paravipattiṁ
paccavekkhitā hoti sādhāvuso bhikkhu kālena kālaṁ attasampattiṁ
paccavekkhitā hoti sādhāvuso bhikkhu kālena kālaṁ parasampattiṁ
paccavekkhitā hotīti.
Tena kho pana samayena vessavaṇo <note n="2">vessavaṇṇotipi.</note> mahārājā uttaradisāya
dakkhiṇadisaṁ gacchati kenacideva karaṇīyena assosi kho vessavaṇo
mahārājā āyasmato uttarassa mahisavatthusmiṁ saṅkheyyake pabbate
vaṭṭajālikāyaṁ bhikkhūnaṁ evaṁ dhammaṁ desentassa sādhāvuso bhikkhu
kālena kālaṁ attavipattiṁ paccavekkhitā hoti sādhāvuso bhikkhu kālena
kālaṁ paravipattiṁ paccavekkhitā hoti sādhāvuso bhikkhu kālena kālaṁ
attasampattiṁ paccavekkhitā hoti sādhāvuso bhikkhu kālena kālaṁ
parasampattiṁ paccavekkhitā hotīti athakho vessavaṇo mahārājā
seyyathāpi nāma balavā puriso sammiñjitaṁ vā bāhaṁ pasāreyya pasāritaṁ
vā bāhaṁ sammiñjeyya evameva mahisavatthusmiṁ saṅkheyyake pabbate
vaṭṭajālikāyaṁ antarahito devesu tāvatiṁsesu pāturahosi athakho
vessavaṇo mahārājā yena sakko devānamindo tenupasaṅkami upasaṅkamitvā
<pb n="8.165"/>
Sakkaṁ devānamindaṁ etadavoca yagghe <pb ed="P" n="4.163" set="A"/>mārisa jāneyyāsi eso
āyasmā uttaro mahisavatthusmiṁ saṅkheyyake pabbate vaṭṭajālikāyaṁ
bhikkhūnaṁ evaṁ dhammaṁ deseti sādhāvuso bhikkhu kālena kālaṁ attavipattiṁ
.pe. Parasampattiṁ paccavekkhitā hotīti.
Athakho sakko devānamindo seyyathāpi nāma balavā puriso
sammiñjitaṁ vā bāhaṁ pasāreyya pasāritaṁ vā bāhaṁ sammiñjeyya
evameva devesu tāvatiṁsesu antarahito mahisavatthusmiṁ saṅkheyyake
pabbate vaṭṭajālikāyaṁ āyasmato uttarassa sammukhe pāturahosi
athakho sakko devānamindo yenāyasmā uttaro tenupasaṅkami upasaṅkamitvā
āyasmantaṁ uttaraṁ abhivādetvā ekamantaṁ aṭṭhāsi
ekamantaṁ ṭhito kho sakko devānamindo āyasmantaṁ uttaraṁ etadavoca
saccaṁ kira bhante āyasmā uttaro bhikkhūnaṁ evaṁ dhammaṁ desesi
sādhāvuso bhikkhu kālena kālaṁ attavipattiṁ .pe. Parasampattiṁ
paccavekkhitā hotīti. Evaṁ devānamindāti. Kiṁ pana <note n="1">Ma. panidaṁ.</note> bhante
āyasmato uttarassa sakaṁ paṭibhāṇaṁ udāhu tassa bhagavato vacanaṁ
arahato sammāsambuddhassāti. Tenahi devānaminda upamaṁ te karissāmi
upamāyamidhekacce viññū purisā bhāsitassa atthaṁ ājānanti seyyathāpi
devānaminda gāmassa vā nigamassa vā avidūre mahādhaññarāsi tato
mahājanakāyo dhaññaṁ āhareyya kāyehipi <note n="2">Ma. kājehipi. Yu. kācehipi.</note> sīsakehipi <note n="3">Ma. Yu. piṭakehipi. </note> uccaṅkehipi <note n="4">Ma. Yu. ucchaṅgehipi.</note>
<pb n="8.166"/>
Añjalīhipi yo nu kho devānaminda <note n="1">Ma. taṁ. <pb ed="P" n="4.165" set="A"/></note> mahājanakāyaṁ upasaṅkamitvā
evaṁ puccheyya kuto imaṁ dhaññaṁ āharathāti kathaṁ byākaramāno
nu kho devānaminda so mahājanakāyo sammā byākaramāno byākareyyāti.
Amumhā mahādhaññarāsimhā āharāmāti kho bhante so mahājanakāyo
sammā byākaramāno byākareyyāti. Evameva kho devānaminda
yaṅkiñci subhāsitaṁ sabbantaṁ tassa bhagavato vacanaṁ arahato sammāsambuddhassa
tato upādāyupādāya mayaṁ dhaññaṁ <note n="2">Ma. mayañcaññe ca. Yu. mayañca aññe ca.</note> ca bhaṇāmāti.
Acchariyaṁ bhante abbhutaṁ bhante yāva subhāsitañcidaṁ āyasmatā uttarena
yaṅkiñci subhāsitaṁ sabbantaṁ tassa bhagavato vacanaṁ arahato sammāsambuddhassa
tato upādāyupādāya mayaṁ dhaññaṁ <note n="2">Ma. mayañcaññe ca. Yu. mayañca aññe ca.</note> ca bhaṇāmāti evamidaṁ
bhante uttara ekaṁ samayaṁ bhagavā rājagahe viharati gijjhakūṭe pabbate
acirapakkante devadatte tatra kho bhagavā devadattaṁ ārabbha bhikkhū
āmantesi sādhu bhikkhave bhikkhu kālena kālaṁ attavipattiṁ
paccavekkhitā hoti sādhu bhikkhave bhikkhu kālena kālaṁ paravipattiṁ attasampattiṁ
parasampattiṁ paccavekkhitā hoti aṭṭhahi bhikkhave asaddhammehi
abhibhūto pariyādinnacitto devadatto āpāyiko nerayiko kappaṭṭho
atekiccho katamehi aṭṭhahi lābhena <note n="3">Ma. hi.</note> bhikkhave abhibhūto pariyādinnacitto
devadatto āpayiko nerayiko kappaṭṭho atekiccho alābhena
bhikkhave yasena bhikkhave ayasena bhikkhave sakkārena bhikkhave asakkārena
<pb n="8.167"/>
Bhikkhave pāpicchatāya bhikkhave pāpamittatāya bhikkhave abhibhūto pariyādinnacitto
devadatto āpāyiko nerayiko kappaṭṭho atekiccho imehi
kho bhikkhave aṭṭhahi asaddhammehi abhibhūto pariyādinnacitto devadatto
āpāyiko nerayiko kappaṭṭho atekiccho sādhu bhikkhave bhikkhu
uppannaṁ lābhaṁ abhibhuyya abhibhuyya vihareyya uppannaṁ alābhaṁ uppannaṁ
yasaṁ uppannaṁ ayasaṁ uppannaṁ sakkāraṁ uppannaṁ asakkāraṁ uppannaṁ
pāpicchataṁ uppannaṁ pāpamittataṁ abhibhuyya abhibhuyya vihareyya.
Kiñca bhikkhave bhikkhu atthavasaṁ paṭicca uppannaṁ lābhaṁ abhibhuyya
abhibhuyya vihareyya uppannaṁ alābhaṁ uppannaṁ yasaṁ uppannaṁ ayasaṁ
uppannaṁ sakkāraṁ uppannaṁ asakkāraṁ uppannaṁ pāpicchataṁ uppannaṁ
pāpamittataṁ abhibhuyya abhibhuyya vihareyya yañhissa bhikkhave uppannaṁ
lābhaṁ anabhibhuyya viharato uppajjeyyuṁ āsavā vighātapariḷāhā uppannaṁ
lābhaṁ abhibhuyya viharato evaṁsa te āsavā vighātapariḷāhā na honti
yañhissa bhikkhave uppannaṁ alābhaṁ uppannaṁ yasaṁ uppannaṁ ayasaṁ
uppannaṁ sakkāraṁ uppannaṁ asakkāraṁ uppannaṁ pāpicchataṁ uppannaṁ
pāpamittataṁ anabhibhuyya viharato uppajjeyyuṁ āsavā vighātapariḷāhā
uppannaṁ pāpamittataṁ abhibhuyya viharato evaṁsa te āsavā vighātapariḷāhā
na honti idaṁ kho bhikkhave bhikkhu atthavasaṁ paṭicca
uppannaṁ lābhaṁ abhibhuyya abhibhuyya vihareyya uppannaṁ alābhaṁ uppannaṁ
yasaṁ uppannaṁ ayasaṁ uppannaṁ sakkāraṁ uppannaṁ asakkāraṁ uppannaṁ
<pb n="8.168"/>
Pāpicchataṁ uppannaṁ pāpamittataṁ abhibhuyya <pb ed="P" n="4.166" set="A"/>abhibhuyya vihareyya tasmā
tiha bhikkhave evaṁ sikkhitabbaṁ uppannaṁ lābhaṁ abhibhuyya abhibhuyya
viharissāma uppannaṁ alābhaṁ uppannaṁ yasaṁ uppannaṁ ayasaṁ
uppannaṁ sakkāraṁ uppannaṁ asakkāraṁ uppannaṁ pāpicchataṁ uppannaṁ
pāpamittataṁ abhibhuyya abhibhuyya viharissāmāti evañhi vo bhikkhave
sikkhitabbanti. Ettāvatā bhante uttara manussesu catasso parisā
bhikkhū bhikkhuniyo upāsakā upāsikāyo nāyaṁ dhammapariyāyo kismiñci
patiṭṭhito <note n="1">Ma. upaṭṭhito.</note> uggaṇhātu bhante āyasmā uttaro imaṁ dhammapariyāyaṁ
pariyāpuṇātu bhante āyasmā uttaro imaṁ dhammapariyāyaṁ dhāretu
bhante āyasmā uttaro imaṁ dhammapariyāyaṁ atthasañhito ayaṁ
bhante dhammapariyāyo ādibrahmacariyakoti <note n="2">Sī. ādibrahmacariyiko.</note>.
<p rend="subhead" sid="9">9, nandasuttaṃ</p>
<p n="99"/>9 Kulaputtoti bhikkhave nandaṁ sammā vadamāno vadeyya
balavāti bhikkhave nandaṁ sammā vadamāno vadeyya pāsādikoti
bhikkhave nandaṁ sammā vadamāno vadeyya tibbarāgoti bhikkhave
nandaṁ sammā vadamāno vadeyya kimaññattha bhikkhave nando
indriyesu guttadvāro bhojane mattaññū jāgariyamanuyutto
satisampajaññena samannāgato yehi nando sakkoti paripuṇṇaṁ
parisuddhaṁ brahmacariyaṁ caritunti <note n="3">Ma. itisaddo natthi. </note>.
Tatrīdaṁ bhikkhave nandassa indriyesu guttadvāratāya hoti sace
bhikkhave nandassa puratthimā disā āloketabbā hoti sabbañcetaso <note n="4">Ma. sabbaṁ cetasā. evamuparipi.</note>
<pb n="8.169"/>
Samannāharitvā nando puratthimaṁ disaṁ āloketi evaṁ me puratthimaṁ
disaṁ ālokayato nābhijjhādomanassā pāpakā akusalā dhammā anvāssavissantīti
itiha tatra sampajāno hoti sace bhikkhave nandassa
pacchimā disā āloketabbā hoti uttarā disā āloketabbā
hoti dakkhiṇā disā āloketabbā hoti uddhaṁ ulloketabbā
hoti adho oloketabbā hoti anudisā anuviloketabbā
hoti sabbañcetaso samannāharitvā nando anudisaṁ anuviloketi
evaṁ me anudisaṁ anuvilokayato nābhijjhādomanassā pāpakā akusalā
dhammā anvāssavissantīti itiha tatra sampajāno hoti idaṁ
kho bhikkhave nandassa indriyesu guttadvāratāya hoti.
Tatrīdaṁ bhikkhave nandassa bhojane mattaññutāya hoti idha
bhikkhave nando paṭisaṅkhā yoniso āhāraṁ āhāreti neva davāya
na madāya na maṇḍanāya na vibhūsanāya yāvadeva imassa kāyassa
ṭhitiyā yāpanāya vihiṁsūparatiyā brahmacariyānuggahāya iti purāṇañca
vedanaṁ paṭihaṅkhāmi navañca vedanaṁ na uppādessāmi yātrā ca me
bhavissati anavajjatā ca phāsuvihāro cāti idaṁ kho bhikkhave nandassa
bhojane mattaññutāya hoti.
Tatrīdaṁ bhikkhave nandassa jāgariyānuyogasmiṁ hoti idha bhikkhave
nando divasaṁ caṅkamena nisajjāya āvaraṇiyehi <note n="1">Ma. āvaraṇīyehi. evamuparipi.</note> dhammehi cittaṁ parisodheti
rattiyā paṭhamaṁ yāmaṁ caṅkamena nisajjāya āvaṇiyehi dhammehi cittaṁ
<pb n="8.170"/>
Parisodheti rattiyā majjhimaṁ yāmaṁ dakkhiṇena passena sīhaseyyaṁ
kappeti pādena pādaṁ accādhāya sato sampajāno uṭṭhānasaññaṁ
manasikaritvā rattiyā pacchimaṁ yāmaṁ paccuṭṭhāya caṅkamena nisajjāya
āvaraṇiyehi dhammehi cittaṁ parisodheti idaṁ kho bhikkhave nandassa
jāgariyānuyogasmiṁ hoti.
Tatrīdaṁ bhikkhave nandassa satisampajaññasmiṁ hoti idha
bhikkhave nandassa viditā vedanā uppajjanti viditā upaṭṭhahanti
viditā abbhatthaṁ gacchanti viditā saññā uppajjanti viditā
upaṭṭhahanti viditā abbhatthaṁ gacchanti viditā vitakkā uppajjanti
viditā upaṭṭhahanti viditā abbhatthaṁ gacchanti idaṁ kho bhikkhave nandassa
satisampajaññasmiṁ hotīti. Kimaññattha bhikkhave nando indriyesu
guttadvāro bhojane mattaññū jāgariyamanuyutto satisampajaññena
samannāgato yehi nando sakkoti paripuṇṇaṁ parisuddhaṁ brahmacariyaṁ
caritunti.
<p rend="subhead" sid="10">10, kāraṇḍavasuttaṃ</p>
<p n="100"/>10 Ekaṁ samayaṁ bhagavā campāyaṁ viharati gaggarāya
pokkharaṇiyā tīre. Tena kho pana samayena bhikkhū bhikkhuṁ āpattiyā codenti
so bhikkhu bhikkhūhi āpattiyā codiyamāno aññenāññaṁ paṭicarati
bahiddhā kathaṁ apanāmeti kopañca <pb ed="P" n="4.169" set="A"/>dosañca appaccayañca pātukaroti.
Athakho bhagavā bhikkhū āmantesi niddhamathetaṁ bhikkhave puggalaṁ niddhamathetaṁ bhikkhave
puggalaṁ apaneyyo <note n="1">Sī. apaneyyo so. Ma. apaneyyaso.</note> bhikkhave puggalo kiṁ <note n="2">Sī. Ma. Yu. vo. </note> paraputto viheṭheti <note n="3">Sī. putto viheṭhiyati. Ma. tena paraputtena visodhitena. Yu. puttā viheṭheti.</note>
<pb n="8.171"/>
Idha bhikkhave ekaccassa puggalassa tādisaṁyeva hoti abhikkantaṁ paṭikkantaṁ
ālokitaṁ vilokitaṁ sammiñjitaṁ pasāritaṁ saṅghāṭipattacīvaradhāraṇaṁ
seyyathāpi aññesaṁ bhaddakānaṁ bhikkhūnaṁ yāvassa bhikkhū āpattiṁ na
passanti yato ca khvassa bhikkhū āpattiṁ passanti tamenaṁ evaṁ
jānanti samaṇadūsīvāyaṁ samaṇapalāpo samaṇakaraṇḍavoti tamenaṁ
iti viditvā bahiddhā nāsenti taṁ kissa hetu mā aññe
bhaddake bhikkhū dūsesīti. Seyyathāpi bhikkhave sampanne yavakaraṇe
yavadūsī jāyetha yavapalāpo yavakaraṇḍavo tassa tādisaṁyeva mūlaṁ hoti
seyyathāpi aññesaṁ bhaddakānaṁ yavānaṁ tādisaṁyeva nālaṁ hoti
seyyathāpi aññesaṁ bhaddakānaṁ yavānaṁ tādisaṁyeva palāsaṁ <note n="1">Ma. pattaṁ.</note> hoti
seyyathāpi aññesaṁ bhaddakānaṁ yavānaṁ yāvassa sīsaṁ na nibbattati
yato <pb ed="P" n="4.170" set="A"/>ca khvassa sīsaṁ nibbattati tamenaṁ evaṁ jānanti yavadūsīvāyaṁ
yavapalāpo yavakaraṇḍavoti tamenaṁ iti viditvā samūlaṁ uppāṭetvā
bahiddhā yavakaraṇassa chaḍḍenti taṁ kissa hetu mā aññe
bhaddakeyeva dūsesīti evameva kho bhikkhave idhekaccassa puggalassa
tādisaṁyeva hoti abhikkantaṁ paṭikkantaṁ ālokitaṁ vilokitaṁ sammiñjitaṁ
pasāritaṁ saṅghāṭipattacīvaradhāraṇaṁ seyyathāpi aññesaṁ bhaddakānaṁ bhikkhūnaṁ
yāvassa bhikkhū āpattiṁ na passanti yato ca khvassa bhikkhū āpattiṁ
passanti tamenaṁ evaṁ jānanti samaṇadūsīvāyaṁ samaṇapalāpo
samaṇakaraṇḍavoti tamenaṁ iti viditvā bahiddhā nāsenti taṁ
<pb n="8.172"/>
Kissa hetu mā aññe bhaddake bhikkhū dūsesīti. Seyyathāpi bhikkhave
mahato dhaññarāsissa phusayamānassa <note n="1">Sī. Yu. vuyhamānassa. Ma. phuṇamānassa.</note> tattha yāni tāni dhaññāni
daḷhāni sāravantāni tāni ekamantaṁ puñjaṁ hoti yāni pana tāni
dhaññāni dubbalāni palāpāni tāni vāto ekamantaṁ apavahati tamenaṁ
sāmikā sammajjaniṁ gahetvā bhiyyoso mattāya apasammajjanti taṁ
kissa hetu mā aññe bhaddake dhaññe dūsesīti evameva kho
bhikkhave idhekaccassa puggalassa tādisaṁyeva hoti abhikkantaṁ paṭikkantaṁ
ālokitaṁ vilokitaṁ sammiñjitaṁ pasāritaṁ saṅghāṭipattacīvaradhāraṇaṁ
seyyathāpi aññesaṁ bhaddakānaṁ bhikkhūnaṁ yāvassa bhikkhū āpattiṁ na
passanti yato ca khvassa bhikkhū āpattiṁ passanti tamenaṁ evaṁ
jānanti samaṇadūsīvāyaṁ samaṇapalāpo samaṇakaraṇḍavoti tamenaṁ
iti viditvā bahiddhā nāsenti taṁ kissa hetu mā aññe
bhaddake bhikkhū dūsesīti. Seyyathāpi bhikkhave puriso udapānanāḷiyatthiko <note n="2">Ma. udapānapanāḷiyatthiko. </note>
tiṇhaṁ kudhāriṁ <note n="3">Ma. kuṭhāriṁ. evamuparipi.</note> ādāya vanaṁ paviseyya so tantadeva <note n="4">Ma. yaṁ yadeva.</note> rukkhaṁ kudhāripāsena
ākoṭeti tattha yāni tāni rukkhāni daḷhāni sāravantāni tāni
kudhāripāsena ākoṭitāni kakkhaḷaṁ paṭinadanti yāni pana tāni
rukkhāni antopūtīni avassutāni kasambujātāni tāni kudhāripāsena
ākoṭitāni daddaraṁ paṭinadanti tamenaṁ mūle chindati mūle
chinditvā agge chindati agge chinditvā anto suvisodhitaṁ visodheti
anto suvisodhitaṁ visodhetvā udapānanāḷiṁ <note n="5">Ma. udapānapanāḷiṁ.</note> yojeti evameva kho
<pb n="8.173"/>
Bhikkhave idhekaccassa puggalassa tādisaṁyeva hoti abhikkantaṁ paṭikkantaṁ
ālokitaṁ vilokitaṁ sammiñjitaṁ pasāritaṁ saṅghāṭipattacīvaradhāraṇaṁ
seyyathāpi aññesaṁ bhaddakānaṁ bhikkhūnaṁ yāvassa bhikkhū āpattiṁ na
passanti yato ca khvassa bhikkhū āpattiṁ passanti tamenaṁ evaṁ
jānanti samaṇadūsīvāyaṁ samaṇapalāpo samaṇakaraṇḍavoti tamenaṁ
iti viditvā bahiddhā nāsenti taṁ kissa hetu mā aññe
bhaddake bhikkhū dūsesīti.
Saṁvāsāya vijānetha <note n="1">Ma. vijānātha.</note> pāpicchakodhano iti
makkhī thambhī palāsī ca issukī maccharī saṭho
saṇhavāco <note n="2">Ma. santavāco.</note> janavati samaṇo viya bhāsati
raho karoti karaṇaṁ pāpadiṭṭhi anādaro
saṁsappī ca musāvādī taṁ viditvā yathākathaṁ
sabbe samaggā hutvāna abhinibbajjayātha naṁ
kāraṇḍavaṁ niddhamavā <note n="3">Ma. Yu. niddhamatha.</note> kasambuṁ apakassavā <note n="4">Ma. Yu. apakassatha. </note>
tato palāpe vāhetha assamaṇe samaṇamānine <note n="5">Yu. samaṇamānino.</note>
niddhamitvā pāpicchaṁ <note n="6">Ma. Yu. pāpicche.</note> pāpalācāragocare <note n="7">Ma. Yu. pāpāacāragocare.</note>
suddhāsuddhehi saṁvāsaṁ kappayavho paṭissatā
tato samaggā nipakā dukkhassantaṁ karissathāti.
<pb n="8.174"/>
Mettāvaggo paṭhamo.
Tassuddānaṁ
mettapaññā ca dve ca piye dve cāppiye dve ca
lokalokavipattiyo devadatto ca uttaro
nando kāraṇḍavena cāti <note n="1">Ma. mettaṁ paññā ca dve pīyā dve lokā dve vipattiyo   devadatto ca uttaro nando kāraṇḍavena cāti. </note>.
</xml>