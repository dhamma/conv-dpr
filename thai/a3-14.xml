<xml src="a3-14.xml">
<readunit id="a3-14">(14) 4. yodhājīvavaggo</readunit>
<p rend="subhead" sid="1">1, yodhājīvasuttaṃ</p>
yodhājīvavaggo catuttho
<p n="573"/>134 Tīhi bhikkhave aṅgehi samannāgato yodhājīvo rājāraho
hoti rājabhoggo rañño aṅgantveva saṅkhaṁ <note n="2">Po. Ma. saṅkhayaṁ.</note> gacchati katamehi
tīhi idha bhikkhave yodhājīvo dūrepātī ca hoti akkhaṇavedhī ca
mahato ca kāyassa padāletā imehi kho bhikkhave tīhi aṅgehi
samannāgato yodhājīvo rājāraho hoti rājabhoggo rañño aṅgantveva
saṅkhaṁ gacchati. Evameva kho bhikkhave tīhi dhammehi samannāgato bhikkhu
āhuneyyo hoti .pe. Anuttaraṁ puññakkhettaṁ lokassa katamehi
tīhi idha bhikkhave bhikkhu dūrepātī ca hoti akkhaṇavedhī ca mahato
ca kāyassa padāletā. Kathañca bhikkhave bhikkhu dūrepātī hoti idha
bhikkhave bhikkhu yaṅkiñci rūpaṁ atītānāgatapaccuppannaṁ ajjhattaṁ vā
bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre
santike vā sabbaṁ rūpaṁ netaṁ mama nesohamasmi na meso
attāti evametaṁ yathābhūtaṁ sammappaññāya passati yākāci vedanā
atītānāgatapaccuppannā ajjhattā vā bahiddhā vā oḷārikā vā
sukhumā vā hīnā vā paṇītā vā yā dūre santike vā sabbā <note n="3">Ma. sabbaṁ vedanaṁ.</note>
<pb n="3.367"/>
Vedanā netaṁ mama nesohamasmi na meso attāti evametaṁ
yathābhūtaṁ sammappaññāya passati yākāci saññā atītānāgatapaccuppannā
ajjhattā vā bahiddhā vā oḷārikā vā sukhumā vā hīnā
vā paṇītā vā yā dūre santike vā sabbā <note n="1">Ma. sabbaṁ saññaṁ.</note> saññā netaṁ
mama nesohamasmi na meso attāti evametaṁ yathābhūtaṁ sammappaññāya
passati yekeci saṅkhārā atītānāgatapaccuppannā ajjhattā
vā bahiddhā vā oḷārikā vā sukhumā vā hīnā vā paṇītā vā
ye dūre santike vā sabbe saṅkhārā netaṁ mama nesohamasmi na
meso attāti evametaṁ yathābhūtaṁ sammappaññāya passati yaṅkiñci
viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ
vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ
viññāṇaṁ netaṁ mama nesohamasmi na meso attāti evametaṁ
yathābhūtaṁ sammappaññāya passati evaṁ kho bhikkhave bhikkhu dūrepātī
hoti. Kathañca bhikkhave bhikkhu akkhaṇavedhī hoti idha bhikkhave bhikkhu
idaṁ dukkhanti yathābhūtaṁ pajānāti ayaṁ dukkhasamudayoti yathābhūtaṁ pajānāti
ayaṁ dukkhanirodhoti yathābhūtaṁ pajānāti ayaṁ dukkhanirodhagāminī paṭipadāti
yathābhūtaṁ pajānāti evaṁ kho bhikkhave bhikkhu akkhaṇavedhī hoti.
Kathañca bhikkhave bhikkhu mahato kāyassa padāletā hoti idha bhikkhave
bhikkhu mahantaṁ avijjākkhandhaṁ padāleti evaṁ kho bhikkhave bhikkhu mahato
kāyassa padāletā hoti. Imehi kho bhikkhave tīhi dhammehi samannāgato
<pb n="3.368"/>
Bhikkhu āhuneyyo hoti .pe. Anuttaraṁ puññakkhettaṁ lokassāti.
<p rend="subhead" sid="2">2, parisāsuttaṃ</p>
<p n="574"/>135 Tisso imā bhikkhave parisā katamā tisso
ukkācitavinītā parisā paṭipucchāvinītā parisā yāvatajjhāvinītā <note n="1">Ma. yāvatāvinītā.</note>
parisā imā <pb ed="P" n="1.286" set="A"/>kho bhikkhave tisso parisāti.
<p rend="subhead" sid="3">3, mittasuttaṃ</p>
<p n="575"/>136 Tīhi bhikkhave aṅgehi samannāgato mitto
sevitabbo katamehi tīhi duddadaṁ dadāti dukkaraṁ karoti dukkhamaṁ
khamati imehi kho bhikkhave tīhi aṅgehi samannāgato mitto sevitabboti.
<p rend="subhead" sid="4">4, uppādāsuttaṃ</p>
<p n="576"/>137 Uppādā vā bhikkhave tathāgatānaṁ anuppādā vā
tathāgatānaṁ ṭhitāva sā dhātu dhammaṭṭhitatā dhammaniyāmatā sabbe saṅkhārā
aniccāti <note n="2">. Ma. Yu. itisaddo natthi.</note> taṁ tathāgato abhisambujjhati abhisameti abhisambujjhitvā
abhisametvā ācikkhati deseti paññāpeti paṭṭhapeti vivarati vibhajati
uttānīkaroti sabbe saṅkhārā aniccāti. Uppādā vā bhikkhave
tathāgatānaṁ anuppādā vā tathāgatānaṁ ṭhitāva sā dhātu dhammaṭṭhitatā
dhammaniyāmatā sabbe saṅkhārā dukkhāti <note n="3">. Ma. Yu. itisaddo natthi.</note> taṁ tathāgato abhisambujjhati
abhisameti abhisambujjhitvā abhisametvā ācikkhati deseti paññāpeti
paṭṭhapeti vivarati vibhajati uttānīkaroti sabbe saṅkhārā dukkhāti.
Uppādā vā bhikkhave tathāgatānaṁ anuppādā vā tathāgatānaṁ ṭhitāva
sā dhātu dhammaṭṭhitatā dhammaniyāmatā sabbe dhammā anattāti <note n="4">. Ma. Yu. itisaddo natthi.</note>
taṁ tathāgato abhisambujjhati abhisameti abhisambujjhitvā abhisametvā
ācikkhati deseti paññāpeti paṭṭhapeti vivarati vibhajati uttānīkaroti
<pb n="3.369"/>
Sabbe dhammā anattāti.
<p rend="subhead" sid="5">5, kesakambalasuttaṃ</p>
<p n="577"/>138 Seyyathāpi bhikkhave yānikānici tantāvutānaṁ vatthānaṁ
kesakambalo tesaṁ paṭikiṭṭho akkhāyati kesakambalo bhikkhave sīte
sīto uṇhe uṇho dubbaṇṇo duggandho dukkhasamphasso evameva
kho bhikkhave yānikānici puthusamaṇappavādānaṁ <note n="1">Ma. puthusamaṇabrāhmaṇavādānaṁ.</note> makkhalivādo tesaṁ
paṭikiṭṭho akkhāyati makkhali bhikkhave moghapuriso evaṁvādī <pb ed="P" n="1.287" set="A"/>evaṁdiṭṭhi
natthi kammaṁ natthi kiriyaṁ natthi viriyanti. Yepi te bhikkhave ahesuṁ
atītamaddhānaṁ arahanto sammāsambuddhā tepi bhagavanto kammavādā
ceva ahesuṁ kiriyavādā ca viriyavādā ca tepi bhikkhave makkhali
moghapuriso paṭibāhati natthi kammaṁ natthi kiriyaṁ natthi viriyanti.
Yepi te bhikkhave bhavissanti anāgatamaddhānaṁ arahanto sammāsambuddhā
tepi bhagavanto kammavādā ceva bhavissanti kiriyavādā ca viriyavādā ca
tepi bhikkhave makkhali moghapuriso paṭibāhati natthi kammaṁ natthi
kiriyaṁ natthi viriyanti. Ahampi bhikkhave etarahi arahaṁ sammāsambuddho
kammavādo <note n="2">Ma. ceva --- ca.</note> kiriyavādo <note n="3">Ma. ceva --- ca.</note> viriyavādo <note n="4">Ma. ceva --- ca.</note> mampi bhikkhave makkhali
moghapuriso paṭibāhati natthi kammaṁ natthi kiriyaṁ natthi viriyanti.
Seyyathāpi bhikkhave nadīmukhe khipaṁ uḍḍeyya bahunnaṁ macchānaṁ ahitāya
dukkhāya anayāya byasanāya evamava kho bhikkhave makkhali moghapuriso
manussakhipammaññe loke uppanno bahunnaṁ sattānaṁ ahitāya dukkhāya
<pb n="3.370"/>
Anayāya byasanāyāti.
<p rend="subhead" sid="6">6, sampadāsuttaṃ</p>
<p n="578"/>139 Tisso imā bhikkhave sampadā katamā tisso
saddhāsampadā sīlasampadā paññāsampadā imā kho bhikkhave tisso
sampadāti.
<p rend="subhead" sid="7">7, vuddhisuttaṃ</p>
<p n="579"/>140 Tisso imā bhikkhave vuḍḍhiyo katamā tisso
saddhāvuḍḍhi sīlavuḍḍhi paññāvuḍḍhi imā kho bhikkhave tisso
vuḍḍhiyoti.
<p rend="subhead" sid="8">8, assakhaḷuṅkasuttaṃ</p>
<p n="580"/>141 Tayo ca bhikkhave assakhaluṅke desessāmi tayo ca
purisakhaluṅke taṁ suṇātha sādhukaṁ manasikarotha bhāsissāmīti. Evaṁ
bhanteti kho te bhikkhū bhagavato <pb ed="P" n="1.288" set="A"/>paccassosuṁ. Bhagavā etadavoca
katame ca bhikkhave tayo assakhaluṅkā idha bhikkhave ekacco assakhaluṅko
javasampanno hoti na vaṇṇasampanno na ārohapariṇāhasampanno
idha pana bhikkhave ekacco assakhaluṅko javasampanno ca hoti
vaṇṇasampanno ca na ārohapariṇāhasampanno idha pana bhikkhave ekacco
assakhaluṅko javasampanno ca hoti vaṇṇasampanno ca ārohapariṇāhasampanno
ca ime kho bhikkhave tayo assakhaluṅkā katame ca
bhikkhave tayo purisakhaluṅkā idha bhikkhave ekacco purisakhaluṅko
javasampanno hoti na vaṇṇasampanno na ārohapariṇāhasampanno idha
pana bhikkhave ekacco purisakhaluṅko javasampanno ca hoti vaṇṇasampanno
ca na ārohapariṇāhasampanno idha pana bhikkhave ekacco
<pb n="3.371"/>
Purisakhaluṅko javasampanno ca hoti vaṇṇasampanno ca ārohapariṇāhasampanno
ca kathañca bhikkhave purisakhaluṅko javasampanno hoti na
vaṇṇasampanno na ārohapariṇāhasampanno idha bhikkhave bhikkhu
idaṁ dukkhanti yathābhūtaṁ pajānāti .pe. Ayaṁ dukkhanirodhagāminī
paṭipadāti yathābhūtaṁ pajānāti idamassa javasmiṁ vadāmi abhidhamme
kho pana abhivinaye pañhaṁ puṭṭho saṁsādeti no vissajjeti idamassa
na vaṇṇasmiṁ vadāmi na kho pana lābhī hoti cīvarapiṇḍapātasenāsanagilāna-
paccayabhesajjaparikkhārānaṁ idamassa na ārohapariṇāhasmiṁ
vadāmi evaṁ kho bhikkhave purisakhaluṅko javasampanno hoti na
vaṇṇasampanno na ārohapariṇāhasampanno kathañca bhikkhave purisakhaluṅko
javasampanno ca hoti vaṇṇasampanno ca na ārohapariṇāhasampanno
idha bhikkhave bhikkhu idaṁ dukkhanti yathābhūtaṁ pajānāti .pe. Ayaṁ
dukkhanirodhagāminī paṭipadāti yathābhūtaṁ pajānāti idamassa javasmiṁ
vadāmi abhidhamme kho pana abhivinaye pañhaṁ puṭṭho vissajjeti no
saṁsādeti idamassa vaṇṇasmiṁ vadāmi na kho pana lābhī hoti
cīvarapiṇḍapātasenāsanagilānapaccayabhesajjaparikkhārānaṁ idamassa na <pb ed="P" n="1.289" set="A"/>
ārohapariṇāhasmiṁ vadāmi evaṁ kho bhikkhave purisakhaluṅko khavasampanno ca
hoti vaṇṇasampanno ca na ārohapariṇāhasampanno kathañca bhikkhave
purisakhaluṅko javasampanno ca hoti vaṇṇasampanno ca ārohapariṇāhasampanno
ca idha bhikkhave bhikkhu idaṁ dukkhanti yathābhūtaṁ parānāti .pe.
<pb n="3.372"/>
Ayaṁ dukkhanirodhagāminī paṭipadāti yathābhūtaṁ pajānāti idamassa
javasmiṁ vadāmi abhidhamme kho pana abhivinaye pañhaṁ puṭṭho
vissajjeti no saṁsādeti idamassa vaṇṇasmiṁ vadāmi lābhī kho pana
hoti cīvarapiṇḍapātasenāsanagilānapaccayabhesajjaparikkhārānaṁ idamassa
ārohapariṇāhasmiṁ vadāmi evaṁ kho bhikkhave purisakhaluṅko javasampanno
ca hoti vaṇṇasampanno ca ārohapariṇāhasampanno ca ime kho
bhikkhave tayo purisakhaluṅkāti.
<p rend="subhead" sid="9">9, assaparassasuttaṃ</p>
<p n="581"/>142 Tayo ca bhikkhave assasadasse <note n="1">Ma. assaparasse purisaparasse. ito paraṁ īdisameva.</note> desessāmi tayo ca
purisasadasse <note n="2">Ma. assaparasse purisaparasse. ito paraṁ īdisameva.</note> taṁ suṇātha sādhukaṁ manasikarotha bhāsissāmīti. Evaṁ
bhanteti kho te bhikkhū bhagavato paccassosuṁ. Bhagavā etadavoca
katame ca bhikkhave tayo assasadassā idha bhikkhave ekacco assasadasso
javasampanno hoti na vaṇṇasampanno na ārohapariṇāhasampanno idha
pana bhikkhave ekacco assasadasso javasampanno ca hoti vaṇṇasampanno
ca na ārohapariṇāhasampanno idha pana bhikkhave ekacco
assasadasso javasampanno ca hoti vaṇṇasampanno ca
ārohapariṇāhasampanno ca ime kho bhikkhave tayo assasadassā
katame ca bhikkhave tayo purisasadassā idha bhikkhave ekacco purisasadasso
javasampanno hoti na vaṇṇasampanno na ārohapariṇāhasampanno
idha pana bhikkhave ekacco purisasadasso javasampanno ca hoti
vaṇṇasampanno ca na ārohapariṇāhasampanno idha pana
<pb n="3.373"/>
Bhikkhave ekacco purisasadasso <pb ed="P" n="1.290" set="A"/>javasampanno ca hoti vaṇṇasampanno
ca ārohapariṇāhasampanno ca kathañca bhikkhave purisasadasso
javasampanno hoti na vaṇṇasampanno na ārohapariṇāhasampanno idha
bhikkhave bhikkhu pañcannaṁ orambhāgiyānaṁ saññojanānaṁ parikkhayā
opapātiko hoti tattha parinibbāyī anāvattidhammo tasmā lokā idamassa
javasmiṁ vadāmi abhidhamme kho pana abhivinaye pañhaṁ puṭṭho saṁsādeti
no vissajjeti idamassa na vaṇṇasmiṁ vadāmi na kho pana lābhī
hoti cīvarapiṇḍapātasenāsanagilānapaccayabhesajjaparikkhārānaṁ idamassa
na ārohapariṇāhasmiṁ vadāmi evaṁ kho bhikkhave purisasadasso
javasampanno hoti na vaṇṇasampanno na ārohapariṇāhasampanno
kathañca bhikkhave purisasadasso javasampanno ca hoti vaṇṇasampanno
ca na ārohapariṇāhasampanno idha bhikkhave bhikkhu pañcannaṁ
orambhāgiyānaṁ saññojanānaṁ parikkhayā opapātiko hoti tattha parinibbāyī
anāvattidhammo tasmā lokā idamassa javasmiṁ vadāmi abhidhamme
kho pana abhivinaye pañhaṁ puṭṭho vissajjeti no saṁsādeti idamassa
vaṇṇasmiṁ vadāmi na kho pana lābhī hoti cīvarapiṇḍapātasenāsanagilāna-
paccayabhesajjaparikkhārānaṁ idamassa na ārohapariṇāhasmiṁ vadāmi
evaṁ kho bhikkhave purisasadasso javasampanno ca hoti vaṇṇasampanno
ca na ārohapariṇāhasampanno kathañca bhikkhave purisasadasso
javasampanno ca hoti vaṇṇasampanno ca ārohapariṇāhasampanno ca idha
<pb n="3.374"/>
Bhikkhave bhikkhu pañcannaṁ orambhāgiyānaṁ saññojanānaṁ parikkhayā
opapātiko hoti tattha parinibbāyī anāvattidhammo tasmā lokā
idamassa javasmiṁ vadāmi abhidhamme kho pana abhivinaye pañhaṁ puṭṭho
vissajjeti no saṁsādeti idamassa vaṇṇasmiṁ vadāmi lābhī kho pana
hoti cīvarapiṇḍapātasenāsanagilānapaccayabhesajjaparikkhārānaṁ idamassa
ārohapariṇāhasmiṁ vadāmi evaṁ kho bhikkhave purisasadasso
javasampanno ca hoti vaṇṇasampanno ca ārohapariṇāhasampanno ca
ime kho bhikkhave tayo purisasadassāti.
<p rend="subhead" sid="10">10, assājānīyasuttaṃ</p>
<p n="582"/>143 Tayo ca bhikkhave bhadde assājāniye desessāmi
tayo ca bhadde purisājāniye taṁ suṇātha sādhukaṁ manasikarotha bhāsissāmīti.
Evaṁ <pb ed="P" n="1.291" set="A"/>bhanteti kho te bhikkhū bhagavato paccassosuṁ. Bhagavā
etadavoca katame ca bhikkhave tayo bhaddā assājāniyā idha
bhikkhave ekacco bhaddo assājāniyo .pe. Javasampanno ca hoti
vaṇṇasampanno ca ārohapariṇāhasampanno ca ime kho bhikkhave
tayo bhaddā assājāniyā katame ca bhikkhave tayo bhaddā
purisājāniyā idha bhikkhave ekacco bhaddo purisājāniyo .pe.
Javasampanno ca hoti vaṇṇasampanno ca ārohapariṇāhasampanno
ca .pe. Kathañca bhikkhave bhaddo purisājāniyo javasampanno ca hoti
vaṇṇasampanno ca ārohapariṇāhasampanno ca idha bhikkhave bhikkhu
āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme
<pb n="3.375"/>
Sayaṁ abhiññā sacchikatvā upasampajja viharati idamassa javasmiṁ
vadāmi abhidhamme kho pana abhivinaye pañhaṁ puṭṭho vissajjeti no
saṁsādeti idamassa vaṇṇasmiṁ vadāmi lābhī kho pana hoti
cīvarapiṇḍapātasenāsanagilānapaccayabhesajjaparikkhārānaṁ idamassa
ārohapariṇāhasmiṁ vadāmi evaṁ kho bhikkhave bhaddo purisājāniyo
javasampanno ca hoti vaṇṇasampanno ca ārohapariṇāhasampanno ca
ime kho bhikkhave tayo bhaddā purisājāniyāti.
<p rend="subhead" sid="11">11, paṭhamamoranivāpasuttaṃ</p>
<p n="583"/>144 Ekaṁ samayaṁ bhagavā rājagahe viharati moranivāpe
paribbājakārāme. Tatra kho bhagavā bhikkhū āmantesi bhikkhavoti.
Bhadanteti te bhikkhū bhagavato paccassosuṁ. Bhagavā etadavoca tīhi bhikkhave
dhammehi samannāgato bhikkhu accantaniṭṭho hoti accantayogakkhemī
accantabrahmacārī accantapariyosāno seṭṭho devamanussānaṁ katamehi
tīhi asekkhena sīlakkhandhena asekkhena samādhikkhandhena asekkhena
paññākkhandhena imehi kho bhikkhave tīhi dhammehi samannāgato bhikkhu
accantaniṭṭho hoti accantayogakkhemī accantabrahmacārī accantapariyosāno
seṭṭho devamanussānanti.
<p rend="subhead" sid="12">12, dutiyamoranivāpasuttaṃ</p>
<p n="584"/>145 Tīhi bhikkhave dhammehi samannāgato bhikkhu
accantaniṭṭho hoti accantayogakkhemī accantabrahmacārī
accantapariyosāno seṭṭho devamanussānaṁ katamehi tīhi iddhipāṭihāriyena
ādesanāpāṭihāriyena anusāsanīpāṭihāriyena imehi kho bhikkhave tīhi
<pb n="3.376"/>
Dhammehi samannāgato bhikkhu accantaniṭṭho hoti accantayogakkhemī
accantabrahmacārī accantapariyosāno seṭṭho devamanussānanti.
<p rend="subhead" sid="13">13, tatiyamoranivāpasuttaṃ</p>
<p n="585"/>146 Tīhi bhikkhave dhammehi samannāgato bhikkhu
accantaniṭṭho hoti accantayogakkhemī accantabrahmacārī
accantapariyosāno seṭṭho devamanussānaṁ katamehi tīhi sammādiṭṭhiyā
sammāñāṇena sammāvimuttiyā imehi kho bhikkhave tīhi dhammehi
samannāgato bhikkhu accantaniṭṭho hoti accantayogakkhemī accantabrahmacārī
accantapariyosāno seṭṭho devamanussānanti.
Yodhājīvavaggo catuttho.
Tassuddānaṁ
yodhaparisamittā ca uppādo kesakambalo
saddhā vuḍḍhi tayo assā tayo moranivāpinoti.
</xml>