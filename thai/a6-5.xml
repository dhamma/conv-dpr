<xml src="a6-5.xml">
<readunit id="a6-5">5. dhammikavaggo</readunit>
<p rend="subhead" sid="1">1, nāgasuttaṃ</p>
Dhammikavaggo pañcamo
<p n="314"/>43 Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Atha kho bhagavā pubbaṇhasamayaṁ nivāsetvā patta
cīvaramādāya sāvatthiyaṁ piṇḍāya pāvisi sāvatthiyaṁ piṇḍāya caritvā
pacchābhattaṁ piṇḍapātapaṭikkanto āyasmantaṁ ānandaṁ āmantesi
<pb n="6.385"/>
Āyāmānanda yena pubbārāmo migāramātupāsādo tenupasaṅkamissāma
divā vihārāyāti. Evaṁ bhanteti kho āyasmā ānando bhagavato
paccassosi. Atha kho bhagavā āyasmatā ānandena saddhiṁ yena
pubbārāmo migāramātupāsādo tenupasaṅkami atha kho bhagavā
sāyaṇhasamayaṁ paṭisallānā vuṭṭhito āyasmantaṁ ānandaṁ āmantesi
āyāmānanda yena pubbakoṭṭhako tenupasaṅkamissāma gattāni
parisiñcitunti. Evaṁ bhanteti kho āyasmā ānando bhagavato
paccassosi. Atha kho bhagavā āyasmatā ānandena saddhiṁ yena
pubbakoṭṭhako tenupasaṅkami gattāni parisiñcituṁ pubbakoṭṭhake
gattāni parisiñcitvā paccuttaritvā ekacīvaro aṭṭhāsi gattāni
pubbasadisāni kurumāno <note n="1">Ma. Yu. gattāni pubbāpayamāno.</note>.
Tena kho pana samayena rañño pasenadissa kosalassa seto
nāma nāgo mahāturiyatāḷitavāditena pubbakoṭṭhakā paccuttarati. Apissu
taṁ jano disvā evamāha abhirūpo vata bho rañño nāgo dassanīyo
vata bho rañño nāgo pāsādiko vata bho rañño nāgo
kāyupapanno vata bho rañño nāgoti <note n="2">Yu. ito paraṁ nāgo vata bho nāgoti  dissanti.</note>.
Evaṁ vutte āyasmā udāyi bhagavantaṁ etadavoca hatthimeva
nu kho bhante mahantaṁ brahantaṁ kāyupapannaṁ jano disvā evamāha
nāgo vata bho nāgoti udāhu aññampi kañci mahantaṁ brahantaṁ
<pb n="6.386"/>
Kāyupapannaṁ jano disvā evamāha nāgo vata bho nāgoti hatthimpi
kho udāyi mahantaṁ brahantaṁ kāyupapannaṁ jano disvā evamāha nāgo
vata bho nāgoti. Assampi kho udāyi mahantaṁ brahantaṁ goṇampi
kho udāyi <pb ed="P" n="3.346" set="A"/>mahantaṁ brahantaṁ uragampi kho udāyi mahantaṁ brahantaṁ
rukkhampi kho udāyi mahantaṁ brahantaṁ manussampi kho udāyi mahantaṁ
brahantaṁ kāyupapannaṁ jano disvā evamāha nāgo vata bho nāgoti
apicudāyi yo sadevake loke samārake sabrahmake sassamaṇabrāhmaṇiyā
pajāya sadevamanussāya āguṁ na karoti kāyena vācāya manasā tamahaṁ
nāgoti brūmīti. Acchariyaṁ bhante abbhutaṁ bhante yāva
subhāsitañcidaṁ bhante bhagavatā apicudāyi yo sadevake loke samārake
sabrahmake sassamaṇabrāhmaṇiyā pajāya sadevamanussāya āguṁ na
karoti kāyena vācāya manasā tamahaṁ nāgoti brūmīti.
Idañca panāhaṁ bhante bhagavatā subhāsitaṁ imāhi gāthāhi anumodāmi
manussabhūtaṁ sambuddhaṁ attadantaṁ samāhitaṁ
iriyamānaṁ brahmapathe cittassūpasame rataṁ
yaṁ manussā namassanti sabbadhammānapāraguṁ
devāpi taṁ namassanti iti me arahato sutaṁ.
Sabbasaññojanātītaṁ vanā nibbānamāgataṁ <note n="1">Ma. nibbanamāgataṁ.</note>
kāmehi nekkhammarataṁ muttaṁ selāva kañcanaṁ
sabbe accarucī nāgo himavāññe siluccayo <note n="2">Ma. Yu. siluccaye.</note>
<pb n="6.387"/>
Sabbesaṁ nāganāmānaṁ saccanāmo anuttaro.
Nāgaṁ vo kittayissāmi na hi āguṁ karoti so
soraccaṁ avihiṁsā ca pādā nāgassa te duve
tapo ca brahmacariyaṁ caraṇā nāgassa tyāpare
saddhāhattho mahānāgo upekkhāsetadantavā
sati gīvā siro paññā vimaṁsā dhammacintanā
dhammakucchisamātapo viveko tassa vāladhi
so jhāyī assāsarato ajjhattūpasamāhito <note n="1">Ma. Yu. ajjhattaṁ susamāhito.</note>
gacchaṁ samāhito nāgo ṭhito nāgo samāhito
seyyaṁ <note n="2">Yu. sayaṁ.</note> samāhito nāgo nisinno pi samāhito
sabbattha saṁvuto nāgo esā nāgassa sampadā.
Bhuñjati anavajjāni sāvajjāni na bhuñjati
ghāsācchādanaṁ <note n="3">Ma. Yu. ghāsamacchādanaṁ. </note> laddhā sannidhiṁ parivajjaye <note n="4">Ma. Yu. parivajjayaṁ.</note>
saññojanaṁ anuṁ thūlaṁ sabbaṁ chetvāna bandhanaṁ
yena yeneva gacchati anapekkhova gacchati.
Yathāpi udake jātaṁ puṇḍarikaṁ pavaḍḍhati
na upalimpati toyena sucigandhaṁ manoramaṁ
tatheva loke sujāto buddho loke viharati <note n="5">Yu. virajjati.</note>
na upalimpati lokena toyena padumaṁ yathā.
Mahāggini pajjalito <note n="6">Ma. mahāginiva jalito.  Yu. mahāgini ....</note> anāhārūpasammati
<pb n="6.388"/>
Saṅkhāresūpasantesu nibbutoti pavuccati.
Atthassāyaṁ viññāpanī upamā viññūhi desitā.
Viññāyanti <note n="1">Ma. viññassanti. Yu. viññissanti.</note> mahānāgā nāgaṁ nāgena desitaṁ.
Vītarāgo vītadoso vītamoho anāsavo
sarīraṁ vijahaṁ nāgo parinibbissati <note n="2">Yu. parinibbāti.</note> anāsavoti.
<p rend="subhead" sid="2">2, migasālāsuttaṃ</p>
<p n="315"/>44 Atha kho āyasmā ānando pubbaṇhasamayaṁ nivāsetvā
pattacīvaramādāya yena migasālāya upāsikāya nivesanaṁ tenupasaṅkami
upasaṅkamitvā paññatte āsane nisīdi. Atha kho migasālā upāsikā
yenāyasmā ānando tenupasaṅkami upasaṅkamitvā āyasmantaṁ ānandaṁ
abhivādetvā ekamantaṁ nisīdi ekamantaṁ nisinnā kho migasālā upāsikā
āyasmantaṁ ānandaṁ etadavoca kathaṁkathaṁ nāmāyaṁ bhante ānanda
bhagavatā dhammo desito aññeyyo yatra hi <pb ed="P" n="3.348" set="A"/>nāma brahmacārī ca
abrahmacārī ca ubho samasamagatikā bhavissanti abhisamparāyaṁ pitā
me bhante purāṇo brahmacārī ahosi ārācārī virato methunā
gāmadhammā so kālakato bhagavatā byākato sakadāgāmī satto <note n="3">Ma.  sakadāgāmipatto. aparaṁpi evaṁ ñātabbaṁ.</note> tusitaṁ
kāyaṁ upapannoti pitu <note n="4">Po. Yu. petteyyo.  Ma. petteyyopi me. aparaṁpi īdisameva.</note> piyo me bhante isidatto abrahmacārī
ahosi sadārasantuṭṭho sopi kālakato bhagavatā byākato sakadāgāmī
satto tusitaṁ kāyaṁ upapannoti kathaṁkathaṁ nāmāyaṁ bhante ānanda bhagavatā
dhammo desito aññeyyo yatra hi nāma brahmacārī ca abrahmacārī
<pb n="6.389"/>
Ca ubho samasamagatikā bhavissanti abhisamparāyanti. Evaṁ kho panetaṁ
bhagini bhagavatā byākatanti. Atha kho āyasmā ānando migasālāya
upāsikāya nivesane piṇḍapātaṁ gahetvā uṭṭhāyāsanā pakkāmi.
Atha kho āyasmā ānando pacchābhattaṁ piṇḍapātapaṭikkanto yena
bhagavā tenupasaṅkami upasaṅkamitvā bhagavantaṁ abhivādetvā ekamantaṁ
nisīdi ekamantaṁ nisinno kho āyasmā ānando bhagavantaṁ etadavoca
idhāhaṁ bhante pubbaṇhasamayaṁ nivāsetvā pattacīvaramādāya yena
migasālāya upāsikāya nivesanaṁ tenupasaṅkamiṁ upasaṅkamitvā paññatte
āsane nisīdiṁ atha kho bhante migasālā upāsikā yenāhaṁ tenupasaṅkami
upasaṅkamitvā maṁ abhivādetvā ekamantaṁ nisīdi ekamantaṁ
nisinnā kho bhante migasālā upāsikā maṁ etadavoca kathaṁkathaṁ nāmāyaṁ
bhante ānanda bhagavatā dhammo desito aññeyyo yatra hi nāma
brahmacārī ca abrahmacārī ca ubho samasamagatikā bhavissanti
abhisamparāyaṁ pitā me bhante purāṇo brahmacārī ahosi ārācārī virato
methunā gāmadhammā so kālakato bhagavatā byākato sakadāgāmī
satto tusitaṁ kāyaṁ upapannoti pitu piyo me bhante isidatto
abrahmacārī <pb ed="P" n="3.349" set="A"/>ahosi sadārasantuṭṭho sopi kālakato bhagavatā byākato
sakadāgāmī satto tusitaṁ kāyaṁ upapannoti kathaṁkathaṁ nāmāyaṁ bhante ānanda
bhagavatā dhammo desito aññeyyo yatra hi nāma brahmacārī ca
<pb n="6.390"/>
Abrahmacārī ca ubho samasamagatikā bhavissanti abhisamparāyanti.
Evaṁ vutte ahaṁ bhante migasālaṁ upāsikaṁ etadavocaṁ evaṁ
kho panetaṁ bhagini bhagavatā byākatanti. Kā cānanda migasālā upāsikā
bālā abyattā ambakā ambakasaññā <note n="1"><pb ed="P" n="3.350" set="A"/>Ma. ammakā ammaka ....</note> ke ca purisapuggalaparopariyañāṇe
chayime ānanda puggalā santo saṁvijjamānā lokasmiṁ katame cha
idhānanda ekacco puggalo sorato hoti sukhasaṁvāso abhinandanti
sabrahmacārī ekattavāsena tassa savanenapi akataṁ hoti bāhusaccenapi
akataṁ hoti diṭṭhiyāpi appaṭividdhaṁ hoti sāmāyikampi
vimuttiṁ na labhati so kāyassa bhedā parammaraṇā hānāya pareti
no visesāya hānagāmīyeva hoti no visesagāmī. Idha panānanda
ekacco puggalo sorato hoti sukhasaṁvāso abhinandanti sabrahmacārī
ekattavāsena tassa savanenapi kataṁ hoti bāhusaccenapi kataṁ hoti
diṭṭhiyāpi paṭividdhaṁ hoti sāmāyikampi vimuttiṁ labhati so kāyassa
bhedā parammaraṇā visesāya pareti <note n="2">Po. pavedeti.</note> no hānāya visesagāmīyeva
hoti no hānagāmī tatrānanda pamāṇikā pamiṇanti imassapi
teva dhammā aparassapi teva dhammā kasmā tesaṁ eko hīno eko
paṇītoti tañhi tesaṁ ānanda hoti dīgharattaṁ ahitāya dukkhāya
tatrānanda yvāyaṁ puggalo sorato hoti sukhasaṁvāso abhinandanti
sabrahmacārī ekattavāsena tassa savanenapi kataṁ hoti bāhusaccenapi
kataṁ hoti diṭṭhiyāpi paṭividdhaṁ hoti sāmāyikampi vimuttiṁ labhati
<pb n="6.391"/>
Ayaṁ ānanda puggalo amunā purimena puggalena abhikkantataro ca
paṇītataro ca taṁ kissa hetu imañhānanda puggalaṁ dhammasoto
nibbahati tadanantaraṁ ko jāneyya aññatra tathāgatena tasmā
tihānanda mā puggalesu pamāṇikā ahuvattha mā puggalesu ca
pamāṇaṁ gaṇhittha khaññati hānanda puggalesu pamāṇaṁ gaṇhanto
ahaṁ vā ānanda puggalesu pamāṇaṁ gaṇheyyaṁ yo vāpanassa
mādiso. Idha panānanda ekaccassa puggalassa kodhamāno adhigato
hoti samayena samayañcassa lobhadhammā uppajjanti tassa savanenapi
akataṁ hoti bāhusaccenapi akataṁ hoti diṭṭhiyāpi appaṭividdhaṁ
hoti sāmāyikampi vimuttiṁ na labhati so kāyassa bhedā parammaraṇā
hānāya pareti no visesāya hānagāmīyeva hoti no visesagāmī.
Idha panānanda ekaccassa puggalassa kodhamāno adhigato
hoti samayena samayañcassa lobhadhammā uppajjanti tassa savanenapi
kataṁ hoti .pe. Idha panānanda ekaccassa puggalassa kodhamāno
adhigato hoti samayena samayañcassa vacīsaṅkhārā uppajjanti tassa
savanenapi akataṁ hoti bāhusaccenapi akataṁ hoti diṭṭhiyāpi appaṭividdhaṁ
hoti sāmāyikampi vimuttiṁ na labhati so kāyassa bhedā
parammaraṇā hānāya pareti no visesāya hānagāmīyeva hoti no
visesagāmī. Idha panānanda ekaccassa puggalassa kodhamāno adhigato
hoti samayena samayañcassa vacīsaṅkhārā uppajjanti tassa savanenapi
<pb n="6.392"/>
Kataṁ hoti bāhusaccenapi kataṁ hoti diṭṭhiyāpi paṭividdhaṁ hoti
sāmāyikampi <pb ed="P" n="3.351" set="A"/>vimuttiṁ labhati so kāyassa bhedā parammaraṇā
visesāya pareti no hānāya visesagāmīyeva hoti no hānagāmī
tatrānanda pamāṇikā pamiṇanti imassapi teva dhammā aparassapi
teva dhammā kasmā tesaṁ eko hīno eko paṇītoti tañhi
tesaṁ ānanda hoti dīgharattaṁ ahitāya dukkhāya tatrānanda yassa
puggalassa kodhamāno adhigato hoti samayena samayañcassa vacīsaṅkhārā
uppajjanti tassa savanenapi kataṁ hoti bāhusaccenapi kataṁ hoti
diṭṭhiyāpi paṭividdhaṁ hoti sāmāyikampi vimuttiṁ labhati ayaṁ ānanda
puggalo amunā purimena puggalena abhikkantataro ca paṇītataro
ca taṁ kissa hetu imañhānanda puggalaṁ dhammasoto nibbahati
tadanantaraṁ ko jāneyya aññatra tathāgatena tasmā tihānanda mā
puggalesu pamāṇikā ahuvattha mā puggalesu ca pamāṇaṁ gaṇhittha
khaññati hānanda puggalesu pamāṇaṁ gaṇhanto ahaṁ vā ānanda
puggalesu pamāṇaṁ gaṇheyyaṁ yo vā panassa mādiso kā cānanda
migasālā upāsikā bālā abyattā ambakā ambakasaññā ke ca
purisapuggalaparopariyañāṇe. Ime kho ānanda cha puggalā santo
saṁvijjamānā lokasmiṁ. Yathārūpena ānanda sīlena purāṇo samannāgato
ahosi tathārūpena sīlena isidatto samannāgato abhavissa nayidha
purāṇo isidattassa gatimpi aññassa yathārūpāya ca ānanda
<pb n="6.393"/>
Paññāya isidatto samannāgato ahosi tathārūpāya paññāya
purāṇo samannāgato abhavissa nayidha isidatto purāṇassa gatimpi
aññassa iti kho ānanda ime puggalā ubho ekaṅgahīnāti.
<p rend="subhead" sid="3">3, iṇasuttaṃ</p>
<p n="316"/>45 Daḷiddiyaṁ <note n="1">Ma. Yu. dāliddiyaṁ.</note> bhikkhave <pb ed="P" n="3.352" set="A"/>dukkhaṁ lokasmiṁ kāmabhoginoti evaṁ
bhante. Yampi bhikkhave daḷiddo <note n="2">Ma. Yu. daliddo.</note> assako anaddhiko <note n="3">Po. Yu. anāḷiko. Ma. anāḷhiko.</note> iṇaṁ ādiyati
iṇādānampi bhikkhave dukkhaṁ lokasmiṁ kāmabhoginoti evaṁ bhante.
Yampi bhikkhave daḷiddo assako anaddhiko iṇaṁ ādiyitvā vaḍḍhiṁ
paṭissuṇāti vaḍḍhipi bhikkhave dukkhā lokasmiṁ kāmabhoginoti evaṁ
bhante. Yampi bhikkhave daḷiddo assako anaddhiko vaḍḍhiṁ paṭissuṇitvā
kālābhataṁ vaḍḍhiṁ na deti codentipi naṁ codanāpi bhikkhave dukkhā
lokasmiṁ kāmabhoginoti evaṁ bhante. Yampi bhikkhave daḷiddo
assako anaddhiko codiyamāno na deti anucarantipi naṁ anucariyāpi
bhikkhave dukkhā lokasmiṁ kāmabhoginoti evaṁ bhante. Yampi bhikkhave
daḷiddo assako anaddhiko anucariyamāno na deti bandhantipi naṁ
bandhanampi bhikkhave dukkhaṁ lokasmiṁ kāmabhoginoti evaṁ bhante.
Iti kho bhikkhave daḷiddiyampi dukkhaṁ lokasmiṁ kāmabhogino iṇādānampi
dukkhaṁ lokasmiṁ kāmabhogino vaḍḍhipi dukkhā lokasmiṁ kāmabhogino
codanāpi dukkhā lokasmiṁ kāmabhogino anucariyāpi dukkhā lokasmiṁ
kāmabhogino bandhanampi dukkhaṁ lokasmiṁ kāmabhogino evameva kho
<pb n="6.394"/>
Bhikkhave yassa kassaci saddhā natthi kusalesu dhammesu hiri natthi
kusalesu dhammesu ottappaṁ natthi kusalesu dhammesu viriyaṁ natthi
kusalesu dhammesu paññā natthi kusalesu dhammesu ayaṁ vuccati
bhikkhave ariyassa vinaye daḷiddo assako anaddhiko sakho so
bhikkhave daḷiddo assako anaddhiko saddhāya asati kusalesu dhammesu
hiriyā asati kusalesu dhammesu ottappe asati kusalesu dhammesu
viriye asati kusalesu dhammesu paññāya asati kusalesu dhammesu
kāyena duccaritaṁ carati vācāya duccaritaṁ carati manasā duccaritaṁ carati
idamassa iṇādānamhi vadāmi so tassa kāyaduccaritassa paṭicchādanahetu
pāpikaṁ icchaṁ <pb ed="P" n="3.353" set="A"/>paṇidahati mā maṁ jaññūti icchati mā
maṁ jaññūti saṅkappeti mā maṁ jaññūti vācaṁ bhāsati mā maṁ
jaññūti kāyena parakkamati so tassa vacīduccaritassa paṭichādanahetu
.pe. So tassa manoduccaritassa paṭicchādanahetu pāpikaṁ icchaṁ
paṇidahati mā maṁ jaññūti icchati mā maṁ jaññūti saṅkappeti
mā maṁ jaññūti vācaṁ bhāsati mā maṁ jaññūti kāyena parakkamati
idamassa vaḍḍhiyā vadāmi tamenaṁ pesalā sabrahmacārī evamāhaṁsu
ayañca so āyasmā evaṁkārī evaṁsamācāroti idamassa codanāya
vadāmi tamenaṁ araññagataṁ vā rukkhamūlagataṁ vā suññāgāragataṁ vā
vippaṭisārasahagatā pāpakā akusalavitakkā samudācaranti idamassa
<pb n="6.395"/>
Anucariyāya vadāmi sakho so bhikkhave daḷiddo assako anaddhiko
kāyena duccaritaṁ caritvā vācāya duccaritaṁ caritvā manasā duccaritaṁ
caritvā kāyassa bhedā parammaraṇā nirayabandhane vā bajjhati
tiracchānayonibandhane vā nāhaṁ bhikkhave aññaṁ ekaṁ bandhanaṁ samanupassāmi
evaṁdāruṇaṁ evaṁdukkhaṁ <note n="1">Ma. Yu. evaṁ kaṭukaṁ.</note> evaṁantarāyakaraṁ anuttarassa yogakkhemassa
adhigamāya yathayidaṁ bhikkhave nirayabandhanaṁ vā tiracchānayonibandhanaṁ vāti.
Daḷiddiyaṁ dukkhaṁ loke iṇādānañca vuccati
daḷiddo iṇamādāya bhuñjamāno vihaññati
tato anucaranti naṁ bandhanampi nigacchati
etañhi bandhanaṁ dukkhaṁ kāmalābhābhijappinaṁ.
Tatheva ariyavinaye saddhā yassa na vijjati
ahiriko anottappī pāpakammaṁ vinibbayo <note n="2">Yu. pāpakammavinicchayo.</note>
kāyaduccaritaṁ katvā vacīduccaritāni ca
manoduccaritaṁ katvā mā maṁ jaññūti icchati
so saṁsappati kāyena vācāya uda cetasā
pāpakammaṁ pavaḍḍhento tattha tattha punappunaṁ.
So pāpakammo dummedho jānaṁ dukkaṭamattano
daḷiddo iṇamādāya bhuñjamāno vihaññati.
Tato anucaranti naṁ saṅkappā mānasā dukkhā
<pb n="6.396"/>
Gāme vā yadivā raññe yassa vippaṭisārajā.
So pāpakammo dummedho jānaṁ dukkaṭamattano
yonimaññataraṁ gantvā niraye vāpi bajjhati
etañhi bandhanaṁ dukkhaṁ yamhā dhīro pamuccati.
Dhammaladdhehi bhogehi dadaṁ cittaṁ pasādayaṁ
ubhayattha kaṭaggāho saddhassa gharamesino
diṭṭhadhammahitatthāya samparāya sukhāya ca
evametaṁ gahaṭṭhānaṁ cāgo puññaṁ pavaḍḍhati.
Tatheva ariyavinaye saddhā yassa patiṭṭhitā
hirimano ca ottappī paññavā sīlasaṁvuto
eso kho ariyavinaye sukhaṁ jīvīti <note n="1"><pb ed="P" n="3.355" set="A"/>Ma. Yu. sukhajīvīti.</note> vuccati.
Nirāmisaṁ sukhaṁ laddhā upekkhaṁ adhitiṭṭhati
pañca nīvaraṇe hitvā niccaṁ āraddhaviriyo
jhānāni upasampajja ekodi nipako sato
etaṁ <note n="2">Ma. Yu. evaṁ.</note> ñatvā yathābhūtaṁ sabbasaññojanakkhaye
sabbaso anupādāya sammā cittaṁ vimuccati.
Tassa sammāvimuttassa ñāṇaṁ ce hoti tādino
akuppā me vimuttīti bhavasaññojanakkhaye.
Etaṁ kho paramaṁ ñāṇaṁ etaṁ sukhamanuttaraṁ
asokaṁ virajaṁ khemaṁ etaṁ āṇaṇyā muttamanti.
<p rend="subhead" sid="4">4, mahācundasuttaṃ</p>
<pb n="6.397"/>
<p n="317"/>46 <note n="1">Po. Ma. Yu. evaṁ me sutaṁ.</note> Ekaṁ samayaṁ āyasmā mahācundo cetīsu viharati
sañjātiyaṁ <note n="2">sayaṁ jātiyaṁ. Yu. sahajātiyaṁ.</note>. Tatra kho āyasmā mahācundo bhikkhū āmantesi āvuso
bhikkhavoti. Āvusoti kho te bhikkhū āyasmato mahācundassa
paccassosuṁ. Āyasmā mahācundo etadavoca idha āvuso dhammayogā
bhikkhū jhāyī bhikkhū apasādenti ime pana jhāyinomhā jhāyinomhāti
jhāyanti pajjhāyanti <note n="3">Ma. etthantare  nijjhāyanti avajjhāyanti kimimeti dissanti.</note> kiñhime jhāyanti kintime
jhāyanti kathañhime <note n="4">Ma. kathaṁ ime.</note> jhāyantīti tattha dhammayogā ca bhikkhū
nappasīdanti jhāyī ca bhikkhū nappasīdanti na ca bahujanahitāya
paṭipannā honti bahujanasukhāya bahuno janassa atthāya hitāya sukhāya
devamanussānaṁ idha panāvuso jhāyī bhikkhū dhammayoge bhikkhū apasādenti
ime pana dhammayogamhā dhammayogamhāti uddhatā unnaḷā capalā
mukharā vikiṇṇavācā muṭṭhassatino <note n="5">Po. Ma. Yu.  muṭṭhassatī.</note> asampajānā asamāhitā vibbhantacittā
pākaṭindriyā kiñhime dhammayogā kintime dhammayogā
kathañhime dhammayogāti tattha jhāyī ca bhikkhū nappasīdanti dhammayogā
ca bhikkhū nappasīdanti na ca bahujanahitāya paṭipannā honti
bahujanasukhāya bahuno janassa atthāya hitāya sukhāya devamanussānaṁ
idha panāvuso dhammayogā bhikkhū dhammayogānaññeva bhikkhūnaṁ vaṇṇaṁ
bhāsanti <pb ed="P" n="3.356" set="A"/>no jhāyīnaṁ bhikkhūnaṁ vaṇṇaṁ bhāsanti tattha dhammayogā
ca bhikkhū nappasīdanti jhāyī ca bhikkhū nappasīdanti na ca
bahujanahitāya paṭipannā honti bahujanasukhāya bahuno janassa atthāya
<pb n="6.398"/>
Hitāya sukhāya devamanussānaṁ idha panāvuso jhāyī bhikkhū jhāyīnaññeva
bhikkhūnaṁ vaṇṇaṁ bhāsanti no dhammayogānaṁ bhikkhūnaṁ vaṇṇaṁ
bhāsanti tattha jhāyī ca bhikkhū nappasīdanti dhammayogā ca bhikkhū
nappasīdanti na ca bahujanahitāya paṭipannā honti bahujanasukhāya
bahuno janassa atthāya hitāya sukhāya devamanussānaṁ tasmā tihāvuso
evaṁ sikkhitabbaṁ dhammayogā samānā jhāyīnaṁ bhikkhūnaṁ vaṇṇaṁ
bhāsissāmāti evañhi vo āvuso sikkhitabbaṁ taṁ kissa hetu
acchariyā hete āvuso puggalā dullabhā lokasmiṁ ye amataṁ dhātuṁ
kāyena phusitvā viharanti tasmā tihāvuso evaṁ sikkhitabbaṁ jhāyī
samānā dhammayogānaṁ bhikkhūnaṁ vaṇṇaṁ bhāsissāmāti evañhi vo
āvuso sikkhitabbaṁ taṁ kissa hetu acchariyā hete āvuso
puggalā dullabhā lokasmiṁ ye gambhīrātthapadaṁ paññāya ativijjhapassantīti.
<p rend="subhead" sid="5">5, paṭhamasandiṭṭhikasuttaṃ</p>
<p n="318"/>47 Atha kho moḷiyasivako <note n="1">Po. Yu. moliyasivako. Ma. moḷiyasīvako.</note> paribbājako yena bhagavā
tenupasaṅkami upasaṅkamitvā bhagavatā saddhiṁ sammodi sammodanīyaṁ kathaṁ
sārāṇīyaṁ vītisāretvā ekamantaṁ nisīdi ekamantaṁ nisinno kho
moḷiyasivako paribbājako bhagavantaṁ etadavoca sandiṭṭhiko dhammo
sandiṭṭhiko dhammoti bhante vuccati kittāvatā nu kho bhante sandiṭṭhiko
dhammo <pb ed="P" n="3.357" set="A"/>hoti akāliko ehipassiko opanayiko <note n="2">Ma. opaneyyiko.</note> paccattaṁ veditabbo
viññūhīti tenahi sivaka taññevettha paṭipucchissāmi <note n="3">Ma. paṭipucchāmi.</note> yathā te
<pb n="6.399"/>
Khameyya tathā naṁ byākareyyāsi taṁ kiṁ maññasi sivaka santaṁ
vā ajjhattaṁ lobhaṁ atthi me ajjhattaṁ lobhoti pajānāsi asantaṁ
vā ajjhattaṁ lobhaṁ natthi me ajjhattaṁ lobhoti pajānāsīti.
Evaṁ bhante. Yaṁ kho tvaṁ sivaka santaṁ vā ajjhattaṁ lobhaṁ atthi
me ajjhattaṁ lobhoti pajānāsi asantaṁ vā ajjhattaṁ lobhaṁ
natthi me ajjhattaṁ lobhoti pajānāsi evampi <note n="1">Yu. pisaddo natthi.</note> kho sivaka
sandiṭṭhiko dhammo hoti .pe. Taṁ kiṁ maññasi sivaka santaṁ
vā ajjhattaṁ dosaṁ .pe. Santaṁ vā ajjhattaṁ mohaṁ santaṁ
vā ajjhattaṁ lobhadhammaṁ santaṁ vā ajjhattaṁ dosadhammaṁ santaṁ vā
ajjhattaṁ mohadhammaṁ atthi me ajjhattaṁ mohadhammoti pajānāsi
asantaṁ vā ajjhattaṁ mohadhammaṁ natthi me ajjhattaṁ mohadhammoti
pajānāsīti. Evaṁ bhante. Yaṁ kho tvaṁ sivaka santaṁ vā ajjhattaṁ
mohadhammaṁ atthi me ajjhattaṁ mohadhammoti pajānāsi asantaṁ
vā ajjhattaṁ mohadhammaṁ natthi me ajjhattaṁ mohadhammoti pajānāsi
evampi kho sivaka sandiṭṭhiko dhammo hoti akāliko ehipassiko
opanayiko paccattaṁ veditabbo viññūhīti. Abhikkantaṁ bhante .pe.
Upāsakaṁ maṁ bhante bhagavā dhāretu ajjatagge pāṇupetaṁ saraṇaṁ
gatanti.
<p rend="subhead" sid="6">6, dutiyasandiṭṭhikasuttaṃ</p>
<p n="319"/>48 Atha kho aññataro brāhmaṇo yena bhagavā tenupasaṅkami
upasaṅkamitvā bhagavatā saddhiṁ sammodi sammodanīyaṁ kathaṁ sārāṇīyaṁ
<pb n="6.400"/>
Vītisāretvā ekamantaṁ nisīdi ekamantaṁ nisinno kho so brāhmaṇo
bhagavantaṁ etadavoca sandiṭṭhiko dhammo sandiṭṭhiko dhammoti bho <pb ed="P" n="3.358" set="A"/>
gotama vuccati kittāvatā nu kho bho gotama sandiṭṭhiko dhammo
hoti akāliko ehipassiko opanayiko paccattaṁ veditabbo viññūhīti
tenahi brāhmaṇa taññevettha paṭipucchissāmi yathā te khameyya
tathā naṁ byākareyyāsi taṁ kiṁ maññasi brāhmaṇa santaṁ vā
ajjhattaṁ rāgaṁ atthi me ajjhattaṁ rāgoti pajānāsi asantaṁ vā
ajjhattaṁ rāgaṁ natthi me ajjhattaṁ rāgoti pajānāsīti. Evaṁ bho.
Yaṁ kho tvaṁ brāhmaṇa santaṁ vā ajjhattaṁ rāgaṁ atthi me ajjhattaṁ
rāgoti pajānāsi asantaṁ vā ajjhattaṁ rāgaṁ natthi me ajjhattaṁ
rāgoti pajānāsi evampi <note n="1">Yu. pisaddo natthi.</note> kho brāhmaṇa sandiṭṭhiko dhammo
hoti .pe. Taṁ kiṁ maññasi brāhmaṇa santaṁ vā ajjhattaṁ dosaṁ santaṁ
vā ajjhattaṁ mohaṁ santaṁ vā ajjhattaṁ kāyasandosaṁ santaṁ vā ajjhattaṁ
vacīsandosaṁ .pe. Santaṁ vā ajjhattaṁ manosandosaṁ atthi me ajjhattaṁ
manosandosoti pajānāsi asantaṁ vā ajjhattaṁ manosandosaṁ natthi me
ajjhattaṁ manosandosoti pajānāsīti. Evaṁ bho. Yaṁ kho tvaṁ brāhmaṇa
santaṁ vā ajjhattaṁ manosandosaṁ atthi me ajjhattaṁ manosandosoti
pajānāsi asantaṁ vā ajjhattaṁ manosandosaṁ natthi me ajjhattaṁ
manosandosoti pajānāsi evampi <note n="1">Yu. pisaddo natthi.</note> kho brāhmaṇa sandiṭṭhiko dhammo
hoti akāliko ehipassiko opanayiko paccattaṁ veditabbo viññūhīti.
<pb n="6.401"/>
Abhikkantaṁ bho gotama abhikkantaṁ bho gotama .pe. Upāsakaṁ maṁ bhavaṁ
gotamo dhāretu ajjatagge pāṇupetaṁ saraṇaṁ gatanti.
<p rend="subhead" sid="7">7, khemasuttaṃ</p>
<p n="320"/>49 Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Tena kho pana <pb ed="P" n="3.359" set="A"/>samayena āyasmā ca khemo
āyasmā ca sumano sāvatthiyaṁ viharanti andhavanasmiṁ. Atha kho āyasmā
ca khemo āyasmā ca sumano yena bhagavā tenupasaṅkamiṁsu upasaṅkamitvā
bhagavantaṁ abhivādetvā ekamantaṁ nisīdiṁsu ekamantaṁ nisinno
kho āyasmā khemo bhagavantaṁ etadavoca yo so bhante bhikkhu
arahaṁ khīṇāsavo vusitavā katakaraṇīyo ohitabhāro anuppattasadattho
parikkhīṇabhavasaññojano sammadaññā vimutto tassa na evaṁ hoti
atthi me seyyoti vā atthi me sadisoti vā atthi me hīnoti
vāti. Idamavoca āyasmā khemo. Samanuñño satthā ahosi.
Atha kho āyasmā khemo samanuñño me satthāti uṭṭhāyāsanā
bhagavantaṁ abhivādetvā padakkhiṇaṁ katvā pakkāmi. Atha kho āyasmā
sumano acirapakkante āyasmante kheme bhagavantaṁ etadavoca yo
so bhante bhikkhu arahaṁ khīṇāsavo vusitavā katakaraṇīyo ohitabhāro
anuppattasadattho parikkhīṇabhavasaññojano sammadaññā vimutto tassa
na evaṁ hoti natthi me seyyoti vā natthi me sadisoti vā
natthi me hīnoti vāti. Idamavoca āyasmā sumano. Samanuñño
<pb n="6.402"/>
Satthā ahosi. Atha kho āyasmā sumano samanuñño me satthāti
uṭṭhāyāsanā bhagavantaṁ abhivādetvā padakkhiṇaṁ katvā pakkāmi. Atha
kho bhagavā acirapakkantesu <note n="1">Ma. Yu. acirapakkante.</note> āyasmante ca kheme āyasmante ca sumane
bhikkhū āmantesi evaṁ kho bhikkhave kulaputtā aññaṁ byākaronti
attho ca vutto attā ca anupanīto atha ca pana idhekacce
moghapurisā hasamānakā maññe aññaṁ byākaronti te pacchā vighātaṁ
āpajjantīti.
Na ussesu na osesu <note n="2">Ma. Yu. omesu.</note> samatthe <note n="3">Ma. Yu. samatte. </note> nopaniyyare
khīṇā sañjāti <note n="4">Ma. khīṇā jāti.</note> vusitaṁ brahmacariyaṁ caranti
saññojanavippamuttāti. <pb ed="P" n="3.360" set="A"/>
<p rend="subhead" sid="8">8, indriyasaṃvarasuttaṃ</p>
<p n="321"/>50 Indriyasaṁvare bhikkhave asati indriyasaṁvaravipannassa
hatūpanisaṁ hoti sīlaṁ sīle asati sīlavipannassa hatūpaniso hoti sammāsamādhi
sammāsamādhimhi asati sammāsamādhivipannassa hatūpanisaṁ hoti yathābhūtañāṇadassanaṁ
yathābhūtañāṇadassane asati yathābhūtañāṇadassanavipannassa
hatūpaniso hoti nibbidāvirāgo nibbidāvirāge asati nibbidāvirāgavipannassa
hatūpanisaṁ hoti vimuttiñāṇadassanaṁ seyyathāpi bhikkhave
rukkho sākhāpalāsavipanno tassa pappaṭikāpi na pāripūriṁ gacchati
tacopi na pāripūriṁ gacchati pheggupi na pāripūriṁ gacchati sāropi
na pāripūriṁ gacchati evameva kho bhikkhave indriyasaṁvare asati
indriyasaṁvaravipannassa hatūpanisaṁ hoti sīlaṁ .pe. Vimuttiñāṇadassanaṁ.
<pb n="6.403"/>
Indriyasaṁvare bhikkhave sati indriyasaṁvarasampannassa upanissayasampannaṁ
hoti sīlaṁ sīle sati sīlasampannassa upanissayasampanno hoti
sammāsamādhi sammāsamādhimhi sati sammāsamādhisampannassa
upanissayasampannaṁ hoti yathābhūtañāṇadassanaṁ yathābhūtañāṇadassane sati
yathābhūtañāṇadassanasampannassa upanissayasampanno hoti nibbidāvirāgo
nibbidāvirāge sati nibbidāvirāgasampannassa upanissayasampannaṁ hoti
vimuttiñāṇadassanaṁ seyyathāpi bhikkhave rukkho sākhāpalāsasampanno
tassa pappaṭikāpi pāripūriṁ gacchati tacopi pāripūriṁ gacchati pheggupi
pāripūriṁ gacchati sāropi pāripūriṁ gacchati evameva kho bhikkhave
indriyasaṁvare sati indriyasaṁvarasampannassa .pe. Upanissayasampannaṁ
hoti <pb ed="P" n="3.361" set="A"/>vimuttiñāṇadassananti.
<p rend="subhead" sid="9">9, ānandasuttaṃ</p>
<p n="322"/>51 Atha kho āyasmā ānando yenāyasmā sārīputto
tenupasaṅkami upasaṅkamitvā āyasmatā sārīputtena saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi ekamantaṁ
nisinno kho āyasmā ānando āyasmantaṁ sārīputtaṁ etadavoca
kittāvatā nu kho āvuso sārīputta bhikkhu assutañceva dhammaṁ suṇāti
sutā cassa dhammā na sammosaṁ gacchanti ye cassa dhammā pubbe
cetasā samphuṭṭhapubbā te ca samudācaranti aviññātañca vijānātīti
āyasmā kho ānando bahussuto paṭibhātu āyasmantaññeva
ānandanti tenahāvuso sārīputta dhammaṁ suṇāhi sādhukaṁ manasikarohi
<pb n="6.404"/>
Bhāsissāmīti evaṁ āvusoti kho āyasmā sārīputto āyasmato
ānandassa paccassosi āyasmā ānando etadavoca idhāvuso
sārīputta bhikkhu dhammaṁ pariyāpuṇāti suttaṁ geyyaṁ veyyākaraṇaṁ gāthaṁ
udānaṁ itivuttakaṁ jātakaṁ abbhutadhammaṁ vedallaṁ <note n="1">Ma. soti dissati.</note> yathāsutaṁ yathāpariyattaṁ
dhammaṁ vitthārena paresaṁ deseti yathāsutaṁ yathāpariyattaṁ dhammaṁ vitthārena
paresaṁ vāceti yathāsutaṁ yathāpariyattaṁ dhammaṁ vitthārena sajjhāyaṁ
karoti yathāsutaṁ yathāpariyattaṁ dhammaṁ cetasā anuvitakketi anuvicāreti
manasānupekkhati yasmiṁ āvāse therā bhikkhū viharanti bahussutā
āgatāgamā dhammadharā vinayadharā mātikādharā tasmiṁ āvāse vassaṁ
upeti te kālena kālaṁ upasaṅkamitvā paripucchati paripañhati idaṁ
bhante kathaṁ imassa kvatthoti tassa te <note n="2">Po. Ma. te tassa āyasmato.</note> avivaṭañceva vivaranti
anuttānīkatañca uttānīkaronti anekavihitesu ca kaṅkhāṭṭhāniyesu
dhammesu kaṅkhaṁ paṭivinodenti ettāvatā nu <note n="3">Ma. Yu. nusaddo  natthi.</note> kho āvuso sārīputta
bhikkhu assutañceva dhammaṁ suṇāti sutā cassa dhammā na sammosaṁ
gacchanti ye cassa dhammā pubbe cetasā samphuṭṭhapubbā te ca
samudācaranti aviññātañca vijānātīti acchariyaṁ āvuso abbhutaṁ
āvuso yāva subhāsitañcidaṁ āyasmatā ānandena imehi ca mayaṁ
chahi dhammehi samannāgataṁ āyasmantaṁ ānandaṁ dhārema āyasmā hi
ānando dhammaṁ pariyāpuṇāti suttaṁ geyyaṁ veyyākaraṇaṁ gāthaṁ udānaṁ
itivuttakaṁ jātakaṁ abbhutadhammaṁ vedallaṁ āyasmā ānando yathāsutaṁ
<pb n="6.405"/>
Yathāpariyattaṁ dhammaṁ vitthārena paresaṁ deseti āyasmā ānando
yathāsutaṁ yathāpariyattaṁ dhammaṁ vitthārena paresaṁ vāceti āyasmā
ānando yathāsutaṁ yathāpariyattaṁ dhammaṁ vitthārena sajjhāyaṁ karoti āyasmā
ānando yathāsutaṁ yathāpariyattaṁ dhammaṁ cetasā anuvitakketi anuvicāreti
manasānupekkhati āyasmā ānando yasmiṁ āvāse therā bhikkhū
viharanti bahussutā āgatāgamā dhammadharā vinayadharā mātikādharā tasmiṁ
āvāse vassaṁ upeti te āyasmā ānando kālena kālaṁ upasaṅkamitvā
paripucchati paripañhati idaṁ bhante kathaṁ imassa kvatthoti te
āyasmato ānandassa avivaṭañceva vivaranti anuttānīkatañca
uttānīkaronti anekavihitesu ca kaṅkhāṭṭhāniyesu dhammesu kaṅkhaṁ
paṭivinodentīti.
<p rend="subhead" sid="10">10, khattiyasuttaṃ</p>
<p n="323"/>52 Atha kho jāṇussoṇi brāhmaṇo yena bhagavā
tenupasaṅkami upasaṅkamitvā bhagavatā saddhiṁ sammodi sammodanīyaṁ kathaṁ
sārāṇīyaṁ vītisāretvā ekamantaṁ nisīdi <pb ed="P" n="3.363" set="A"/>ekamantaṁ nisinno kho
jāṇussoṇi brāhmaṇo bhagavantaṁ etadavoca khattiyā bho gotama
kimadhippāyā kiṁupavicārā kiṁadhiṭṭhānā kiṁabhinivesā kiṁpariyosānāti
khattiyā kho brāhmaṇa bhogādhippāyā paññūpavicārā balādhiṭṭhānā
paṭhavīabhinivesā issariyapariyosānāti.
Brāhmaṇā pana bho gotama kimadhippāyā kiṁupavicārā
kiṁadhiṭṭhānā kiṁabhinivesā kiṁpariyosānāti brāhmaṇā kho brāhmaṇa
<pb n="6.406"/>
Bhogādhippāyā paññūpavicārā mantādhiṭṭhānā yaññābhinivesā
brahmalokapariyosānāti.
Gahapatikā pana bho gotama kimadhippāyā kiṁupavicārā kiṁadhiṭṭhānā
kiṁabhinivesā kiṁpariyosānāti gahapatikā kho brāhmaṇa bhogādhippāyā
paññūpavicārā sippādhiṭṭhānā kammantābhinivesā niṭṭhitakammantapariyosānāti.
Itthī pana bho gotama kimadhippāyā kiṁupavicārā kiṁadhiṭṭhānā
kiṁabhinivesā kiṁpariyosānāti itthī kho brāhmaṇa purisādhippāyā
alaṅkārūpavicārā puttādhiṭṭhānā asapatiabhinivesā <note n="1">Po. Ma. <pb ed="P" n="3.364" set="A"/>asapatībhinivesā.</note> issariyapariyosānāti.
Corā pana bho gotama kimadhippāyā kiṁupavicārā kiṁadhiṭṭhānā
kiṁabhinivesā kiṁpariyosānāti corā kho brāhmaṇa ādānādhippāyā
gahaṇūpavicārā satthādhiṭṭhānā andhakārābhinivesā adassanapariyosānāti.
Samaṇā pana bho gotama kimadhippāyā kiṁupavicārā kiṁadhiṭṭhānā
kiṁabhinivesā kiṁpariyosānāti samaṇā kho brāhmaṇa khantisoraccādhippāyā
paññūpavicārā sīlādhiṭṭhānā akiñcanābhinivesā <note n="2">Ma. Yu. ākiñcaññābhinivesā.</note> nibbānapariyosānāti.
Acchariyaṁ bho gotama abbhutaṁ bho gotama khattiyānampi bhavaṁ
gotamo jānāti adhippāyañca upavicārañca adhiṭṭhānañca abhinivesañca
pariyosānañca brāhmaṇānampi bhavaṁ gotamo jānāti .pe. Gahapatikānampi <note n="3">Ma. gahapatīnampi.</note>
bhavaṁ gotamo jānāti itthīnampi bhavaṁ gotamo jānāti
<pb n="6.407"/>
Corānampi bhavaṁ gotamo jānāti samaṇānampi bhavaṁ gotamo jānāti
adhippāyañca upavicārañca adhiṭṭhānañca abhinivesañca pariyosānañca.
Abhikkantaṁ bho gotama .pe. Upāsakaṁ maṁ bhavaṁ gotamo dhāretu
ajjatagge pāṇupetaṁ saraṇaṁ gatanti.
<p rend="subhead" sid="11">11, appamādasuttaṃ</p>
<p n="324"/>53 Athakho aññataro brāhmaṇo yena bhagavā tenupasaṅkami
upasaṅkamitvā bhagavatā saddhiṁ sammodi sammodanīyaṁ kathaṁ
sārāṇīyaṁ vītisāretvā ekamantaṁ nisīdi ekamantaṁ nisinno kho so
brāhmaṇo bhagavantaṁ etadavoca atthi nukho bho gotama eko dhammo
bhāvito bahulīkato yo ubho atthe samadhiggayha tiṭṭhati diṭṭhadhammikañceva
atthaṁ yo ca attho samparāyikoti atthi kho
brāhmaṇa eko dhammo bhāvito bahulīkato yo ubho atthe samadhiggayha
tiṭṭhati diṭṭhadhammikañceva atthaṁ yo ca attho samparāyikoti
katamo pana bho gotama eko dhammo bhāvito bahulīkato yo ubho
atthe samadhiggayha tiṭṭhati diṭṭhadhammikañceva atthaṁ yo ca attho
samparāyikoti appamādo kho brāhmaṇa eko dhammo bhāvito
bahulīkato yo ubho atthe samadhiggayha tiṭṭhati diṭṭhadhammikañceva
atthaṁ yo ca attho samparāyiko seyyathāpi brāhmaṇa yāni kānici
jaṅgalānaṁ pāṇānaṁ padajātāni sabbāni tāni hatthipade samodhānaṁ
gacchanti hatthipadaṁ tesaṁ aggamakkhāyati yadidaṁ mahantattena evameva
kho brāhmaṇa appamādo eko dhammo bhāvito bahulīkato yo <note n="1">Ma. Yu. ayaṁ pāṭho natthi.</note>
<pb n="6.408"/>
Ubho atthe samadhiggayha tiṭṭhati diṭṭhadhammikañceva atthaṁ yo ca
attho samparāyiko seyyathāpi brāhmaṇa kūṭāgārassa yā kāci
gopānasiyo sabbā tā kūṭaṅgamā <pb ed="P" n="3.365" set="A"/>kūṭaninnā kūṭasamosaraṇā kūṭaṁ
tāsaṁ aggamakkhāyati evameva kho brāhmaṇa .pe. Seyyathāpi
brāhmaṇa pabbajalāyako pabbajaṁ lāyitvā agge gahetvā odhunāti
nidhunāti nicchādeti <note n="1">Sī. nippoṭeti. Yu. nicchedeti.</note> evameva kho brāhmaṇa .pe. Seyyathāpi
brāhmaṇa ambapiṇḍiyā vaṇṭacchinnāya yāni kānici ambāni
vaṇṭopanibandhanāni <note n="2">Yu. vaṇṭūpa ....</note> sabbāni tāni tadanvayāni bhavanti evameva kho
brāhmaṇa .pe. Seyyathāpi brāhmaṇa ye keci khuddakarājāno <note n="3">Ma. Yu.  khuddarājāno. <pb ed="P" n="3.366" set="A"/></note> sabbe
te rañño cakkavattissa anuyuttā bhavanti rājā tesaṁ cakkavatti
aggamakkhāyati evameva kho brāhmaṇa .pe. Seyyathāpi brāhmaṇa
yā kāci tārakarūpānaṁ pabhā sabbā tā candassa pabhāya kallaṁ
nāgghanti soḷasiṁ candappabhā tāsaṁ aggamakkhāyati evameva kho
brāhmaṇa appamādo eko dhammo bhāvito bahulīkato yo <note n="4">Ma. Yu. ayaṁ pāṭho natthi.</note> ubho atthe
samadhiggayha tiṭṭhati diṭṭhadhammikañceva atthaṁ yo ca attho samparāyiko
ayaṁ kho brāhmaṇa eko dhammo bhāvito bahulīkato yo <note n="4">Ma. Yu. ayaṁ pāṭho natthi.</note> ubho
atthe samadhiggayha tiṭṭhati diṭṭhadhammikañceva atthaṁ yo ca attho
samparāyikoti. Abhikkantaṁ bho gotama abhikkantaṁ bho gotama .pe.
Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatanti.
<p rend="subhead" sid="12">12, dhammikasuttaṃ</p>
<pb n="6.409"/>
<p n="325"/>54 Ekaṁ samayaṁ bhagavā rājagahe viharati gijjhakūṭe pabbate.
Tena kho pana samayena āyasmā dhammiko jātibhūmiyaṁ āvāsiko hoti
sabbaso jātibhūmiyaṁ sattasu āvāsesu. Tatra sudaṁ āyasmā dhammiko
āgantuke bhikkhū akkosati paribhāsati vihiṁsati vitudati <note n="1">Yu. vitudeti.</note> roseti vācāya
te ca āgantukā bhikkhū āyasmatā dhammikena akkosiyamānā paribhāsiyamānā
vihesiyamānā vitudiyamānā rosiyamānā vācāya pakkamanti
na saṇṭhanti riñcanti āvāsaṁ. Atha kho jātibhūmikānaṁ <note n="2">Ma. jātibhūmakānaṁ. aparaṁpi īdisameva.</note> upāsakānaṁ
etadahosi mayaṁ kho bhikkhusaṅghaṁ paccupaṭṭhitā cīvarapiṇḍapātasenāsana-
gilānapaccayabhesajjaparikkhārena atha ca pana <note n="3">Yu. atha kho pana.</note> āgantukā bhikkhū
pakkamanti na saṇṭhanti riñcanti āvāsaṁ ko nu kho hetu ko paccayo
yena āgantukā bhikkhū pakkamanti na saṇṭhanti riñcanti āvāsanti.
Atha kho jātibhūmikānaṁ upāsakānaṁ etadahosi ayaṁ kho āyasmā
dhammiko āgantuke bhikkhū akkosati paribhāsati vihiṁsati vitudati
roseti vācāya te ca āgantukā bhikkhū āyasmatā dhammikena
akkosiyamānā paribhāsiyamānā vihesiyamānā vitudiyamānā rosiyamānā
vācāya pakkamanti na saṇṭhanti riñcanti āvāsaṁ. Yannūna mayaṁ āyasmantaṁ
dhammikaṁ pabbājeyyāmāti. Atha kho jātibhūmikā upāsakā yena
āyasmā dhammiko tenupasaṅkamiṁsu upasaṅkamitvā āyasmantaṁ dhammikaṁ
etadavocuṁ pakkamatu bhante āyasmā dhammiko imamhā āvāsā
alante idha vāsenāti.
<pb n="6.410"/>
Atha kho āyasmā dhammiko tamhā āvāsā aññaṁ āvāsaṁ
agamāsi. Tatrapi sudaṁ āyasmā dhammiko āgantuke bhikkhū akkosati
paribhāsati vihiṁsati vitudati roseti vācāya te ca āgantukā bhikkhū
āyasmatā dhammikena akkosiyamānā paribhāsiyamānā vihesiyamānā
vitudiyamānā rosiyamānā vācāya pakkamanti na saṇṭhanti riñcanti
āvāsaṁ. Atha kho jātibhūmikānaṁ upāsakānaṁ etadahosi mayaṁ kho
bhikkhusaṅghaṁ paccupaṭṭhitā cīvarapiṇḍapātasenāsanagilānapaccayabhesajjaparikkhārena
atha ca pana āgantukā bhikkhū pakkamanti na saṇṭhanti
riñcanti āvāsaṁ ko nu kho hetu ko paccayo yena āgantukā
bhikkhū pakkamanti na saṇṭhanti riñcanti āvāsanti. Atha kho
jātibhūmikānaṁ upāsakānaṁ etadahosi ayaṁ kho āyasmā dhammiko
āgantuke bhikkhū akkosati paribhāsati vihiṁsati vitudati roseti vācāya
te ca āgantukā bhikkhū āyasmatā dhammikena akkosiyamānā paribhāsiyamānā
vihesiyamānā vitudiyamānā rosiyamānā vācāya pakkamanti
na saṇṭhanti riñcanti āvāsaṁ. Yannūna mayaṁ āyasmantaṁ dhammikaṁ
pabbājeyyāmāti. Atha kho jātibhūmikā upāsakā yena āyasmā
dhammiko tenupasaṅkamiṁsu upasaṅkamitvā āyasmantaṁ dhammikaṁ etadavocuṁ
pakkamatu bhante āyasmā dhammiko imamhāpi āvāsā
alante idha vāsenāti.
Atha kho āyasmā dhammiko tamhāpi āvāsā aññaṁ āvāsaṁ
<pb n="6.411"/>
Agamāsi. Tatrapi sudaṁ āyasmā dhammiko āgantuke bhikkhū akkosati
paribhāsati vihiṁsati vitudati roseti vācāya te ca āgantukā bhikkhū
āyasmatā dhammikena akkosiyamānā paribhāsiyamānā vihesiyamānā
vitudiyamānā rosiyamānā vācāya pakkamanti na saṇṭhanti riñcanti
āvāsaṁ. Atha kho jātibhūmikānaṁ upāsakānaṁ etadahosi mayaṁ kho
bhikkhusaṅghaṁ paccupaṭṭhitā cīvarapiṇḍapātasenāsanagilānapaccayabhesajjaparikkhārena
atha ca pana āgantukā bhikkhū pakkamanti na saṇṭhanti
riñcanti āvāsaṁ ko nu kho hetu ko paccayo yena āgantukā
bhikkhū pakkamanti na saṇṭhanti riñcanti <pb ed="P" n="3.368" set="A"/>āvāsanti. Atha
kho jātibhūmikānaṁ upāsakānaṁ etadahosi .pe. Yannūna mayaṁ āyasmantaṁ
dhammikaṁ pabbājeyyāma sabbaso jātibhūmiyaṁ sattahi āvāsehīti.
Atha kho jātibhūmikā upāsakā yena āyasmā dhammiko tenupasaṅkamiṁsu
upasaṅkamitvā āyasmantaṁ dhammikaṁ etadavocuṁ pakkamatu
bhante āyasmā dhammiko sabbaso jātibhūmiyaṁ sattahi āvāsehīti.
Atha kho āyasmato dhammikassa etadahosi pabbājito khomhi
jātibhūmikehi upāsakehi sabbaso jātibhūmiyaṁ sattahi āvāsehi kahaṁ
nu khodāni gacchāmīti. Atha kho āyasmato dhammikassa etadahosi
yannūnāhaṁ yena bhagavā tenupasaṅkameyyanti. Atha kho āyasmā
dhammiko pattacīvaramādāya yena rājagahaṁ tena pakkāmi anupubbena
yena rājagahaṁ gijjhakūṭo pabbato yena bhagavā tenupasaṅkami
<pb n="6.412"/>
Upasaṅkamitvā bhagavantaṁ abhivādetvā ekamantaṁ nisīdi ekamantaṁ
nisinnaṁ kho āyasmantaṁ dhammikaṁ bhagavā etadavoca handa kuto nu
tvaṁ brāhmaṇa dhammika āgacchasīti. Pabbājito ahaṁ bhante jātibhūmikehi
upāsakehi sabbaso jātibhūmiyaṁ sattahi āvāsehīti. Alaṁ brāhmaṇa
dhammika kinte iminā yantaṁ tato tato pabbājenti so
tvaṁ tato tato pabbājito mameva santike āgacchasi.
Bhūtapubbaṁ brāhmaṇa dhammika sāmuddikā vāṇijā tīradassiṁ sakuṇaṁ
gahetvā nāvāya samuddaṁ ajjhogāhanti te atīradassaniyā <note n="1">Sī. Ma. Yu. atīradakkhiniyā.</note> nāvāya
tīradassiṁ sakuṇaṁ muñcanti so gacchateva puratthimaṁ disaṁ gacchati
pacchimaṁ disaṁ gacchati uttaraṁ disaṁ gacchati dakkhiṇaṁ disaṁ gacchati
uddhaṁ gacchati anudisaṁ sace so samantā tīraṁ passati
tathāgatakova hoti sace pana so samantā tīraṁ na passati
tameva nāvaṁ paccāgacchati evameva kho brāhmaṇa dhammika yantaṁ
tato tato pabbājenti so tvaṁ tato tato pabbājito mameva
santike āgacchasi.
Bhūtapubbaṁ brāhmaṇa dhammika rañño korabyassa suppatiṭṭho nāma
nigrodharājā ahosi pañcasākho sītacchāyo manoramo suppatiṭṭhassa
kho pana brāhmaṇa dhammika nigrodharājassa dvādasa yojanāni
abhiniveso ahosi pañca yojanāni mūlasantānakānaṁ suppatiṭṭhassa kho
<pb n="6.413"/>
Pana brāhmaṇa dhammika nigrodharājassa mahantāni <note n="1">Sī. Ma. Yu. tāva mahantāni.</note> phalāni ahesuṁ
seyyathāpi nāma āḷhakathālikā evamassa sādūni phalāni ahesuṁ
seyyathāpi nāma khuddamadhuṁ aneḷakaṁ <note n="2">Yu. anīlakaṁ.</note> suppatiṭṭhassa kho pana brāhmaṇa
dhammika nigrodharājassa ekaṁ khandhaṁ rājā paribhuñjati saddhiṁ
itthāgārena ekaṁ khandhaṁ balakāyo paribhuñjati ekaṁ khandhaṁ negamajānapadā
paribhuñjanti ekaṁ khandhaṁ samaṇabrāhmaṇā paribhuñjanti ekaṁ
khandhaṁ migapakkhino <note n="3">Po. Ma. migā. Yu. migapakkhiyo. </note> paribhuñjanti suppatiṭṭhassa kho pana brāhmaṇa
dhammika nigrodharājassa na koci phalāni rakkhati na ca sudaṁ aññamaññassa
phalāni hiṁsanti atha kho brāhmaṇa dhammika aññataro puriso
suppatiṭṭhassa nigrodharājassa yāvadatthaṁ phalāni bhakkhitvā sākhaṁ
bhañjitvā pakkāmi atha kho brāhmaṇa dhammika suppatiṭṭhe nigrodharāje
adhivatthāya devatāya etadahosi acchariyaṁ vata bho abbhutaṁ
vata bho yāva pāpamanusso yatra hi nāma suppatiṭṭhassa nigrodharājassa
yāvadatthaṁ phalāni bhakkhitvā sākhaṁ bhañjitvā pakkamissati
yannūna suppatiṭṭho nigrodharājā āyatiṁ phalaṁ na dadeyyāti atha kho
brāhmaṇa dhammika suppatiṭṭho nigrodharājā <pb ed="P" n="3.370" set="A"/>āyatiṁ phalaṁ na adāsi <note n="4">Ma. Yu. nādāsi.</note>
atha kho brāhmaṇa dhammika rājā korabyo yena sakko devānamindo
tenupasaṅkami upasaṅkamitvā sakkaṁ devānamindaṁ etadavoca yagghe
mārisa jāneyyāsi suppatiṭṭho nigrodharājā phalaṁ na detīti atha kho
<pb n="6.414"/>
Brāhmaṇa dhammika sakko devānamindo tathārūpaṁ iddhābhisaṅkhāraṁ
abhisaṅkhāresi <note n="1">Ma. Yu. abhisaṅkhāsi.</note> yathā bhūsā <note n="2">Ma. Yu. bhusā. aparaṁpi īdisameva.</note> vātavuṭṭhi āgantvā suppatiṭṭhaṁ nigrodharājaṁ
pavattesi <note n="3">Sī. yū. pātesi. </note> ummūlamakāsi atha kho brāhmaṇa dhammika suppatiṭṭhe
nigrodharāje adhivatthā devatā dukkhī dummanā assumukhī rudamānā
ekamantaṁ aṭṭhāsi atha kho brāhmaṇa dhammika sakko devānamindo yena
suppatiṭṭhe nigrodharāje adhivatthā devatā tenupasaṅkami upasaṅkamitvā
suppatiṭṭhe nigrodharāje adhivatthaṁ devataṁ etadavoca kiṁ nu
tvaṁ devate dukkhī dummanā assumukhī rudamānā ekamantaṁ ṭhitāti tathā
hi pana me mārisa bhūsā vātavuṭṭhi āgantvā bhavanaṁ pavattesi <note n="3">Sī. yū. pātesi. </note>
ummūlamakāsīti api nu tvaṁ devate rukkhadhamme ṭhitā <note n="4">Ma. Yu. ṭhitāya.</note> bhūsā vātavuṭṭhi
āgantvā bhavanaṁ pavattesi <note n="3">Sī. yū. pātesi. </note> ummūlamakāsīti kathaṁ pana mārisa rukkho
rukkhadhamme ṭhito hotīti idha <note n="5">Yu. idheva.</note> devate rukkhassa mūlaṁ mūlatthikā
haranti tacaṁ tacatthikā haranti pattaṁ pattatthikā haranti pupphaṁ
pupphatthikā haranti phalaṁ phalatthikā haranti na ca tena devatāya
anattamanatā vā anabhinandi vā <note n="6">Sī. anabhiraddhi vā.</note> karaṇīyā evaṁ kho devate
rukkho rukkhadhamme ṭhito hotīti aṭṭhitā yeva kho me mārisa
rukkhadhamme bhūsā vātavuṭṭhi āgantvā bhavanaṁ pavattesi <note n="3">Sī. yū. pātesi. </note> ummūlamakāsīti
sace kho tvaṁ devate rukkhadhamme <pb ed="P" n="3.371" set="A"/>tiṭṭheyyāsi siyā te
bhavanaṁ yathā pureti tiṭṭheyyāmahaṁ <note n="7">Ma. Yu. ṭhassāmahaṁ.</note> mārisa rukkhadhamme hotu me
<pb n="6.415"/>
Bhavanaṁ yathā pureti atha kho brāhmaṇa dhammika sakko devānamindo
tathārūpaṁ iddhābhisaṅkhāraṁ abhisaṅkhāri <note n="1">Ma. Yu. abhisaṅkhāsi.</note> yathā bhūsā vātavuṭṭhi āgantvā
suppatiṭṭhaṁ nigrodharājaṁ ussāpeti sacchavīni <note n="2">Po. pañcavidhāni.</note> mūlāni ahesuṁ evameva
kho brāhmaṇa dhammika apinu taṁ samaṇadhamme ṭhitaṁ jātibhūmikā
upāsakā pabbājesuṁ <note n="3">Yu. pabbājeyyuṁ.</note> sabbaso jātibhūmiyaṁ sattahi āvāsehīti kathaṁ
pana <note n="4">Po. kho.. </note> bhante samaṇo samaṇadhamme ṭhito hotīti idha brāhmaṇa
dhammika samaṇo akkosantaṁ na paccakkosati <note n="5">Po. paṭikosati.</note> rosantaṁ na paṭirosati
bhaṇḍantaṁ na paṭibhaṇḍati evaṁ kho brāhmaṇa dhammika samaṇo
samaṇadhamme ṭhito hotīti aṭṭhitaññeva kho maṁ bhante samaṇadhamme
jātibhūmikā upāsakā pabbājesuṁ sabbaso jātibhūmiyaṁ sattahi
āvāsehīti.
Bhūtapubbaṁ brāhmaṇa dhammika sunetto nāma satthā ahosi
titthakaro kāmesu vītarāgo sunettassa kho pana brāhmaṇa dhammika
satthuno anekāni sāvakasatāni ahesuṁ sunetto satthā sāvakānaṁ
brahmalokasahabyatāya dhammaṁ desesi ye kho pana brāhmaṇa dhammika
sunettassa satthuno brahmalokasahabyatāya dhammaṁ desentassa cittāni
na pasādesuṁ te kāyassa bhedā parammaraṇā apāyaṁ duggatiṁ
vinipātaṁ nirayaṁ upapajjiṁsu ye kho pana brāhmaṇa dhammika sunettassa
satthuno brahmalokasahabyatāya dhammaṁ desentassa cittāni pasādesuṁ
<pb n="6.416"/>
Te kāyassa bhedā parammaraṇā sugatiṁ saggaṁ lokaṁ upapajjiṁsu.
Bhūtapubbaṁ brāhmaṇa dhammika mūgapakkho nāma satthā ahosi .pe.
Aranemi nāma satthā ahosi kuddālako <pb ed="P" n="3.372" set="A"/>nāma satthā ahosi
hatthipālo nāma satthā ahosi .pe. Jotipālo nāma satthā
ahosi titthakaro kāmesu vītarāgo jotipālassa kho pana brāhmaṇa
dhammika satthuno anekāni sāvakasatāni ahesuṁ jotipālo satthā
sāvakānaṁ brahmalokasahabyatāya dhammaṁ desesi ye kho pana brāhmaṇa
dhammika jotipālassa satthuno brahmalokasahabyatāya dhammaṁ
desentassa cittāni na pasādesuṁ te kāyassa bhedā parammaraṇā
apāyaṁ duggatiṁ vinipātaṁ nirayaṁ upapajjiṁsu ye kho pana brāhmaṇa
dhammika jotipālassa satthuno brahmalokasahabyatāya dhammaṁ desentassa
cittāni pasādesuṁ te kāyassa bhedā parammaraṇā sugatiṁ saggaṁ
lokaṁ upapajjiṁsu. Taṁ kiṁ maññasi brāhmaṇa dhammika yo ime cha
satthāro titthakare kāmesu vītarāge anekasataparivāre sasāvakasaṅghe
paduṭṭhacitto akkoseyya paribhāseyya bahuṁ <note n="1">Po. bahuñca.</note> so apuññaṁ pasaveyyāti.
Evaṁ bhante. Yo kho brāhmaṇa dhammika ime cha satthāro
titthakare kāmesu vītarāge anekasataparivāre sasāvakasaṅghe paduṭṭhacitto
akkoseyya paribhāseyya bahuṁ so apuññaṁ pasaveyya yo ekaṁ
diṭṭhisampannaṁ puggalaṁ paduṭṭhacitto akkosati paribhāsati ayaṁ tato
<pb n="6.417"/>
Bahutaraṁ apuññaṁ pasavati taṁ kissa hetu nāhaṁ brāhmaṇa dhammika
ito bahiddhā evarūpaṁ khantaṁ <note n="1">Ma. Yu. evarūpiṁ khantiṁ.</note> vadāmi yathā maṁ sabrahmacārīsu
tasmā tiha brāhmaṇa dhammika evaṁ sikkhitabbaṁ na no āmasabrahmacārīsu <note n="2">Ma. samasabrahMa.... yu ...sabrahMa....</note>
cittāni paduṭṭhāni bhavissantīti evaṁ hi te brāhmaṇa
dhammika sikkhitabbanti.
Sunetto mūgapakkho ca aranemi ca brāhmaṇo
kuddālako ahu satthā hatthipālo ca māṇavo
jotipālo ca govindo ahu sattapurohito
abhisekā <note n="3">Ma. Yu.  ahiṁsakā.</note> atītaṁse cha satthāro yasassino
nirāmagandhā karuṇe vimuttā <note n="4">Ma. karuṇedhimuttā.</note> kāmasaññojanātitā <note n="5">Ma. Yu. tigā.</note>
kāmarāgaṁ virājetvā brahmalokūpagā ahu.
Ahesuṁ sāvakā tesaṁ anekāni satānipi
nirāmagandhā karuṇe vimuttā <note n="4">Ma. karuṇedhimuttā.</note> kāmasaññojanātitā <note n="5">Ma. Yu. tigā.</note>
kāmarāgaṁ virājetvā brahmalokūpagā ahu.
Yo <note n="6">Ma. Yu. ye.</note> te isī bāhirake vītarāge samāhite
paduṭṭhamanasaṅkappo yo naro paribhāsati
bahuñca so pasavati apuññaṁ tādiso naro.
Yo cekaṁ diṭṭhisampannaṁ bhikkhuṁ buddhassa sāvakaṁ
<pb n="6.418"/>
Paduṭṭhamanasaṅkappo yo naro paribhāsati
ayaṁ tato bahutaraṁ apuññaṁ pasave naro.
Na sādhurūpaṁ āside <note n="1">Ma. Yu. āsīde.</note> diṭṭhiṭṭhānappahāyinaṁ.
Sattamo puggalo eso ariyasaṅghassa vuccati
avītarāgo kāmesu yassa pañcindriyā mudū
saddhā sati ca viriyaṁ <note n="2">Yu. saddhā sati viriyaṇca.</note> samatho ca vipassanā
tādisaṁ bhikkhuṁ āsajja pubbeva upahaññati
attānaṁ upahatvāna pacchā aññaṁ vihiṁsati.
Yo ca rakkheyya attānaṁ akkhato <note n="3">Po. akuddho.</note> paṇḍito sadāti.
Dhammikavaggo pañcamo.
Tassuddānaṁ
nāgamigasālā iṇaṁ cundaṁ <note n="4">Yu. cunda. </note> dve va sadiṭṭhikaṁ <note n="5">Ma. cundaṁ dve sandiṭṭhikā duve. Yu. sandiṭṭhikaṁ</note>
khemaindriyā ānanda <note n="6">Ma. Yu. khemadhindriya  ānanda.</note> khattiyā appamādena dhammikoti.
Paṭhamapaṇṇāsako niṭṭhito.
<p rend="subhead" check="nosid">2, dutiyapaṇṇāsakaṃ</p>
</xml>