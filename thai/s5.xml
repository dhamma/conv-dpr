<xml src="s5.xml">
<pgroup id="s5"/>
<readunit id="s5">5. bhikkhunīsaṃyuttaṃ</readunit>
<p rend="subhead" sid="1">1, āḷavikāsuttaṃ</p>
<pb n="1.188"/>
Bhikkhunīsaṁyuttaṁ
paṭhamaṁ āḷavikāsuttaṁ
<p n="522"/><pb ed="P" n="1.128" set="S"/>Evamme sutaṁ ekaṁ samayaṁ bhagavā sātthiyaṁ viharati
jetavane anāthapiṇḍikassa ārāme. Atha kho āḷavikā bhikkhunī
pubbaṇhasamayaṁ nivāsetvā pattacīvaramādāya sāvatthiṁ piṇḍāya
pāvisi sāvatthiyaṁ piṇḍāya caritvā pacchābhattaṁ piṇḍapātapaṭikkantā
yena andhavanaṁ tenupasaṅkami vivekatthikinī <note n="1">Ma. vivekatthinī.</note>.
<p n="523"/>Atha kho māro pāpimā āḷavikāya bhikkhuniyā bhayaṁ
chambhitattaṁ lomahaṁsaṁ uppādetukāmo vivekamhā cāvetukāmo yena
āḷavikā bhikkhunī tenupasaṅkami upasaṅkamitvā āḷavikaṁ bhikkhuniṁ
gāthāya ajjhabhāsi
natthi nissaraṇaṁ loke kiṁ vivekena kāhasi
bhuñjassu kāmaratiyo māhu pacchānutāpinīti.
<p n="524"/>Atha kho āḷavikāya bhikkhuniyā etadahosi ko nu kho
ayaṁ manusso vā amanusso vā gāthaṁ bhāsatīti. Atha kho āḷavikāya
bhikkhuniyā etadahosi māro kho ayaṁ pāpimā mama bhayaṁ chambhitattaṁ
lomahaṁsaṁ uppādetukāmo vivekamhā cāvetukāmo gāthaṁ bhāsatīti.
Atha kho āḷavikā bhikkhunī māro ayaṁ pāpimā iti viditvā māraṁ
<pb n="1.189"/>
Pāpimantaṁ gāthāhi ajjhabhāsi
atthi nissaraṇaṁ loke paññāya me suphussitaṁ
pamattabandhu pāpima na tvaṁ jānāsi taṁ padaṁ
sattisūlūpamā kāmā khandhāsaṁ adhikuṭṭhanā
yaṁ tvaṁ kāmaratiṁ brūsi arati mayha sā ahūti.
Atha kho māro pāpimā jānāti maṁ āḷavikā bhikkhunīti dukkhī
dummano tatthevantaradhāyīti.
<p rend="subhead" sid="2">2, somāsuttaṃ</p>
Dutiyaṁ somāsuttaṁ
<p n="525"/>Sāvatthīnidānaṁ. Atha kho somā bhikkhunī pubbaṇhasamayaṁ
nivāsetvā pattacīvaramādāya sāvatthiṁ piṇḍāya pāvisi sāvatthiyaṁ
piṇḍāya caritvā pacchābhattaṁ piṇḍapātapaṭikkantā yena andhavanaṁ
tenupasaṅkami divāvihārāya andhavanaṁ ajjhogahetvā <note n="1">Po. Ma. ajjhogāhetuvā.</note> aññatarasmiṁ
rukkhamūle divāvihāraṁ nisīdi.
<p n="526"/>Atha kho māro pāpimā somāya bhikkhuniyā bhayaṁ chambhitattaṁ
lomahaṁsaṁ uppādetukāmo samādhimhā cāvetukāmo yena somā bhikkhunī
tenupasaṅkami upasaṅkamitvā somaṁ bhikkhuniṁ gāthāya ajjhabhāsi
yantaṁ isīhi pattabbaṁ ṭhānaṁ durabhisambhavaṁ
na taṁ dvaṅgulapaññāya sakkā pappotumitthiyāti.
<p n="527"/>Atha kho somāya bhikkhuniyā etadahosi ko nu kho ayaṁ
manusso vā amanusso vā gāthaṁ bhāsatīti. Atha kho somāya
<pb n="1.190"/>
Bhikkhuniyā etadahosi māro kho ayaṁ pāpimā mama bhayaṁ chambhitattaṁ
lomahaṁsaṁ uppādetukāmo samādhimhā cāvetukāmo gāthaṁ bhāsatīti.
Atha kho somā bhikkhunī māro ayaṁ pāpimā iti viditvā māraṁ
pāpimantaṁ gāthāhi ajjhabhāsi
itthībhāvo kiṁ kayirā cittamhi susamāhite
ñāṇamhi vattamānamhi sammā dhammaṁ vipassato
yassa nūna siyā evaṁ itthīhaṁ purisoti vā
kiñci vā pana asmīti taṁ māro vattumarahatīti.
Atha kho māro pāpimā jānāti maṁ somā bhikkhunīti dukkhī dummano
tatthevantaradhāyīti.
<p rend="subhead" sid="3">3, kisāgotamīsuttaṃ</p>
Tatiyaṁ gotamīsuttaṁ
<p n="528"/>Sāvatthīnidānaṁ. Atha kho kisāgotamī bhikkhunī pubbaṇhasamayaṁ
nivāsetvā pattacīvaramādāya sāvatthiṁ piṇḍāya pāvisi sāvatthiyaṁ
piṇḍāya caritvā pacchābhattaṁ piṇḍapātapaṭikkantā <pb ed="P" n="1.130" set="S"/>yena andhavanaṁ
tenupasaṅkami divāvihārāya andhavanaṁ ajjhogahetvā aññatarasmiṁ
rukkhamūle divāvihāraṁ nisīdi.
<p n="529"/>Atha kho māro pāpimā kisāgotamiyā bhikkhuniyā bhayaṁ
chambhitattaṁ lomahaṁsaṁ uppādetukāmo samādhimhā cāvetukāmo yena
kisāgotamī bhikkhunī tenupasaṅkami upasaṅkamitvā kisāgotamiṁ bhikkhuniṁ
gāthāya ajjhabhāsi
<pb n="1.191"/>
Kiṁ nu tvaṁ hataputtāva ekamāsī rudammukhī
vanamajjhagatā ekā purisaṁ nu gavesasīti.
<p n="530"/>Atha kho kisāgotamiyā bhikkhuniyā etadahosi ko nu
kho ayaṁ manusso vā amanusso vā gāthaṁ bhāsatīti. Atha kho
kisāgotamiyā bhikkhuniyā etadahosi māro kho ayaṁ pāpimā mama
bhayaṁ chambhitattaṁ lomahaṁsaṁ uppādetukāmo samādhimhā cāvetukāmo
gāthaṁ bhāsatīti. Atha kho kisāgotamī bhikkhunī māro kho ayaṁ
pāpimā iti viditvā māraṁ pāpimantaṁ gāthāhi ajjhabhāsi
accantaṁ hataputtamhi purisā etadantikā
na socāmi na rodāmi na taṁ bhāyāmi āvuso
sabbattha vihitā <note n="1">Po. Ma. Yu. vihatā.</note> nandi tamokkhandho padālito
jetvāna maccuno senaṁ viharāmi anāsavāti.
Atha kho māro pāpimā jānāti maṁ kisāgotamī bhikkhunīti dukkhī
dummano tatthevantaradhāyīti.
<p rend="subhead" sid="4">4, vijayāsuttaṃ</p>
Catutthaṁ vijayāsuttaṁ
<p n="531"/>Sāvatthīnidānaṁ. Atha kho vijayā bhikkhunī pubbaṇhasamayaṁ
nivāsetvā .pe. Aññatarasmiṁ rukkhamūle divāvihāraṁ nisīdi.
<p n="532"/>Atha kho māro pāpimā vijayāya bhikkhuniyā bhayaṁ .pe.
Samādhimhā cāvetukāmo yena vijayā bhikkhunī tenupasaṅkami
upasaṅkamitvā vijayaṁ bhikkhuniṁ gāthāya ajjhabhāsi
<pb n="1.192"/>
Daharā tvaṁ rūpavatī ahañca daharo susu
pañcaṅgikena turiyena ehayyebhiramāmhaseti.
<p n="533"/>Atha kho vijayāya bhikkhuniyā etadahosi ko nu kho
ayaṁ manusso vā amanusso vā gāthaṁ bhāsatīti. Atha kho vijayāya
bhikkhuniyā etadahosi māro kho ayaṁ pāpimā .pe. Gāthaṁ
bhāsatīti. Atha kho vijayā bhikkhunī māro ayaṁ pāpimā iti
viditvā māraṁ pāpimantaṁ gāthāhi ajjhabhāsi
rūpā saddā gandhā rasā phoṭṭhabbā ca manoramā
niyyātayāmi tuyheva māra na <note n="1">Ma. nāhaṁ.</note> hi tena atthikā
iminā pūtikāyena bhindanena pabhaṅgunā
aṭṭiyāmi harāyāmi kāmataṇhā samūhatā
ye ca rūpūpagā sattā ye ca arūpabhāgino <note n="2">Ma. Yu. āruppaṭṭhāyino.</note>
yā ca santā samāpatti sabbattha vihato tamoti.
Atha kho māro pāpimā jānāti maṁ vijayā bhikkhunīti dukkhī dummano
tatthevantaradhāyīti.
<p rend="subhead" sid="5">5, uppalavaṇṇāsuttaṃ</p>
Pañcamaṁ uppalavaṇṇāsuttaṁ
<p n="534"/>Sāvatthīnidānaṁ. Atha kho uppalavaṇṇā bhikkhunī
pubbaṇhasamayaṁ nivāsetvā .pe. Aññatarasmiṁ supupphitasālarukkhamūle
aṭṭhāsi.
<pb n="1.193"/>
<p n="535"/>Atha kho māro pāpimā uppalavaṇṇāya bhikkhuniyā bhayaṁ
chambhitattaṁ lomahaṁsaṁ uppādetukāmo samādhimhā cāvetukāmo yena
uppalavaṇṇā bhikkhunī tenupasaṅkami upasaṅkamitvā uppalavaṇṇaṁ
bhikkhuniṁ gāthāya ajjhabhāsi
supupphitaggaṁ upagamma bhikkhuni
ekā tuvaṁ tiṭṭhasi sālamūle
na catthi te dutiyā vaṇṇadhātu
idhāgatā tādisikā bhaveyyuṁ
bālena tvaṁ bhāyasi dhuttakānanti.
<p n="536"/>Atha kho uppalavaṇṇāya bhikkhuniyā etadahosi <pb ed="P" n="1.132" set="S"/>ko
nu khvāyaṁ manusso vā amanusso vā gāthaṁ bhāsatīti. Atha kho
uppalavaṇṇāya bhikkhuniyā etadahosi māro kho ayaṁ pāpimā
mama bhayaṁ .pe. Gāthaṁ bhāsatīti. Atha kho uppalavaṇṇā bhikkhunī
māro ayaṁ pāpimā iti viditvā māraṁ pāpimantaṁ gāthāhi ajjhabhāsi
sataṁ sahassānipi dhuttakānaṁ
idhāgatā tādisikā bhaveyyuṁ
lomaṁ na iñjāmi na santasāmi
māra na bhāyāmi tamekikāpi
esā antaradhāyāmi kucchiṁ vā pavisāmi te
pakhumantarikāyampi tiṭṭhanti maṁ na dakkhasi
<pb n="1.194"/>
Cittasmiṁ vasibhūtamhi iddhipādā subhāvitā
sabbabandhanamuttomhi <note n="1">Po. Ma. Yu. sabbabandhanamuttāmhi.</note> na taṁ bhāyāmi āvusoti.
Atha kho māro pāpimā jānāti maṁ uppalavaṇṇā bhikkhunīti
dukkhī dummano tatthevantaradhāyīti.
<p rend="subhead" sid="6">6, cālāsuttaṃ</p>
Chaṭṭhaṁ cālāsuttaṁ
<p n="537"/>Sāvatthīnidānaṁ. Atha kho cālā bhikkhunī pubbaṇhasamayaṁ
nivāsetvā .pe. Aññatarasmiṁ rukkhamūle divāvihāraṁ nisīdi.
<p n="538"/>Atha kho māro pāpimā yena cālā bhikkhunī .pe.
Upasaṅkamitvā cālaṁ bhikkhuniṁ etadavoca kiṁ nu kho tvaṁ bhikkhuni
na rocesīti. Jātiṁ khvāhaṁ āvuso na rocemīti.
<p n="539"/>Kiṁ nu jātiṁ na rocesi jāto kāmāni bhuñjati
ko nu tvaṁ idamādapayi jāti mā roca bhikkhunīti.
<p n="540"/>Jātassa maraṇaṁ hoti jāto dukkhāni passati <note n="2">Ma. phussati.</note>
bandhaṁ vadhaṁ pariklesaṁ tasmā jātiṁ na rocaye
buddho dhammamadesesi jātiyā samatikkamaṁ
sabbadukkhappahānāya so maṁ sacce nivesayi
ye ca rūpūpagā sattā ye ca arūpabhāgino
nirodhaṁ appajānantā āgantāro punabbhavanti.
Atha kho māro pāpimā jānāti maṁ cālā bhikkhunīti dukkhī
dummano tatthevantaradhāyīti.
<pb n="1.195"/>
<p rend="subhead" sid="7">7, upacālāsuttaṃ</p>
Sattamaṁ upacālāsuttaṁ
<p n="541"/>Sāvatthīnidānaṁ. Atha kho upacālā bhikkhunī pubbaṇhasamayaṁ
nivāsetvā .pe. Aññatarasmiṁ rukkhamūle divāvihāraṁ nisīdi.
<p n="542"/>Atha kho māro pāpimā .pe. Upacālaṁ bhikkhuniṁ
etadavoca kathannu tvaṁ bhikkhuni uppajjitukāmāti. Na khvāhaṁ
āvuso katthaci uppajjitukāmāti.
<p n="543"/>Tāvatiṁsā ca yāmā ca tusitā cāpi devatā
nimmānaratino devā ye devā vasavattino
tattha cittaṁ paṇidhehi rati <note n="1">Ma. Yu. ratiṁ.</note> paccanubhossasīti.
<p n="544"/>Tāvatiṁsā ca yāmā ca tusitā cāpi devatā
nimmānaratino devā ye devā vasavattino
kāmabandhanabandhā te enti māravasaṁ puna
sabbova āditto <note n="2">Ma. sabbo ādīpito. Yu. - ādipito.</note> loko sabbo loko padhūpito
sabbo pajjalito <note n="3">Ma. pajjālito. </note> loko sabbo loko pakampito
akampitaṁ acalitaṁ <note n="4">Ma. apajjalitaṁ.</note> aputhujjanasevitaṁ
agati yattha mārassa tattha me nirato manoti.
Atha kho māro pāpimā jānāti maṁ upacālā bhikkhunīti dukkhī
dummano tatthevantaradhāyīti.
<p rend="subhead" sid="8">8, sīsupacālāsuttaṃ</p>
Aṭṭhamaṁ sīsupacālāsuttaṁ
<p n="545"/>Sāvatthiyaṁ ... Atha kho sīsupacālā bhikkhunī pubbaṇhasamayaṁ
<pb n="1.196"/>
Nivāsetvā .pe. Aññatarasmiṁ rukkhamūle divāvihāraṁ nisīdi.
<p n="546"/>Atha kho māro pāpimā yena sīsupacālā bhikkhunī
tenupasaṅkami upasaṅkamitvā sīsupacāraṁ bhikkhuniṁ etadavoca kassa
nu tvaṁ bhikkhuni pāsaṇḍaṁ rocesīti. Na khvāhaṁ āvuso kassaci
pāsaṇḍaṁ rocemīti.
<p n="547"/>Kiṁ nu uddissa muṇḍāsi samaṇī viya dissasi
na ca rocesi pāsaṇḍaṁ kimidaṁ <note n="1">Po. Ma. Yu. kimiva.</note> carasi momuhāti.
<p n="548"/>Ito bahiddhā pāsaṇḍā diṭṭhīsu saṁsidanti <note n="2">Ma. Yu. pasīdanti te - ye.</note> te
na tesaṁ dhammaṁ rocemi na te dhammassa kovidā
atthi sakyakule jāto buddho appaṭipuggalo
sabbābhibhū māranudo sabbattha maparājito
sabbattha mutto assito sabbaṁ passati cakkhumā
sabbakammakkhayaṁ patto vimutto upadhisaṅkhaye
so mayhaṁ bhagavā satthā tassa rocemi sāsananti.
Atha kho māro pāpimā jānāti maṁ sīsupacālā bhikkhunīti dukkhī
dummano tatthevantaradhāyīti.
<p rend="subhead" sid="9">9, selāsuttaṃ</p>
Navamaṁ selāsuttaṁ
<p n="549"/>Sāvatthiyaṁ ... Atha kho selā bhikkhunī pubbaṇhasamayaṁ
nivāsetvā .pe. Aññatarasmiṁ rukkhamūle divāvihāraṁ nisīdi.
<p n="550"/>Atha kho māro pāpimā selāya bhikkhuniyā bhayaṁ .pe.
<pb n="1.197"/>
Selaṁ bhikkhuniṁ gāthāya ajjhabhāsi
kenidaṁ pakataṁ bimbaṁ kvaci <note n="1">Ma. Yu. kvanu.</note> bimbassa kārako
kvaci <note n="2">Ma. Yu. kvanu.</note> <note n="3">Yu. kvañca.</note> bimbaṁ samuppannaṁ kvaci <note n="4">Ma. Yu. attakataṁ.</note> bimbaṁ nirujjhatīti.
<p n="551"/>Atha kho selāya bhikkhuniyā etadahosi ko nu khvāyaṁ
manusso vā amanusso vā gāthaṁ bhāsatīti. Atha kho selāya
bhikkhuniyā etadahosi māro kho ayaṁ pāpimā mama bhayaṁ chambhitattaṁ
lomahaṁsaṁ uppādetukāmo samādhimhā cāvetukāmo gāthaṁ bhāsatīti.
Atha kho selā bhikkhunī māro ayaṁ pāpimā iti viditvā māraṁ
pāpimantaṁ gāthāhi ajjhabhāsi
nayidaṁ pakataṁ <undef/> bimbaṁ nayidaṁ pakataṁ <note n="6">Po. Ma. Yu. parakataṁ.</note> aghaṁ
hetuṁ paṭicca sambhūtaṁ hetubhaṅgā nirujjhati
yathāpi aññataraṁ bījaṁ khette vuttaṁ virūhati
paṭhavīrasañca āgamma sinehañca tadūbhayaṁ
evaṁ khandhā ca dhātuyo cha ca āyatanā ime
hetuṁ paṭicca sambhūtā hetubhaṅgā nirujjhareti.
Atha kho māro pāpimā jānāti maṁ selā bhikkhunīti dukkhī
dummano tatthevantaradhāyīti.
<p rend="subhead" sid="10">10, vajirāsuttaṃ</p>
Dasamaṁ vajirāsuttaṁ
<p n="552"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho vajirā bhikkhunī
<pb n="1.198"/>
Pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi
sāvatthiyaṁ piṇḍāya caritvā pacchābhattaṁ <pb ed="P" n="1.135" set="S"/>piṇḍapātapaṭikkantā yena
andhavanaṁ tenupasaṅkami divāvihārāya andhavanaṁ ajjhogahetvā
aññatarasmiṁ rukkhamūle divāvihāraṁ nisīdi.
<p n="553"/>Atha kho māro pāpimā vajirāya bhikkhuniyā bhayaṁ chambhitattaṁ
lomahaṁsaṁ uppādetukāmo samādhimhā cāvetukāmo yena vajirā bhikkhunī
tenupasaṅkami upasaṅkamitvā vajiraṁ bhikkhuniṁ gāthāya ajjhabhāsi
kenāyaṁ pakato satto kvaci <note n="1">Po. Ma. Yu. kuvaṁ.</note> sattassa kārako
kvaci <note n="2">Po. Ma. Yu. kuvaṁ.</note> satto samuppanno kvaci <note n="3">Po. Ma. Yu. kuvaṁ.</note> satto nirujjhatīti.
<p n="554"/>Atha kho vajirāya bhikkhuniyā etadahosi ko nu khvāyaṁ
manusso vā amanusso vā gāthaṁ bhāsatīti. Atha kho vajirāya
bhikkhuniyā etadahosi māro kho ayaṁ pāpimā mama bhayaṁ chambhitattaṁ
lomahaṁsaṁ uppādetukāmo samādhimhā cāvetukāmo gāthaṁ bhāsatīti.
Atha kho vajirā bhikkhunī māro ayaṁ pāpimā iti viditvā māraṁ
pāpimantaṁ gāthāhi ajjhabhāsi
kiṁ nu sattoti pacceti <note n="4">Po. Ma. Yu. paccesi.</note> māra diṭṭhigataṁ nu te
suddhasaṅkhārapuñjo yaṁ nayidha sattupalabbhati
yathā hi aṅgasambhārā hoti saddo ratho iti
evaṁ khandhesu santesu hoti sattoti sammati <note n="5">Ma. Yu. sammuti.</note>
<pb n="1.199"/>
Dukkhameva hi sambhoti dukkhaṁ tiṭṭhati veti ca
nāññatra dukkhā sambhoti nāññatra dukkhā nirujjhatīti.
Atha kho māro pāpimā jānāti maṁ vajirā bhikkhunīti dukkhī
dummano tatthevantaradhāyīti.
Bhikkhunīsaṁyuttaṁ samattaṁ.
Tassuddānaṁ
āḷavikā ca somā ca gotamī vijayā saha
uppalavaṇṇā ca cālā ca upacālā sīsupacālā
selā vajirāya te dasāti.
</xml>