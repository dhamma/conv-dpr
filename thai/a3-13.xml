<xml src="a3-13.xml">
<readunit id="a3-13">(13) 3. kusināravaggo</readunit>
<p rend="subhead" sid="1">1, kusinārasuttaṃ</p>
Kusināravaggo tatiyo <pb ed="P" n="1.274" set="A"/>
<p n="563"/>124 Ekaṁ samayaṁ bhagavā kusinārāyaṁ viharati baliharaṇe
vanasaṇḍe. Tatra kho bhagavā bhikkhū āmantesi bhikkhavoti. Bhadanteti
te bhikkhū bhagavato paccassosuṁ. Bhagavā etadavoca idha bhikkhave
bhikkhu aññataraṁ gāmaṁ vā nigamaṁ vā upanissāya viharati tamenaṁ
gahapati vā gahapatiputto vā upasaṅkamitvā svātanāya bhattena
nimanteti ākaṅkhamāno bhikkhave bhikkhu adhivāseti so tassā rattiyā
accayena pubbaṇhasamyaṁ nivāsetvā pattacīvaramādāya yena tassa
gahapatissa vā gahapatiputtassa vā nivesanaṁ tenupasaṅkamati
upasaṅkamitvā paññatte āsane nisīdati tamenaṁ so gahapati vā
gahapatiputto vā paṇītena khādanīyena bhojanīyena sahatthā santappeti
sampavāreti tassa evaṁ hoti sādhu vata māyaṁ <note n="1">Ma. mayāyaṁ. ito paraṁ īdisameva.</note> gahapati vā
gahapatiputto vā paṇītena khādanīyena bhojanīyena sahatthā santappeti
sampavāretīti evampissa hoti aho vata māyaṁ gahapati vā gahapatiputto
vā āyatiṁpi evarūpena paṇītena khādanīyena bhojanīyena sahatthā
<pb n="3.354"/>
Santappeyya sampavāreyyāti so taṁ piṇḍapātaṁ gadhito <note n="1">Ma. gathito.</note> mucchito
ajjhopanno <note n="2">Po. ajjhāpanno.</note> anādīnavadassāvī anissaraṇapañño paribhuñjati so tattha
kāmavitakkampi vitakketi byāpādavitakkampi vitakketi vihiṁsāvitakkampi
vitakketi evarūpassāhaṁ bhikkhave bhikkhuno dinnaṁ na mahapphalaṁ <note n="3">Ma. Yu. mahapphalanuti.  ito paraṁ īdisameva.</note>
vadāmi taṁ kissa hetu pamatto hi bhikkhave bhikkhu viharati idha
pana bhikkhave bhikkhu aññataraṁ gāmaṁ vā nigamaṁ vā upanissāya viharati
tamenaṁ gahapati vā gahapatiputto vā upasaṅkamitvā svātanāya bhattena
nimanteti ākaṅkhamāno bhikkhave bhikkhu adhivāseti so tassā
rattiyā accayena pubbaṇhasamayaṁ nivāsetvā pattacīvaramādāya yena
tassa gahapatissa vā gahapatiputtassa vā nivesanaṁ tenupasaṅkamati
upasaṅkamitvā paññatte āsane nisīdati tamenaṁ so gahapati vā
gahapatiputto vā paṇītena khādanīyena bhojanīyena sahatthā santappeti
sampavāreti tassa na evaṁ hoti sādhu vata māyaṁ gahapati vā
gahapatiputto vā paṇītena khādanīyena bhojanīyena sahatthā santappeti
sampavāretīti evampissa na hoti aho vata māyaṁ gahapati vā
gahapatiputto vā āyatiṁpi evarūpena paṇītena khādanīyena bhojanīyena
sahatthā santappeyya sampavāreyyāti so taṁ piṇḍapātaṁ agadhito
amucchito anajjhopanno ādīnavadassāvī nissaraṇapañño paribhuñjati
so tattha nekkhammavitakkampi vitakketi abyāpādavitakkampi vitakketi
avihiṁsāvitakkampi vitakketi evarūpassāhaṁ bhikkhave bhikkhuno dinnaṁ
<pb n="3.355"/>
Mahapphalaṁ vadāmi taṁ kissa hetu appamatto hi bhikkhave bhikkhu viharatīti.
<p rend="subhead" sid="2">2, bhaṇḍanasuttaṃ</p>
<p n="564"/>125 Yassaṁ bhikkhave disāyaṁ bhikkhū bhaṇḍanajātā kalahajātā
vivādāpannā aññamaññaṁ mukhasattīhi vitudantā viharanti manasikātuṁpi
me esā bhikkhave disā na phāsu hoti pageva gantuṁ niṭṭhaṁ
ettha gacchāmi addhā te āyasmanto tayo dhamme pajahiṁsu tayo
dhamme bahulīmakaṁsu <note n="1">Ma. bahulamakaṁsu. ito paraṁ īhisameva.</note> katame tayo dhamme pajahiṁsu nekkhammavitakkaṁ
abyāpādavitakkaṁ avihiṁsāvitakkaṁ ime tayo dhamme pajahiṁsu katame
tayo dhamme bahulīmakaṁsu kāmavitakkaṁ byāpādavitakkaṁ vihiṁsāvitakkaṁ
ime tayo dhamme bahulīmakaṁsu yassaṁ bhikkhave disāyaṁ bhikkhū bhaṇḍanajātā
kalahajātā vivādāpannā aññamaññaṁ mukhasattīhi vitudantā
viharanti manasikātuṁpi me esā bhikkhave disā na phāsu hoti pageva
gantuṁ niṭṭhaṁ ettha gacchāmi addhā te āyasmanto ime tayo
dhamme pajahiṁsu ime tayo dhamme bahulīmakaṁsu. Yassaṁ <note n="2">Ma. pana.</note> bhikkhave disāyaṁ
bhikkhū samaggā sammodamānā avivadamānā khīrodakībhūtā aññamaññaṁ
piyacakkhūhi sampassantā viharanti gantuṁpi me esā bhikkhave disā
phāsu hoti pageva manasikātuṁ niṭṭhaṁ ettha gacchāmi addhā te
āyasmanto <note n="3">Yu. ime.</note> tayo <pb ed="P" n="1.276" set="A"/>dhamme pajahiṁsu <note n="4">Yu. ime.</note> tayo dhamme bahulīmakaṁsu katame
tayo dhamme pajahiṁsu kāmavitakkaṁ byāpādavitakkaṁ vihiṁsāvitakkaṁ ime
tayo dhamme pajahiṁsu katame tayo dhamme bahulīmakaṁsu nekkhammavitakkaṁ
abyāpādavitakkaṁ avihiṁsāvitakkaṁ ime tayo dhamme bahulīmakaṁsu
<pb n="3.356"/>
Yassaṁ bhikkhave disāyaṁ bhikkhū samaggā sammodamānā avivadamānā
khīrodakībhūtā aññamaññaṁ piyacakkhūhi sampassantā viharanti gantuṁpi me
esā bhikkhave disā phāsu hoti pageva manasikātuṁ niṭṭhaṁ ettha
gacchāmi addhā te āyasmanto ime tayo dhamme pajahiṁsu ime
tayo dhamme bahulīmakaṁsūti.
<p rend="subhead" sid="3">3, gotamakacetiyasuttaṃ</p>
<p n="565"/>126 Ekaṁ samayaṁ bhagavā vesāliyaṁ viharati gotamake cetiye.
Tatra kho bhagavā bhikkhū āmantesi bhikkhavoti. Bhadanteti te bhikkhū
bhagavato paccassosuṁ bhagavā etadavoca abhiññāyāhaṁ bhikkhave
dhammaṁ desemi no anabhiññāya sanidānāhaṁ bhikkhave dhammaṁ desemi
no anidānaṁ sappāṭihāriyāhaṁ bhikkhave dhammaṁ desemi no appāṭihāriyaṁ
tassa mayhaṁ bhikkhave abhiññāya dhammaṁ desayato no
anabhiññāya sanidānaṁ dhammaṁ desayato no anidānaṁ sappāṭihāriyaṁ
dhammaṁ desayato no appāṭihāriyaṁ karaṇīyo ovādo karaṇīyā
anusāsanī alañca pana vo bhikkhave tuṭṭhiyā alaṁ attamanatāya
alaṁ somanassāya sammāsambuddho bhagavā svākkhāto bhagavatā
dhammo supaṭipanno saṅghoti. Idamavoca bhagavā. Attamanā te
bhikkhū bhagavato bhāsitaṁ abhinanduṁ. <note n="1">Ma. Yu. abhinandunti.</note> Imasmiñca pana veyyākaraṇasmiṁ
bhaññamāne sahassī lokadhātu akampitthāti.
<p rend="subhead" sid="4">4, bharaṇḍukālāmasuttaṃ</p>
<p n="566"/>127 Ekaṁ samayaṁ bhagavā kosalesu cārikaṁ caramāno yena
kapilavatthu tadavasari. Assosi kho mahānāmo sakko bhagavā kira
<pb n="3.357"/>
Kapilavatthuṁ anuppattoti. Athakho mahānāmo sakko yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ aṭṭhāsi
ekamantaṁ ṭhitaṁ kho mahānāmaṁ sakkaṁ bhagavā etadavoca gaccha mahānāma
kapilavatthusmiṁ <pb ed="P" n="1.277" set="A"/>tathārūpaṁ āvasathaṁ jāna yatthajja mayaṁ ekarattiṁ
vihareyyāmāti. Evaṁ bhanteti kho mahānāmo sakko bhagavato paṭissuṇitvā
kapilavatthuṁ pavisitvā kevalakappaṁ kapilavatthuṁ āhiṇḍanto <note n="1">Ma. Yu. anvāhiṇḍanto.</note> na addasa
kapilavatthusmiṁ tathārūpaṁ āvasathaṁ yattha <note n="2">Ma. yatthajja. ito paraṁ īdisameva. </note> bhagavā ekarattiṁ vihareyya.
Athakho mahānāmo sakko yena bhagavā tenupasaṅkami upasaṅkamitvā
bhagavantaṁ etadavoca natthi bhante kapilavatthusmiṁ tathārūpo āvasatho
yatthajja bhagavā ekarattiṁ vihareyya ayaṁ bhante bharaṇḍu kālāmo
bhagavato purāṇasabrahmacārī tassajja bhagavā assame ekarattiṁ
viharatūti. Gaccha mahānāma santharaṁ paññāpehīti. Evaṁ bhanteti kho
mahānāmo sakko bhagavato paṭissuṇitvā yena bharaṇḍussa kālāmassa
assamo tenupasaṅkami upasaṅkamitvā santharaṁ paññāpetvā udakaṁ
ṭhapetvā pādānaṁ dhovanāya yena bhagavā tenupasaṅkami upasaṅkamitvā
bhagavantaṁ etadavoca santhato bhante santharo <note n="3">Po. Ma. santhāro.</note> udakaṁ ṭhapitaṁ
pādānaṁ dhovanāya yassadāni bhante bhagavā kālaṁ maññatīti. Athakho
bhagavā yena bharaṇḍussa kālāmassa assamo tenupasaṅkami upasaṅkamitvā
paññatte āsane nisīdi nisajja kho bhagavā pāde pakkhālesi.
Athakho mahānāmassa sakkassa etadahosi akālo kho ajja bhagavantaṁ payirupāsituṁ
<pb n="3.358"/>
Kilanto bhagavā svedānāhaṁ bhagavantaṁ payirupāsissāmīti bhagavantaṁ
abhivādetvā padakkhiṇaṁ katvā pakkāmi. Athakho mahānāmo sakko
tassā rattiyā accayena yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi ekamantaṁ nisinnaṁ kho mahānāmaṁ
sakkaṁ bhagavā etadavoca tayo khome mahānāma satthāro santo
saṁvijjamānā lokasmiṁ katame tayo idha mahānāma ekacco satthā
kāmānaṁ pariññaṁ paññāpeti na rūpānaṁ pariññaṁ paññāpeti na
vedanānaṁ pariññaṁ paññāpeti idha pana mahānāma ekacco satthā
kāmānañceva pariññaṁ <pb ed="P" n="1.278" set="A"/>paññāpeti rūpānañca pariññaṁ paññāpeti
na vedanānaṁ pariññaṁ paññāpeti idha pana mahānāma ekacco satthā
kāmānañceva pariññaṁ paññāpeti rūpānañca pariññaṁ paññāpeti
vedanānañca pariññaṁ paññāpeti ime kho mahānāma tayo satthāro
santo saṁvijjamānā lokasmiṁ imesaṁ mahānāma tiṇṇaṁ satthārānaṁ
ekā niṭṭhā udāhu puthū niṭṭhāti. Evaṁ vutte bharaṇḍu kālāmo
mahānāmaṁ sakkaṁ etadavoca ekāti mahānāma vadehīti. Evaṁ vutte
bhagavā mahānāmaṁ sakkaṁ etadavoca nānāti mahānāma vadehīti. Dutiyampi
kho bharaṇḍu kālāmo mahānāmaṁ sakkaṁ etadavoca ekāti mahānāma
vadehīti. Dutiyampi kho bhagavā mahānāmaṁ sakkaṁ etadavoca nānāti
mahānāma vadehīti. Tatiyampi kho bharaṇḍu kālāmo mahānāmaṁ sakkaṁ
etadavoca ekāti mahānāma vadehīti. Tatiyampi kho bhagavā mahānāmaṁ
<pb n="3.359"/>
Sakkaṁ etadavoca nānāti mahānāma vadehīti. Athakho bharaṇḍussa
kālāmassa etadahosi mahesakkhassa vatamhi mahānāmassa sakkassa
sammukhā samaṇena gotamena yāvatatiyakaṁ apasādito yannūnāhaṁ kapilavatthumhā
pakkameyyanti. Athakho bharaṇḍu kālāmo kapilavatthumhā
pakkāmi <note n="1">Ma. Yu. yaṁ kapilavatthumhā pakkāmi.</note> tathāpakkantova ahosi na puna pacchāgacchīti.
<p rend="subhead" sid="5">5, hatthakasuttaṃ</p>
<p n="567"/>128 Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Athakho hatthako devaputto abhikkantāya rattiyā
abhikkantavaṇṇo kevalakappaṁ jetavanaṁ obhāsetvā yena bhagavā
tenupasaṅkami upasaṅkamitvā bhagavato purato ṭhassāmīti osīdati <note n="2">Po. Ma. osīdati meva saṁsīdatimeva. Yu.  osīdati ceva saṁsīdati ceva. ito paraṁ īdisameva.</note>
saṁsīdati na sakkoti saṇṭhātuṁ seyyathāpi nāma sappi vā telaṁ vā
vālikāya <note n="3">Ma. vālukāya.</note> āsittaṁ osīdati saṁsīdati na saṇṭhāti evameva hatthako
devaputto <pb ed="P" n="1.279" set="A"/>bhagavato purato ṭhassāmīti osīdati saṁsīdati na sakkoti
saṇṭhātuṁ. Athakho bhagavā hatthakaṁ devaputtaṁ etadavoca oḷārikaṁ
hatthaka attabhāvaṁ abhinimmināhīti. Evaṁ bhanteti kho hatthako devaputto
bhagavato paṭissuṇitvā oḷārikaṁ attabhāvaṁ abhinimminitvā
bhagavantaṁ abhivādetvā ekamantaṁ aṭṭhāsi. Ekamantaṁ ṭhitaṁ kho hatthakaṁ
devaputtaṁ bhagavā etadavoca ye te hatthaka dhammā pubbe manussabhūtassa
pavattino ahesuṁ apinu te te dhammā etarahi pavattinoti
ye ca me bhante <note n="4">Po. Yu. bhagavā.</note> dhammā pubbe manussabhūtassa pavattino ahesuṁ te
ca me dhammā etarahi pavattino ye ca me bhante dhammā pubbe
<pb n="3.360"/>
Manussabhūtassa nappavattino ahesuṁ te ca me dhammā etarahi pavattino
seyyathāpi bhante bhagavā etarahi ākiṇṇo viharati bhikkhūhi bhikkhunīhi
upāsakehi upāsikāhi rājūhi rājamahāmattehi titthiyehi titthiyasāvakehi
evameva kho ahaṁ bhante ākiṇṇo viharāmi devaputtehi dūratopi
bhante devaputtā āgacchanti hatthakassa devaputtassa santike dhammaṁ
sossāmāti tiṇṇāhaṁ bhante dhammānaṁ atitto appaṭivāṇo kālakato
katamesaṁ tiṇṇaṁ bhagavato ahaṁ bhante dassanassa <note n="1">Yu. dassanāya.</note> atitto appaṭivāṇo
kālakato saddhammassavanassāhaṁ bhante atitto appaṭivāṇo kālakato
saṅghassāhaṁ bhante upaṭṭhānassa atitto appaṭivāṇo kālakato imesaṁ
kho ahaṁ bhante tiṇṇaṁ dhammānaṁ atitto appaṭivāṇo kālakatoti.
Bhagavato <note n="2">Po. Ma. Yu. nāhaṁ bhagavato dassanassa tittimajjhagā kudācanaṁ. </note> dassanassa titti addhā kudācanaṁ
saṅghassa upaṭṭhānassa saddhammassavanassa ca.
Adhisīlaṁ sikkhamāno saddhammassavane rato
tiṇṇaṁ dhammānamatitto hatthako avihaṁ gatoti.
<p rend="subhead" sid="6">6, kaṭuviyasuttaṃ</p>
<p n="568"/>129 Ekaṁ samayaṁ bhagavā bārāṇasiyaṁ viharati isipatane
migadāye. Athakho bhagavā <pb ed="P" n="1.280" set="A"/>pubbaṇhasamayaṁ nivāsetvā pattacīvaramādāya
bārāṇasiṁ piṇḍāya pāvisi. Addasā kho bhagavā goyogamilakkhasmiṁ <note n="3">Ma. goyogapilakkhasmiṁ. ito paraṁ īdisameva.</note>
piṇḍāya caramāno aññataraṁ bhikkhuṁ rittassādaṁ bāhirassādaṁ muṭṭhassatiṁ
asampajānaṁ asamāhitaṁ vibbhantacittaṁ pākatindriyaṁ disvā taṁ bhikkhuṁ
<pb n="3.361"/>
Etadavoca mā <note n="1">Yu. bhikkhu bhikkhu mā kho tvaṁ. ito paraṁ īdisameva.</note> kho tvaṁ bhikkhu attānaṁ kaṭuviyamakāsi taṁ vata bhikkhu
kaṭuviyakataṁ attānaṁ āmagandhe <note n="2">Ma. āmagandhena. ito  paraṁ īdisameva.</note> avassutaṁ makkhikā nānupatissanti
nānvāssavissantīti netaṁ ṭhānaṁ vijjatīti. Athakho so bhikkhu bhagavatā
iminā ovādena ovadito saṁvegamāpādīti. Athakho bhagavā bārāṇasiyaṁ
piṇḍāya caritvā pacchābhattaṁ piṇḍapātapaṭikkanto bhikkhū āmantesi
idhāhaṁ bhikkhave pubbaṇhasamayaṁ nivāsetvā pattacīvaramādāya bārāṇasiṁ
piṇḍāya pāvisiṁ addasiṁ kho ahaṁ bhikkhave goyogamilakkhasmiṁ piṇḍāya
caramāno aññataraṁ bhikkhuṁ rittassādaṁ bāhirassādaṁ muṭṭhassatiṁ asampajānaṁ
asamāhitaṁ vibbhantacittaṁ pākatindriyaṁ disvā taṁ bhikkhuṁ etadavocaṁ
mā kho tvaṁ bhikkhu attānaṁ kaṭuviyamakāsi taṁ vata bhikkhu kaṭuviyakataṁ
attānaṁ āmagandhe avassutaṁ makkhikā nānupatissanti nānvāssavissantīti
netaṁ ṭhānaṁ vijjatīti athakho so bhikkhave bhikkhu mayā iminā ovādena
ovadito saṁvegamāpādīti. Evaṁ vutte aññataro bhikkhu bhagavantaṁ
etadavoca kinnukho bhante kaṭuviyaṁ ko āmagandho kā makkhikāti.
Abhijjhā kho bhikkhu kaṭuviyaṁ byāpādo āmagandho pāpakā akusalā
vitakkā makkhikā taṁ vata bhikkhu kaṭuviyakataṁ attānaṁ āmagandhe
avassutaṁ makkhikā nānupatissanti nānvāssavissantīti netaṁ ṭhānaṁ
vijjatīti.
Aguttaṁ cakkhusotasmiṁ indriyesu asaṁvutaṁ
<pb n="3.362"/>
Makkhikānupatissanti saṅkappā rāganissitā.
Kaṭuviyakato bhikkhu āmagandhe avassuto
ārakā hoti nibbānā vighātasseva bhāgavā.
Gāme vā yadi vā raññe aladdhā samamattano <note n="1">Ma. samathamattano. Yu. sammattano.</note>
care <note n="2">Ma. careti. Yu. pareti.</note> bālo dummedho makkhikāhi purakkhato.
Ye ca sīlena sampannā paññāyūpasame ratā
upasantā sukhaṁ senti nāsayitvāna makkhikāti.
<p rend="subhead" sid="7">7, paṭhamānuruddhasuttaṃ</p>
<p n="569"/>130 Athakho āyasmā anuruddho yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi
ekamantaṁ nisinno kho āyasmā anuruddho bhagavantaṁ etadavoca idhāhaṁ
bhante dibbena cakkhunā visuddhena atikkantamānusakena yebhuyyena
passāmi mātugāmaṁ kāyassa bhedā parammaraṇā apāyaṁ duggatiṁ vinipātaṁ
nirayaṁ upapajjamānaṁ katīhi nu kho bhante dhammehi samannāgato
mātugāmo kāyassa kedā parammaraṇā apāyaṁ duggatiṁ vinipātaṁ nirayaṁ
upapajjatīti. Tīhi kho anuruddha dhammehi samannāgato mātugāmo kāyassa
bhedā parammaraṇā apāyaṁ duggatiṁ vinipātaṁ nirayaṁ upapajjati katamehi
tīhi idha anuruddha mātugāmo pubbaṇhasamayaṁ maccheramalapariyuṭṭhitena
cetasā agāraṁ ajjhāvasati majjhantikasamayaṁ issāpariyuṭṭhitena cetasā
agāraṁ ajjhāvasati sāyaṇhasamayaṁ kāmarāgapariyuṭṭhitena cetasā agāraṁ
<pb n="3.363"/>
Ajjhāvasati imehi kho anuruddha tīhi dhammehi samannāgato
mātugāmo kāyassa bhedā parammaraṇā apāyaṁ duggatiṁ vinipātaṁ nirayaṁ
upapajjatīti.
<p rend="subhead" sid="8">8, dutiyānuruddhasuttaṃ</p>
<p n="570"/>131 Athakho āyasmā anuruddho yenāyasmā sārīputto
tenupasaṅkami upasaṅkamitvā āyasmatā sārīputtena <pb ed="P" n="1.282" set="A"/>saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi ekamantaṁ
nisinno kho āyasmā anuruddho āyasmantaṁ sārīputtaṁ etadavoca
idhāhaṁ āvuso sārīputta dibbena cakkhunā visuddhena atikkantamānusakena
sahassaṁ lokaṁ olokemi āraddhaṁ kho pana me viriyaṁ asallīnaṁ
upaṭṭhitā sati appamuṭṭhā <note n="1">Ma. Yu. asammuṭṭhā. ito paraṁ īdisameva. appammuṭṭhā itipi.</note> passaddho kāyo asāraddho samāhitaṁ
cittaṁ ekaggaṁ atha ca pana me nānupādāya āsavehi cittaṁ
vimuccatīti. Yaṁ kho te āvuso anuruddha evaṁ hoti ahaṁ dibbena
cakkhunā visuddhena atikkantamānusakena sahassaṁ lokaṁ olokemīti idante
mānasmiṁ yampi te āvuso anuruddha evaṁ hoti āraddhaṁ kho
pana me viriyaṁ asallīnaṁ upaṭṭhitā sati appamuṭṭhā passaddho
kāyo asāraddho samāhitaṁ cittaṁ ekagganti idante uddhaccasmiṁ
yampi te āvuso anuruddha evaṁ hoti atha ca pana me nānupādāya
āsavehi cittaṁ vimuccatīti idante kukkuccasmiṁ sādhu vata āyasmā
anuruddho ime tayo dhamme pahāya ime tayo dhamme amanasikaritvā
amatāya dhātuyā cittaṁ upasaṁharatūti. Athakho āyasmā anuruddho
<pb n="3.364"/>
Aparena samayena ime tayo dhamme pahāya ime tayo dhamme amanasikaritvā
amatāya dhātuyā cittaṁ upasaṁhāsi <note n="1">Po. upasaṁharati. Ma. upasaṁhari.</note>. Athakho āyasmā anuruddho
eko vūpakaṭṭho appamatto ātāpī pahitatto viharanto nacirasseva
yassatthāya kulaputtā sammadeva agārasmā anagāriyaṁ pabbajanti
tadanuttaraṁ brahmacariyapariyosānaṁ diṭṭheva dhamme sayaṁ abhiññā
sacchikatvā upasampajja vihāsi khīṇā jāti vusitaṁ brahmacariyaṁ kataṁ
karaṇīyaṁ nāparaṁ itthattāyāti abbhaññāsi aññataro ca panāyasmā
anuruddho arahataṁ ahosīti.
<p rend="subhead" sid="9">9, paṭicchannasuttaṃ</p>
<p n="571"/>132 Tīṇīmāni bhikkhave paṭicchannāni vahanti <note n="2">Ma. āvahanti-āvahati. ito paraṁ īdisameva.</note> no vivaṭāni
katamāni tīṇi mātugāmo bhikkhave paṭicchanno vahati <pb ed="P" n="1.283" set="A"/><note n="3">Ma. āvahanti-āvahati. ito paraṁ īdisameva.</note> no vivaṭo
brāhmaṇānaṁ bhikkhave mantā paṭicchannā vahanti no vivaṭā micchādiṭṭhi
bhikkhave paṭicchannā vahati no vivaṭā imāni kho bhikkhave
tīṇi paṭicchannāni vahanti no vivaṭāni. Tīṇīmāni bhikkhave vivaṭāni
virocanti no paṭicchannāni katamāni tīṇi candamaṇḍalaṁ bhikkhave
vivaṭaṁ virocati no paṭicchannaṁ suriyamaṇḍalaṁ bhikkhave vivaṭaṁ virocati
no paṭicchannaṁ tathāgatappavedito dhammavinayo bhikkhave vivaṭo
virocati no paṭicchanno imāni kho bhikkhave tīṇi vivaṭāni virocanti
no paṭicchannānīti.
<p rend="subhead" sid="10">10, lekhasuttaṃ</p>
<p n="572"/>133 Tayome bhikkhave puggalā santo saṁvijjamānā lokasmiṁ
katame tayo pāsāṇalekhūpamo puggalo paṭhavīlekhūpamo puggalo
<pb n="3.365"/>
Udakalekhūpamo puggalo. Katamo ca bhikkhave pāsāṇalekhūpamo puggalo
idha bhikkhave ekacco puggalo abhiṇhaṁ kujjhati so ca khvassa
kodho dīgharattaṁ anuseti seyyathāpi bhikkhave pāsāṇe lekhā na
khippaṁ lujjati vātena vā udakena vā ciraṭṭhitikā hoti evameva
kho bhikkhave idhekacco puggalo abhiṇhaṁ kujjhati so ca khvassa
kodho dīgharattaṁ anuseti ayaṁ vuccati bhikkhave pāsāṇalekhūpamo
puggalo. Katamo ca bhikkhave paṭhavīlekhūpamo puggalo idha bhikkhave
ekacco puggalo abhiṇhaṁ kujjhati so ca khvassa kodho na dīgharattaṁ
anuseti seyyathāpi bhikkhave paṭhaviyaṁ lekhā khippaṁ lujjati
vātena vā udakena vā na ciraṭṭhitikā hoti evameva kho bhikkhave
idhekacco puggalo abhiṇhaṁ kujjhati so ca khvassa kodho na
dīgharattaṁ anuseti ayaṁ vuccati bhikkhave paṭhavīlekhūpamo puggalo.
Katamo ca bhikkhave <pb ed="P" n="1.284" set="A"/>udakalekhūpamo puggalo idha bhikkhave ekacco
puggalo āgāḷhenapi vuccamāno pharusenapi vuccamāno amanāpenapi
vuccamāno sandhiyatiyeva <note n="1">Po. Ma. sandhiyatimeva ... sammodatimeva. Yu. sandhiyati ceva ... sammodati ceva.  ito paraṁ īdisameva.</note> saṁsandatiyeva sammodatiyeva seyyathāpi bhikkhave
udake lekhā khippaṁyeva paṭivigacchati na ciraṭṭhitikā hoti evameva
kho bhikkhave idhekacco puggalo āgāḷhenapi vuccamāno pharusenapi
vuccamāno amanāpenapi vuccamāno sandhiyatiyeva saṁsandatiyeva
sammodatiyeva ayaṁ vuccati bhikkhave udakalekhūpamo puggalo. Ime kho
bhikkhave tayo puggalā santo saṁvijjamānā lokasminti.
Kusināravaggo tatiyo.
<pb n="3.366"/>
Tassuddānaṁ
kusinā <note n="1">Ma. kusinārabhaṇḍanā ceva. <pb ed="P" n="1.285" set="A"/></note> bhaṇḍanā ceva gotamabharaṇḍuhatthakā
kaṭuviyandve anuruddhā paṭicchannaṁ lekhena te dasāti
</xml>