<xml src="a4-14.xml">
<readunit id="a4-14">(14) 4. puggalavaggo</readunit>
<p rend="subhead" sid="1">1, saṃyojanasuttaṃ</p>
<pb n="4.181"/>
Puggalavaggo catuttho
<p n="131"/>Cattārome bhikkhave puggalā santo saṁvijjamānā lokasmiṁ
katame cattāro idha bhikkhave ekaccassa puggalassa orambhāgiyāni
saññojanāni appahīnāni honti uppattipaṭilābhikāni <note n="1">Po. Ma. upapattipaṭilābhiyāni. ito paraṁ īdisameva.</note> saññojanāni
appahīnāni honti bhavapaṭilābhikāni saññojanāni appahīnāni honti.
Idha pana bhikkhave ekaccassa puggalassa orambhāgiyāni saññojanāni
pahīnāni honti uppattipaṭilābhikāni saññojanāni appahīnāni honti
bhavapaṭilābhikāni saññojanāni appahīnāni honti. Idha pana bhikkhave
ekaccassa puggalassa orambhāgiyāni saññojanāni pahīnāni honti
uppattipaṭilābhikāni saññojanāni pahīnāni honti bhavapaṭilābhikāni
saññojanāni appahīnāni honti. Idha pana bhikkhave ekaccassa puggalassa
orambhāgiyāni saññojanāni pahīnāni honti uppattipaṭilābhikāni
saññojanāni pahīnāni honti bhavapaṭilābhikāni saññojanāni pahīnāni
honti. Katamassa bhikkhave puggalassa orambhāgiyāni saññojanāni appahīnāni
uppattipaṭilābhikāni saññojanāni appahīnāni bhavapaṭilābhikāni
saññojanāni appahīnāni sakadāgāmissa imassa kho bhikkhave
puggalassa orambhāgiyāni saññojanāni appahīnāni uppattipaṭilābhikāni
saññojanāni appahīnāni bhavapaṭilābhikāni saññojanāni appahīnāni.
Katamassa bhikkhave puggalassa orambhāgiyāni saññojanāni pahīnāni
uppattipaṭilābhikāni saññojanāni appahīnāni bhavapaṭilābhikāni
<pb n="4.182"/>
Saññojanāni appahīnāni uddhaṁsotassa akaniṭṭhagāmino imassa kho
bhikkhave puggalassa orambhāgiyāni saññojanāni pahīnāni
uppattipaṭilābhikāni saññojanāni appahīnāni bhavapaṭilābhikāni saññojanāni
appahīnāni. Katamassa bhikkhave puggalassa orambhāgiyāni saññojanāni
pahīnāni uppattipaṭilābhikāni saññojanāni pahīnāni bhavapaṭilābhikāni
saññojanāni appahīnāni antarāparinibbāyissa imassa kho bhikkhave
puggalassa orambhāgiyāni saññojanāni pahīnāni uppattipaṭilābhikāni
saññojanāni pahīnāni bhavapaṭilābhikāni saññojanāni appahīnāni.
Katamassa bhikkhave puggalassa orambhāgiyāni saññojanāni pahīnāni
uppattipaṭilābhikāni saññojanāni pahīnāni bhavapaṭilābhikāni
saññojanāni <pb ed="P" n="2.135" set="A"/>pahīnāni arahato khīṇāsavassa <note n="1">Ma. Yu. ayaṁ pāṭho natthi.</note> imassa kho bhikkhave
puggalassa orambhāgiyāni saññojanāni pahīnāni uppattipaṭilābhikāni
saññojanāni pahīnāni bhavapaṭilābhikāni saññojanāni pahīnāni.
Ime kho bhikkhave cattāro puggalā santo saṁvijjamānā lokasminti.
<p rend="subhead" sid="2">2, paṭibhānasuttaṃ</p>
<p n="132"/>Cattārome bhikkhave puggalā santo saṁvijjamānā lokasmiṁ
katame cattāro yuttapaṭibhāṇo na muttapaṭibhāṇo muttapaṭibhāṇo
na yuttapaṭibhāṇo yuttapaṭibhāṇo ca muttapaṭibhāṇo ca neva
yuttapaṭibhāṇo na muttapaṭibhāṇo ime kho bhikkhave cattāro
puggalā santo saṁvijjamānā lokasminti.
<p rend="subhead" sid="3">3, ugghaṭitaññūsuttaṃ</p>
<pb n="4.183"/>
<p n="133"/>Cattārome bhikkhave puggalā santo saṁvijjamānā lokasmiṁ
katame cattāro ugghaṭitaññū vipacitaññū neyyo padaparamo
ime kho bhikkhave cattāro puggalā santo saṁvijjamānā lokasminti.
<p rend="subhead" sid="4">4, uṭṭhānaphalasuttaṃ</p>
<p n="134"/>Cattārome bhikkhave puggalā santo saṁvijjamānā lokasmiṁ
katame cattāro uṭṭhānaphalūpajīvī na kammaphalūpajīvī kammaphalūpajīvī
na uṭṭhānaphalūpajīvī uṭṭhānaphalūpajīvī ceva kammaphalūpajīvī ca neva
uṭṭhānaphalūpajīvī na kammaphalūpajīvī ime kho bhikkhave cattāro puggalā
santo saṁvijjamānā lokasminti.
<p rend="subhead" sid="5">5, sāvajjasuttaṃ</p>
<p n="135"/>Cattārome bhikkhave puggalā santo saṁvijjamānā lokasmiṁ
katame cattāro sāvajjo vajjabahulo appavajjo anavajjo.
Kathañca bhikkhave puggalo sāvajjo hoti idha bhikkhave ekacco
puggalo sāvajjena kāyakammena samannāgato hoti sāvajjena
vacīkammena samannāgato hoti sāvajjena manokammena samannāgato
hoti evaṁ kho bhikkhave puggalo sāvajjo hoti. Kathañca bhikkhave
puggalo vajjabahulo hoti idha bhikkhave ekacco puggalo sāvajjena
bahulaṁ kāyakammena samannāgato hoti appaṁ anavajjena sāvajjena
bahulaṁ vacīkammena samannāgato hoti appaṁ anavajjena sāvajjena
bahulaṁ manokammena samannāgato hoti appaṁ anavajjena evaṁ kho
bhikkhave puggalo vajjabahulo hoti. Kathañca bhikkhave puggalo appavajjo
hoti idha bhikkhave ekacco puggalo anavajjena bahulaṁ kāyakammena
<pb n="4.184"/>
Samannāgato hoti appaṁ sāvajjena anavajjena bahulaṁ vacīkammena
samannāgato hoti appaṁ sāvajjena anavajjena bahulaṁ manokammena
samannāgato hoti appaṁ sāvajjena evaṁ kho bhikkhave puggalo
appavajjo hoti. Kathañca bhikkhave puggalo anavajjo hoti idha
bhikkhave ekacco puggalo anavajjena kāyakammena samannāgato hoti
anavajjena vacīkammena samannāgato hoti anavajjena manokammena
samannāgato hoti evaṁ kho bhikkhave puggalo anavajjo hoti.
Ime kho bhikkhave cattāro puggalā santo saṁvijjamānā lokasminti.
<p rend="subhead" sid="6">6, paṭhamasīlasuttaṃ</p>
<p n="136"/>Cattārome bhikkhave puggalā santo saṁvijjamānā lokasmiṁ
katame cattāro idha bhikkhave ekacco puggalo sīlesu na paripūrakārī
hoti samādhismiṁ na paripūrakārī paññāya na paripūrakārī idha
pana bhikkhave ekacco puggalo sīlesu paripūrakārī hoti samādhismiṁ
na paripūrakārī paññāya na paripūrakārī idha pana bhikkhave ekacco
puggalo sīlesu paripūrakārī hoti samādhismiṁ paripūrakārī paññāya
na paripūrakārī <pb ed="P" n="2.137" set="A"/>idha pana bhikkhave ekacco puggalo sīlesu paripūrakārī
hoti samādhismiṁ paripūrakārī paññāya paripūrakārī. Ime kho
bhikkhave cattāro puggalā santo saṁvijjamānā lokasminti.
<p rend="subhead" sid="7">7, dutiyasīlasuttaṃ</p>
<p n="137"/>Cattārome bhikkhave puggalā santo saṁvijjamānā lokasmiṁ
katame cattāro idha pana bhikkhave ekacco puggalo na sīlagaru
hoti na sīlādhipateyyo na samādhigaru hoti na samādhādhipateyyo
<pb n="4.185"/>
Na paññāgaru hoti na paññādhipateyyo idha pana bhikkhave ekacco
puggalo sīlagaru hoti sīlādhipateyyo na samādhigaru hoti na
samādhādhipateyyo na paññāgaru hoti na paññādhipateyyo idha pana
bhikkhave ekacco puggalo sīlagaru hoti sīlādhipateyyo samādhigaru
hoti samādhādhipateyyo na paññāgaru hoti na paññādhipateyyo
idha pana bhikkhave ekacco puggalo sīlagaru hoti sīlādhipateyyo
samādhigaru hoti samādhādhipateyyo paññāgaru hoti paññādhipateyyo
ime kho bhikkhave cattāro puggalā santo saṁvijjamānā lokasminti.
<p rend="subhead" sid="8">8, nikaṭṭhasuttaṃ</p>
<p n="138"/>Cattārome bhikkhave puggalā santo saṁvijjamānā lokasmiṁ
katame cattāro nikkaṭṭhakāyo anikkaṭṭhacitto anikkaṭṭhakāyo
nikkaṭṭhacitto anikkaṭṭhakāyo ca anikkaṭṭhacitto ca nikkaṭṭhakāyo
ca nikkaṭṭhacitto ca. Kathañca bhikkhave puggalo nikkaṭṭhakāyo hoti
anikkaṭṭhacitto idha bhikkhave ekacco puggalo araññavanapatthāni
pantāni senāsanāni paṭisevati so tattha kāmavitakkaṁpi vitakketi
byāpādavitakkaṁpi vitakketi vihiṁsāvitakkaṁpi vitakketi evaṁ kho bhikkhave
puggalo nikkaṭṭhakāyo hoti anikkaṭṭhacitto. Kathañca bhikkhave puggalo
anikkaṭṭhakāyo hoti nikkaṭṭhacitto idha bhikkhave ekacco puggalo
naheva kho araññavanapatthāni pantāni senāsanāni paṭisevati so
tattha nekkhammavitakkaṁpi vitakketi abyāpādavitakkaṁpi <pb ed="P" n="2.138" set="A"/>vitakketi
avihiṁsāvitakkaṁpi vitakketi evaṁ kho bhikkhave puggalo anikkaṭṭhakāyo
<pb n="4.186"/>
Hoti nikkaṭṭhacitto. Kathañca bhikkhave puggalo anikkaṭṭhakāyo ca
hoti anikkaṭṭhacitto ca idha bhikkhave ekacco puggalo naheva
kho araññavanapatthāni pantāni senāsanāni paṭisevati so tattha
kāmavitakkaṁpi vitakketi byāpādavitakkaṁpi vitakketi vihiṁsāvitakkaṁpi
vitakketi evaṁ kho bhikkhave puggalo anikkaṭṭhakāyo ca hoti
anikkaṭṭhacitto ca. Kathañca bhikkhave puggalo nikkaṭṭhakāyo ca hoti
nikkaṭṭhacitto ca idha bhikkhave ekacco puggalo araññavanapatthāni
pantāni senāsanāni paṭisevati so tattha nekkhammavitakkaṁpi vitakketi
abyāpādavitakkaṁpi vitakketi avihiṁsāvitakkaṁpi vitakketi evaṁ kho
bhikkhave puggalo nikkaṭṭhakāyo ca hoti nikkaṭṭhacitto ca. Ime kho
bhikkhave cattāro puggalā santo saṁvijjamānā lokasminti.
<p rend="subhead" sid="9">9, dhammakathikasuttaṃ</p>
<p n="139"/>Cattārome bhikkhave dhammakathikā katame cattāro idha
bhikkhave ekacco dhammakathiko appañca bhāsati asahitañca parisā ca <note n="1">Ma. cassa. ito paraṁ īdisameva. <pb ed="P" n="2.139" set="A"/></note>
na kusalā hoti sahitāsahitassa evarūpo bhikkhave dhammakathiko
evarūpāya parisāya dhammakathikotveva saṅkhaṁ gacchati. Idha pana bhikkhave
ekacco dhammakathiko appañca bhāsati sahitañca parisā ca kusalā
hoti sahitāsahitassa evarūpo bhikkhave dhammakathiko evarūpāya
parisāya dhammakathikotveva saṅkhaṁ gacchati. Idha pana bhikkhave ekacco
dhammakathiko bahuñca bhāsati asahitañca parisā ca na kusalā hoti
sahitāsahitassa evarūpo bhikkhave dhammakathiko evarūpāya parisāya
dhammakathikotveva saṅkhaṁ gacchati. Idha pana bhikkhave ekacco dhammakathiko
<pb n="4.187"/>
Bahuñca bhāsati sahitañca parisā ca kusalā hoti sahitāsahitassa
evarūpo bhikkhave dhammakathiko evarūpāya parisāya dhammakathikotveva
saṅkhaṁ gacchati. Ime kho bhikkhave cattāro dhammakathikāti.
<p rend="subhead" sid="10">10, vādīsuttaṃ</p>
<p n="140"/>Cattārome bhikkhave vādī katame cattāro atthi
bhikkhave vādī atthato pariyādānaṁ gacchati no byañjanato atthi
bhikkhave vādī byañjanato pariyādānaṁ gacchati no atthato atthi
bhikkhave vādī atthato ca byañjanato ca pariyādānaṁ gacchati atthi
bhikkhave vādī neva atthato no byañjanato pariyādānaṁ gacchati
ime kho bhikkhave cattāro vādī aṭṭhānametaṁ bhikkhave anavakāso
yaṁ catūhi paṭisambhidāhi samannāgato bhikkhu atthato vā <note n="1">Po. Yu. ca. </note> byañjanato
vā <note n="2">Po. Yu. ca. </note> pariyādānaṁ gaccheyyāti.
Puggalavaggo catuttho.
<note n="3">Ma. saṁyojanaṁ paṭibhāṇo ugghatitaññu uṭṭhānaṁ   sāvajjo dve ca sīlāni nikkaṭṭhadhammavādī cāti.</note>
</xml>