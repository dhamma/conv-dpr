<xml src="a9-3.xml">
<readunit id="a9-3">3. sattāvāsavaggo</readunit>
<p rend="subhead" sid="1">1, tiṭhānasuttaṃ</p>
Sattāvāsavaggo tatiyo
<p n="225"/>21 Tīhi bhikkhave ṭhānehi uttarakurukā manussā deve ca
tāvatiṁse adhiggaṇhanti jambudīpake ca manusse. Katamehi tīhi amamā
apariggahā niyatāyukā visesabhuno <note n="3">Ma. visesaguṇā.</note>. Imehi kho bhikkhave tīhi ṭhānehi
<pb n="9.409"/>
Uttarakurukā manussā deve ca tāvatiṁse adhiggaṇhanti jambudīpake
ca manusse.
Tīhi bhikkhave ṭhānehi devā tāvatiṁsā uttarakuruke ca manusse
adhiggaṇhanti jambudīpake ca manusse. Katamehi tīhi dibbena
āyunā dibbena vaṇṇena dibbena sukhena. Imehi kho bhikkhave
tīhi ṭhānehi devā tāvatiṁsā uttarakuruke ca manusse adhiggaṇhanti
jambudīpake ca manusse.
Tīhi bhikkhave ṭhānehi jambudīpakā manussā uttarakuruke ca manusse
adhiggaṇhanti <pb ed="P" n="4.397" set="A"/>deve ca tāvatiṁse. Katamehi tīhi sūrā satimanto
idha brahmacariyavāso. Imehi kho bhikkhave tīhi ṭhānehi jambudīpakā
manussā uttarakuruke ca manusse adhiggaṇhanti deve ca tāvatiṁseti.
<p rend="subhead" sid="2">2, assakhaḷuṅkasuttaṃ</p>
<p n="226"/>22 Tayo ca bhikkhave assakhaḷuṅke desessāmi tayo ca
purisakhaḷuṅke tayo ca assasadasse tayo ca purisasadasse tayo ca bhadde
assājāniye tayo ca bhadde purisājāniye taṁ suṇātha.
Katame ca bhikkhave tayo assakhaḷuṅkā idha bhikkhave ekacco
assakhaḷuṅko javasampanno hoti navaṇṇasampanno nāarohapariṇāhasampanno
idha pana bhikkhave ekacco assakhaḷuṅko javasampanno ca
hoti vaṇṇasampanno ca nāarohapariṇāhasampanno idha pana bhikkhave
ekacco assakhaḷuṅko javasampanno ca hoti vaṇṇasampanno ca
ārohapariṇāhasampanno ca. Ime kho bhikkhave tayo assakhaḷuṅkā.
<pb n="9.410"/>
Katame ca bhikkhave tayo purisakhaḷuṅkā idha bhikkhave ekacco
purisakhaḷuṅko javasampanno hoti navaṇṇasampanno nāarohapariṇāhasampanno
idha pana bhikkhave ekacco purisakhaḷuṅko javasampanno ca
hoti vaṇṇasampanno ca nāarohapariṇāhasampanno idha pana
bhikkhave ekacco purisakhaḷuṅko javasampanno ca hoti vaṇṇasampanno
ca ārohapariṇāhasampanno ca.
Kathañca bhikkhave purisakhaḷuṅko javasampanno hoti navaṇṇasampanno
nāarohapariṇāhasampanno idha <pb ed="P" n="4.398" set="A"/>pana bhikkhave bhikkhu idaṁ dukkhanti
yathābhūtaṁ pajānāti ayaṁ dukkhasamudayoti yathābhūtaṁ pajānāti ayaṁ
dukkhanirodhoti yathābhūtaṁ pajānāti ayaṁ dukkhanirodhagāminī paṭipadāti
yathābhūtaṁ pajānāti idamassa javasmiṁ vadāmi abhidhamme kho pana
abhivinaye pañhaṁ puṭṭho saṁsādeti no vissajjeti idamassa na
vaṇṇasmiṁ vadāmi na kho pana lābhī hoti cīvarapiṇḍapātasenāsana-
gilānapaccayabhesajjaparikkhārānaṁ idamassa na ārohapariṇāhasmiṁ vadāmi
evaṁ kho bhikkhave purisakhaḷuṅko javasampanno hoti navaṇṇasampanno
nāarohapariṇāhasampanno.
Kathañca bhikkhave purisakhaḷuṅko javasampanno ca hoti vaṇṇasampanno
ca nāarohapariṇāhasampanno idha bhikkhave bhikkhu idaṁ dukkhanti
yathābhūtaṁ pajānāti .pe. Ayaṁ dukkhanirodhagāminī paṭipadāti yathābhūtaṁ
pajānāti idamassa javasmiṁ vadāmi abhidhamme kho pana abhivinaye
<pb n="9.411"/>
Pañhaṁ puṭṭho vissajjeti no saṁsādeti idamassa vaṇṇasmiṁ
vadāmi na kho pana lābhī hoti cīvarapiṇḍapātasenāsanagilāna-
paccayabhesajjaparikkhārānaṁ idamassa na ārohapariṇāhasmiṁ vadāmi
evaṁ kho bhikkhave purisakhaḷuṅko javasampanno hoti vaṇṇasampanno ca
nāarohapariṇāhasampanno.
Kathañca bhikkhave purisakhaḷuṅko javasampanno ca hoti vaṇṇasampanno
ca ārohapariṇāhasampanno ca idha bhikkhave bhikkhu idaṁ dukkhanti
yathābhūtaṁ <pb ed="P" n="4.399" set="A"/>pajānāti .pe. Ayaṁ dukkhanirodhagāminī paṭipadāti yathābhūtaṁ
pajānāti idamassa javasmiṁ vadāmi abhidhamme kho pana abhivinaye
pañhaṁ puṭṭho vissajjeti no saṁsādeti idamassa vaṇṇasmiṁ
vadāmi lābhī kho pana hoti cīvarapiṇḍapātasenāsanagilānapaccayabhesajjaparikkhārānaṁ
idamassa ārohapariṇāhasmiṁ vadāmi evaṁ kho
bhikkhave purisakhaḷuṅko javasampanno ca hoti vaṇṇasampanno ca
ārohapariṇāhasampanno ca. Ime kho bhikkhave tayo purisakhaḷuṅkā.
Katame ca bhikkhave tayo assasadassā idha bhikkhave ekacco
assasadasso .pe. Javasampanno ca hoti vaṇṇasampanno ca
ārohapariṇāhasampanno ca. Ime kho bhikkhave tayo assasadassā.
Katame ca bhikkhave tayo purisasadassā idha bhikkhave ekacco
purisasadasso .pe. Javasampanno ca hoti vaṇṇasampanno ca
ārohapariṇāhasampanno ca
<pb n="9.412"/>
Kathañca bhikkhave purisasadasso .p. Javasampanno ca hoti
vaṇṇasampanno ca ārohapariṇāhasampanno ca idha bhikkhave bhikkhu
pañcannaṁ orambhāgiyānaṁ saṁyojanānaṁ parikkhayā opapātiko hoti tattha
parinibbāyī anāvattidhammo tasmā lokā idamassa javasmiṁ vadāmi
abhidhamme kho pana abhivinaye pañhaṁ puṭṭho vissajjeti no saṁsādeti
idamassa vaṇṇasmiṁ vadāmi lābhī kho pana hoti
cīvarapiṇḍapātasenāsanagilānapaccayabhesajjaparikkhārānaṁ idamassa ārohapariṇāhasmiṁ
vadāmi evaṁ kho bhikkhave purisasadasso javasampanno ca hoti
vaṇṇasampanno ca ārohapariṇāhasampanno ca. Ime kho
bhikkhave tayo purisasadassā.
Katame ca bhikkhave tayo bhaddā assājāniyā idha bhikkhave
ekacco bhaddo assājāniyo .pe. Javasampanno ca hoti
vaṇṇasampanno ca ārohapariṇāhasampanno ca. Ime kho bhikkhave
tayo bhaddā assājāniyā.
Katame ca bhikkhave tayo bhaddā purisājāniyā idha bhikkhave
ekacco bhaddo purisājāniyo .pe. Javasampanno ca hoti
vaṇṇasampanno ca ārohapariṇāhasampanno ca.
Kathañca bhikkhave bhaddo purisājāniyo .pe. Javasampanno ca
hoti vaṇṇasampanno ca ārohapariṇāhasampanno ca idha bhikkhave
bhaddo purisājāniyo āsavānaṁ khayā anāsavaṁ cetovimuttiṁ paññāvimuttiṁ
<pb n="9.413"/>
Diṭṭheva dhamme sayaṁ abhiññā sacchikatvā upasampajja viharati idamassa
javasmiṁ vadāmi abhidhamme kho pana abhivinaye pañhaṁ puṭṭho vissajjeti
no saṁsādeti idamassa vaṇṇasmiṁ vadāmi lābhī kho pana
hoti cīvarapiṇḍapātasenāsanagilānapaccayabhesajjaparikkhārānaṁ idamassa
ārohapariṇāhasmiṁ vadāmi evaṁ kho bhikkhave bhaddo purisājāniyo
javasampanno ca hoti vaṇṇasampanno ca ārohapariṇāhasampanno
ca. Ime kho bhikkhave tayo bhaddā purisājāniyāti.
<p rend="subhead" sid="3">3, taṇhāmūlakasuttaṃ</p>
<p n="227"/>23 Nava bhikkhave taṇhāmūlake dhamme desessāmi taṁ
suṇātha .pe. Katame bhikkhave nava taṇhāmūlakā dhammā taṇhaṁ
paṭicca pariyesanā pariyesanaṁ paṭicca lābho lābhaṁ paṭicca vinicchayo
vinicchayaṁ paṭicca chandarāgo chandarāgaṁ paṭicca ajjhosānaṁ ajjhosānaṁ
paṭicca pariggaho pariggahaṁ paṭicca macchariyaṁ macchariyaṁ paṭicca
ārakkho ārakkhādhikaraṇaṁ daṇḍādānasatthādānakalahaviggahavivādā
tuvaṁtuvaṁpesuññamusāvādā aneke pāpakā akusalā dhammā sambhavanti.
Ime kho bhikkhave nava taṇhāmūlakā dhammāti.
<p rend="subhead" sid="4">4, sattāvāsasuttaṃ</p>
<p n="228"/>24 Navayime bhikkhave sattāvāsā. Katame nava santi
bhikkhave sattā nānattakāyā nānattasaññino seyyathāpi manussā
ekacce ca devā ekacce ca vinipātikā ayaṁ paṭhamo sattāvāso.
Santi bhikkhave sattā nānattakāyā ekattasaññino seyyathāpi
devā brahmakāyikā paṭhamābhinibbattā ayaṁ dutiyo sattāvāso.
<pb n="9.414"/>
Santi bhikkhave sattā ekattakāyā nānattasaññino seyyathāpi
devā ābhassarā ayaṁ tatiyo sattāvāso.
Santi bhikkhave sattā ekattakāyā ekattasaññino seyyathāpi
devā subhakiṇhā ayaṁ catuttho sattāvāso.
Santi bhikkhave sattā asaññino appaṭisaṁvedino seyyathāpi
devā asaññisattā ayaṁ pañcamo sattāvāso.
Santi bhikkhave sattā sabbaso rūpasaññānaṁ samatikkamā
paṭighasaññānaṁ atthaṅgamā nānattasaññānaṁ amanasikārā ananto
ākāsoti ākāsānañcāyatanūpagā ayaṁ chaṭṭho sattāvāso.
Santi bhikkhave sattā sabbaso ākāsānañcāyatanaṁ samatikkamma
anantaṁ viññāṇanti viññāṇañcāyatanūpagā ayaṁ sattamo
sattāvāso.
Santi bhikkhave sattā sabbaso viññāṇañcāyatanaṁ samatikkamma
natthi kiñcīti ākiñcaññāyatanūpagā ayaṁ aṭṭhamo sattāvāso.
Santi <pb ed="P" n="4.402" set="A"/>bhikkhave sattā sabbaso ākiñcaññāyatanaṁ samatikkamma
nevasaññānāsaññāyatanūpagā ayaṁ navamo sattāvāso. Ime
kho bhikkhave nava sattāvāsāti.
<p rend="subhead" sid="5">5, paññāsuttaṃ</p>
<p n="229"/>25 Yato kho bhikkhave bhikkhuno paññāya cittaṁ suparicitaṁ
hoti tassetaṁ bhikkhave bhikkhuno kallaṁ vacanāya khīṇā jāti vusitaṁ
brahmacariyaṁ kataṁ karaṇīyaṁ nāparaṁ itthattāyāti pajānātīti <note n="1">Ma. pajānāmīti. evamuparipi.</note>.
<pb n="9.415"/>
Kathañca bhikkhave bhikkhuno paññāya cittaṁ suparicitaṁ hoti vītarāgaṁ
me cittanti paññāya cittaṁ suparicitaṁ hoti vītadosaṁ me cittanti
paññāya cittaṁ suparicitaṁ hoti vītamohaṁ me cittanti paññāya
cittaṁ suparicitaṁ hoti asarāgadhammaṁ me cittanti paññāya cittaṁ
suparicitaṁ hoti asadosadhammaṁ me cittanti paññāya cittaṁ suparicitaṁ
hoti asamohadhammaṁ me cittanti paññāya cittaṁ suparicitaṁ hoti
anāvattidhammaṁ me cittaṁ kāmarāgāyāti <note n="1">Ma. - bhavāyāti.</note> paññāya cittaṁ suparicitaṁ
hoti anāvattidhammaṁ me cittaṁ rūparāgāyāti <note n="1">Ma. - bhavāyāti.</note> paññāya cittaṁ suparicitaṁ
hoti anāvattidhammaṁ me cittaṁ arūparāgāyāti <note n="1">Ma. - bhavāyāti.</note> paññāya cittaṁ suparicitaṁ
hoti. Yato kho bhikkhave bhikkhuno paññāya cittaṁ suparicitaṁ hoti
tassetaṁ bhikkhave bhikkhuno kallaṁ vacanāya khīṇā jāti vusitaṁ brahmacariyaṁ
kataṁ karaṇīyaṁ nāparaṁ itthattāyāti pajānātīti.
<p rend="subhead" sid="6">6, silāyūpasuttaṃ</p>
<p n="230"/>26 Ekaṁ samayaṁ āyasmā ca sārīputto āyasmā ca
candikāputto rājagahe viharanti veḷuvane kalandakanivāpe. <pb ed="P" n="4.403" set="A"/>Tatra kho
āyasmā candikāputto bhikkhū āmantesi devadatto āvuso bhikkhūnaṁ
evaṁ dhammaṁ deseti yato kho āvuso bhikkhuno cetasā citaṁ
hoti tassetaṁ bhikkhuno kallaṁ veyyākaraṇāya khīṇā jāti
vusitaṁ brahmacariyaṁ kataṁ karaṇīyaṁ nāparaṁ itthattāyāti pajānātīti.
Evaṁ vutte āyasmā sārīputto āyasmantaṁ candikāputtaṁ
etadavoca na kho āvuso candikāputta devadatto bhikkhūnaṁ evaṁ dhammaṁ
<pb n="9.416"/>
Deseti yato kho āvuso bhikkhuno cetasā citaṁ hoti tassetaṁ
bhikkhuno kallaṁ veyyākaraṇāya khīṇā jāti vusitaṁ brahmacariyaṁ kataṁ
karaṇīyaṁ nāparaṁ itthattāyāti pajānātīti evañca kho āvuso
candikāputta devadatto bhikkhūnaṁ dhammaṁ deseti yato kho āvuso
bhikkhuno cetasā cittaṁ suparicitaṁ hoti tassetaṁ bhikkhuno kallaṁ
veyyākaraṇāya khīṇā jāti vusitaṁ brahmacariyaṁ kataṁ karaṇīyaṁ nāparaṁ
itthattāyāti pajānātīti.
Dutiyampi kho āyasmā candikāputto bhikkhū āmantesi devadatto
āvuso bhikkhūnaṁ evaṁ dhammaṁ deseti yato kho āvuso bhikkhuno
cetasā citaṁ hoti tassetaṁ bhikkhuno kallaṁ veyyākaraṇāya
khīṇā jāti vusitaṁ brahmacariyaṁ kataṁ karaṇīyaṁ nāparaṁ itthattāyāti
pajānātīti dutiyampi kho āyasmā sārīputto āyasmantaṁ candikāputtaṁ
etadavoca na kho āvuso candikāputta devadatto bhikkhūnaṁ evaṁ
dhammaṁ deseti yato kho āvuso bhikkhuno cetasā citaṁ hoti
tassetaṁ bhikkhuno kallaṁ veyyākaraṇāya khīṇā jāti vusitaṁ
brahmacariyaṁ kataṁ karaṇīyaṁ nāparaṁ itthattāyāti pajānātīti evañca
kho āvuso candikāputta devadatto bhikkhūnaṁ dhammaṁ deseti yato
kho āvuso bhikkhuno cetasā cittaṁ suparicitaṁ hoti tassetaṁ bhikkhuno
kallaṁ veyyākaraṇāya khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti pajānātīti.
<pb n="9.417"/>
Tatiyampi kho āyasmā candikāputto bhikkhū āmantesi devadatto
āvuso bhikkhūnaṁ evaṁ dhammaṁ deseti yato kho āvuso
bhikkhuno cetasā citaṁ hoti tassetaṁ bhikkhuno kallaṁ
veyyākaraṇāya khīṇā jāti vusitaṁ brahmacariyaṁ kataṁ karaṇīyaṁ nāparaṁ
itthattāyāti pajānātīti tatiyampi kho āyasmā sārīputto āyasmantaṁ
candikāputtaṁ etadavoca na kho āvuso candikāputta devadatto
bhikkhūnaṁ evaṁ dhammaṁ deseti yato kho āvuso bhikkhuno cetasā
citaṁ hoti tassetaṁ bhikkhuno kallaṁ veyyākaraṇāya khīṇā
jāti vusitaṁ brahmacariyaṁ kataṁ karaṇīyaṁ nāparaṁ itthattāyāti pajānātīti
evañca kho āvuso candikāputta devadatto bhikkhūnaṁ dhammaṁ deseti
yato kho āvuso bhikkhuno cetasā cittaṁ suparicitaṁ <pb ed="P" n="4.404" set="A"/>hoti tassetaṁ
bhikkhuno kallaṁ veyyākaraṇāya khīṇā jāti vusitaṁ brahmacariyaṁ kataṁ
karaṇīyaṁ nāparaṁ itthattāyāti pajānātīti.
Kathañca āvuso bhikkhuno cetasā cittaṁ suparicitaṁ hoti vītarāgaṁ
me cittanti cetasā cittaṁ suparicitaṁ hoti vītadosaṁ me cittanti
cetasā cittaṁ suparicitaṁ hoti vītamohaṁ me cittanti cetasā cittaṁ
suparicitaṁ hoti asarāgadhammaṁ me cittanti cetasā cittaṁ suparicitaṁ
hoti asadosadhammaṁ me cittanti cetasā cittaṁ suparicitaṁ hoti
asamohadhammaṁ me cittanti cetasā cittaṁ suparicitaṁ hoti anāvattidhammaṁ
<pb n="9.418"/>
Me cittaṁ kāmabhavāyāti cetasā cittaṁ suparicitaṁ hoti anāvattidhammaṁ me
cittaṁ rūpabhavāyāti cetasā cittaṁ suparicitaṁ hoti anāvattidhammaṁ me cittaṁ
arūpabhavāyāti cetasā cittaṁ suparicitaṁ hoti evaṁ sammāvimuttacittassa
kho āvuso bhikkhuno bhusā cepi cakkhuviññeyyā rūpā cakkhussa āpāthaṁ
āgacchanti nevassa cittaṁ pariyādiyanti amissīkatamevassa cittaṁ hoti
ṭhitaṁ āneñjappattaṁ vayañcassānupassati bhusā cepi sotaviññeyyā
saddā .pe. Ghānaviññeyyā gandhā .pe. Jivhāviññeyyā rasā .pe.
Kāyaviññeyyā phoṭṭhabbā .pe. Manoviññeyyā dhammā manassa āpāthaṁ
āgacchanti nevassa cittaṁ pariyādiyanti amissīkatamevassa cittaṁ hoti ṭhitaṁ
āneñjappattaṁ vayañcassānupassati <pb ed="P" n="4.405" set="A"/>seyyathāpi āvuso silāyūpo
soḷasakukkutassa aṭṭha kukkū heṭṭhānemaṅgamā aṭṭha kukkū upari nemassa
atha puratthimāya cepi disāya āgaccheyya bhusā vātavuṭṭhi neva naṁ saṁkampeyya
na sampakampeyya na sampavedheyya atha pacchimāya ... Atha uttarāya ... Atha
dakkhiṇāya cepi disāya āgaccheyya bhusā vātavuṭṭhi neva naṁ saṁkampeyya
na sampakampeyya na sampavedheyya taṁ kissa hetu gambhīrattā āvuso
nemassa sunikhātattā silāyūpassa evameva kho āvuso evaṁ
sammāvimuttacittassa bhikkhuno bhusā cepi cakkhuviññeyyā rūpā cakkhussa āpāthaṁ
āgacchanti nevassa cittaṁ pariyādiyanti amissīkatamevassa cittaṁ hoti
ṭhitaṁ āneñjappattaṁ vayañcassānupassati bhusā cepi sotaviññeyyā
saddā .pe. Ghānaviññeyyā gandhā .pe. Jivhāviññeyyā rasā .pe.
<pb n="9.419"/>
Kāyaviññeyyā phoṭṭhabbā .pe. Manoviññeyyā dhammā manassa āpāthaṁ
āgacchanti nevassa cittaṁ pariyādiyanti amissīkatamevassa cittaṁ
hoti ṭhitaṁ āneñjappattaṁ vayañcassānupassatīti.
<p rend="subhead" sid="7">7, paṭhamaverasuttaṃ</p>
<p n="231"/>27 Athakho anāthapiṇḍiko gahapati yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca yato
kho gahapati ariyasāvakassa pañca bhayāni verāni vūpasantāni honti
catūhi ca sotāpattiyaṅgehi samannāgato hoti so ākaṅkhamāno
attanāva attānaṁ byākareyya khīṇanirayomhi khīṇatiracchānayoni
khīṇapittivisayo khīṇāpāyaduggativinipāto sotāpannohamasmi
avinipātadhammo niyato sambodhiparāyano.
Katamāni pañca bhayāni verāni vūpasantāni honti yaṁ gahapati
pāṇātipātī pāṇātipātapaccayā diṭṭhadhammikampi bhayaṁ veraṁ pasavati
samparāyikampi bhayaṁ veraṁ pasavati cetasikampi dukkhaṁ domanassaṁ paṭisaṁvedeti
pāṇātipātā paṭivirato neva diṭṭhadhammikampi bhayaṁ veraṁ
pasavati na samparāyikampi bhayaṁ veraṁ pasavati na cetasikampi dukkhaṁ
domanassaṁ paṭisaṁvedeti pāṇātipātā paṭiviratassa evaṁ taṁ bhayaṁ veraṁ
vūpasantaṁ hoti yaṁ gahapati adinnādāyī .pe. Kāmesu micchācārī .pe.
Musāvādī .pe. Surāmerayamajjapamādaṭṭhāyī surāmerayamajjapamādaṭṭhānapaccayā
diṭṭhadhammikampi bhayaṁ veraṁ pasavati samparāyikampi bhayaṁ veraṁ pasavati
<pb n="9.420"/>
Cetasikampi dukkhaṁ domanassaṁ paṭisaṁvedeti surāmerayamajjapamādaṭṭhānā
paṭivirato neva diṭṭhadhammikampi bhayaṁ veraṁ pasavati na samparāyikampi
bhayaṁ veraṁ pasavati na cetasikampi dukkhaṁ domanassaṁ paṭisaṁvedeti
surāmerayamajjapamādaṭṭhānā paṭiviratassa evaṁ taṁ bhayaṁ veraṁ vūpasantaṁ hoti
imāni pañca bhayāni verāni vūpasantāni honti.
Katamehi catūhi sotāpattiyaṅgehi samannāgato hoti idha
gahapati ariyasāvako buddhe aveccappasādena samannāgato hoti itipi
so bhagavā arahaṁ sammāsambuddho vijjācaraṇasampanno sugato lokavidū
anuttaro purisadammasārathi satthā devamanussānaṁ buddho bhagavāti dhamme
aveccappasādena samannāgato hoti svākkhāto bhagavatā <pb ed="P" n="4.407" set="A"/>dhammo
sandiṭṭhiko akāliko ehipassiko opanayiko paccattaṁ veditabbo
viññūhīti saṅghe aveccappasādena samannāgato hoti supaṭipanno
bhagavato sāvakasaṅgho ujupaṭipanno bhagavato sāvakasaṅgho ñāyapaṭipanno
bhagavato sāvakasaṅgho sāmīcipaṭipanno bhagavato sāvakasaṅgho
yadidaṁ cattāri purisayugāni aṭṭha purisapuggalā esa bhagavato
sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṁ
puññakkhettaṁ lokassāti ariyakantehi sīlehi samannāgato hoti
akhaṇḍehi acchiddehi asabalehi akammāsehi bhujissehi viññūpasatthehi
aparāmaṭṭhehi samādhisaṁvattanikehi imehi catūhi sotāpattiyaṅgehi
samannāgato hoti.
<pb n="9.421"/>
Yato kho gahapati ariyasāvakassa imāni pañca bhayāni verāni
vūpasantāni honti imehi ca catūhi sotāpattiyaṅgehi samannāgato hoti
so ākaṅkhamāno attanāva attānaṁ byākareyya khīṇanirayomhi
khīṇatiracchānayoni khīṇapittivisayo khīṇāpāyaduggativinipāto
sotāpannohamasmi avinipātadhammo niyato sambodhiparāyanoti.
<p rend="subhead" sid="8">8, dutiyaverasuttaṃ</p>
<p n="232"/>28 Yato kho bhikkhave ariyasāvakassa pañca bhayāni verāni
vūpasantāni honti catūhi ca sotāpattiyaṅgehi samannāgato hoti
so ākaṅkhamāno attanāva attānaṁ byākareyya khīṇanirayomhi
khīṇatiracchānayoni khīṇapittivisayo khīṇāpāyaduggativinipāto
sotāpannohamasmi avinipātadhammo niyato sambodhiparāyano.
Katamāni pañca bhayāni verāni vūpasantāni honti yaṁ bhikkhave
pāṇātipātī pāṇātipātapaccayā diṭṭhadhammikampi bhayaṁ veraṁ pasavati
samparāyikampi bhayaṁ veraṁ pasavati cetasikampi dukkhaṁ domanassaṁ paṭisaṁvedeti
pāṇātipātā paṭivirato .pe. Evaṁ taṁ bhayaṁ veraṁ vūpasantaṁ hoti yaṁ
bhikkhave adinnādāyī .pe. Kāmesu micchācārī .pe. Musāvādī .pe.
Surāmerayamajjapamādaṭṭhāyī surāmerayamajjapamādaṭṭhānapaccayā diṭṭhadhammikampi
bhayaṁ veraṁ pasavati samparāyikampi bhayaṁ veraṁ pasavati cetasikampi
dukkhaṁ domanassaṁ paṭisaṁvedeti surāmerayamajjapamādaṭṭhānā paṭivirato neva
diṭṭhadhammikampi bhayaṁ veraṁ pasavati na samparāyikampi bhayaṁ veraṁ pasavati
na cetasikampi dukkhaṁ domanassaṁ paṭisaṁvedeti surāmerayamajjapamādaṭṭhānā
<pb n="9.422"/>
Paṭiviratassa evaṁ taṁ bhayaṁ veraṁ vūpasantaṁ hoti imāni
pañca bhayāni verāni vūpasantāni honti.
Katamehi catūhi sotāpattiyaṅgehi samannāgato hoti idha
bhikkhave ariyasāvako buddhe aveccappasādena samannāgato hoti itipi
so bhagavā .pe. Satthā devamanussānaṁ buddho bhagavāti dhamme
.pe. Saṅghe .pe. Ariyakantehi sīlehi samannāgato hoti akhaṇḍehi
acchiddehi asabalehi akammāsehi bhujissehi viññūpasatthehi
aparāmaṭṭhehi samādhisaṁvattanikehi imehi catūhi sotāpattiyaṅgehi
samannāgato hoti.
Yato kho bhikkhave ariyasāvakassa imāni pañca bhayāni verāni
vūpasantāni honti imehi ca catūhi sotāpattiyaṅgehi samannāgato
hoti so ākaṅkhamāno attanāva attānaṁ byākareyya khīṇanirayomhi
khīṇatiracchānayoni khīṇapittivisayo khīṇāpāyaduggativinipāto
sotāpannohamasmi avinipātadhammo niyato sambodhiparāyanoti.
<p rend="subhead" sid="9">9, āghātavatthusuttaṃ</p>
<p n="233"/>29 Navayimāni bhikkhave āghātavatthūni. Katamāni nava
anatthaṁ me acarīti āghātaṁ bandhati anatthaṁ me caratīti āghātaṁ bandhati
anatthaṁ me carissatīti āghātaṁ bandhati piyassa me manāpassa anatthaṁ
acarīti āghātaṁ bandhati piyassa me manāpassa anatthaṁ caratīti āghātaṁ
bandhati piyassa me manāpassa anatthaṁ carissatīti āghātaṁ bandhati
appiyassa me amanāpassa atthaṁ acarīti āghātaṁ bandhati appiyassa
<pb n="9.423"/>
Me amanāpassa atthaṁ caratīti āghātaṁ bandhati appiyassa me amanāpassa
atthaṁ carissatīti āghātaṁ bandhati. Imāni kho bhikkhave nava āghātavatthūnīti.
<p rend="subhead" sid="10">10, āghātapaṭivinayasuttaṃ</p>
<p n="234"/>30 Navayime bhikkhave āghātapaṭivinayā. Katame nava
anatthaṁ me acarīti <note n="1">Ma. itisaddo na dissati.</note> taṁ kutettha labbhāti āghātaṁ paṭivineti anatthaṁ me
caratīti <note n="1">Ma. itisaddo na dissati.</note> taṁ kutettha labbhāti āghātaṁ paṭivineti anatthaṁ me carissatīti <note n="1">Ma. itisaddo na dissati.</note> taṁ
kutettha labbhāti āghātaṁ paṭivineti <pb ed="P" n="4.409" set="A"/>piyassa me manāpassa anatthaṁ
acarīti <note n="1">Ma. itisaddo na dissati.</note> taṁ kutettha labbhāti āghātaṁ paṭivineti piyassa me manāpassa
anatthaṁ caratīti <note n="1">Ma. itisaddo na dissati.</note> taṁ kutettha labbhāti āghātaṁ paṭivineti piyassa me
manāpassa anatthaṁ carissatīti <note n="1">Ma. itisaddo na dissati.</note> taṁ kutettha labbhāti āghātaṁ paṭivineti
appiyassa me amanāpassa atthaṁ acarīti <note n="1">Ma. itisaddo na dissati.</note> taṁ kutettha labbhāti āghātaṁ
paṭivineti appiyassa me amanāpassa atthaṁ caratīti <note n="1">Ma. itisaddo na dissati.</note> taṁ kutettha labbhāti
āghātaṁ paṭivineti appiyassa me amanāpassa atthaṁ carissatīti <note n="1">Ma. itisaddo na dissati.</note> taṁ kutettha
labbhāti āghātaṁ paṭivineti. Ime kho bhikkhave nava āghātapaṭivinayāti.
<p rend="subhead" sid="11">11, anupubbanirodhasuttaṃ</p>
<p n="235"/>31 Navayime bhikkhave anupubbanirodhā. Katame nava
paṭhamajjhānaṁ samāpannassa āmisasaññā <note n="2">Ma. kāmasaññā.</note> niruddhā hoti dutiyajjhānaṁ
samāpannassa vitakkavicārā niruddhā honti tatiyajjhānaṁ samāpannassa
pīti niruddhā hoti catutthajjhānaṁ samāpannassa assāsapassāsā niruddhā
honti ākāsānañcāyatanaṁ samāpannassa rūpasaññā niruddhā hoti
viññāṇañcāyatanaṁ samāpannassa ākāsānañcāyatanasaññā niruddhā
hoti ākiñcaññāyatanaṁ samāpannassa viññāṇañcāyatanasaññā niruddhā
<pb n="9.424"/>
Hoti nevasaññānāsaññāyatanaṁ samāpannassa ākiñcaññāyatanasaññā
niruddhā hoti saññāvedayitanirodhaṁ samāpannassa saññā ca vedanā
ca niruddhā honti. Ime kho bhikkhave nava anupubbanirodhāti.
Sattāvāsavaggo tatiyo.
Tassuddānaṁ
ṭhānakhaḷuṅko <note n="1">Ma. tiṭhānaṁ.</note> taṇhā vavatthasaññā <note n="2">Ma. sattasaññā.</note> silāyūpo
dve therā <pb ed="P" n="4.410" set="A"/><note n="3">Ma. verā.</note> dve āghātāni anupubbanirodhena cāti.
</xml>