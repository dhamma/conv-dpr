<xml src="a9-5.xml">
<readunit id="a9-5">5. sāmaññavaggo</readunit>
<p rend="subhead" sid="1">1, sambādhasuttaṃ</p>
Pañcālavaggo <note n="3">Ma. sāmaññavaggo.</note> pañcamo
<p n="246"/>42 Ekaṁ samayaṁ āyasmā ānando kosambiyaṁ viharati
ghositārāme. Athakho āyasmā udāyi yenāyasmā ānando
tenupasaṅkami upasaṅkamitvā āyasmatā ānandena saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi ekamantaṁ
<pb n="9.470"/>
Nisinno kho āyasmā udāyi āyasmantaṁ ānandaṁ etadavoca vuttamidaṁ
āvuso pañcālacaṇḍena devaputtena
sambādhe gataṁ okāsaṁ avidā bhūrimedhaso
yo jhānamanubujjhi buddho paṭilīnanisabho munīti.
Katamo āvuso sambādho katamo sambādhe okāsādhigamo
vutto bhagavatāti. Pañcime āvuso kāmaguṇā sambādho vutto bhagavatā
katame pañca cakkhuviññeyyā rūpā iṭṭhā kantā manāpā
piyarūpā kāmūpasañhitā rajaniyā sotaviññeyyā saddā .pe. Ghānaviññeyyā
gandhā .pe. Jivhāviññeyyā rasā .pe. Kāyaviññeyyā
phoṭṭhabbā iṭṭhā kantā manāpā piyarūpā kāmūpasañhitā rajaniyā
ime kho āvuso pañca kāmaguṇā sambādho vutto bhagavatā.
Idhāvuso <pb ed="P" n="4.450" set="A"/>bhikkhu vivicceva kāmehi .pe. Paṭhamajjhānaṁ upasampajja
viharati ettāvatāpi kho āvuso sambādhe okāsādhigamo
vutto bhagavatā pariyāyena tatrapatthi sambādho kiñca tattha
sambādho yadeva tattha vitakkavicārā aniruddhā honti ayamettha
sambādho.
Puna caparaṁ āvuso bhikkhu vitakkavicārānaṁ vūpasamā .pe.
Dutiyajjhānaṁ upasampajja viharati ettāvatāpi kho āvuso
sambādhe okāsādhigamo vutto bhagavatā pariyāyena tatrapatthi
sambādho kiñca tattha sambādho yadeva tattha pīti aniruddhā
<pb n="9.471"/>
Hoti ayamettha sambādho.
Puna caparaṁ āvuso bhikkhu pītiyā ca virāgā .pe. Tatiyajjhānaṁ
upasampajja viharati ettāvatāpi kho āvuso sambādhe okāsādhigamo
vutto bhagavatā pariyāyena tatrapatthi sambādho kiñca
tattha sambādho yadeva tattha upekkhāsukhaṁ aniruddhaṁ hoti ayamettha
sambādho.
Puna caparaṁ āvuso bhikkhu sukhassa ca pahānā .pe. Catutthajjhānaṁ
upasampajja viharati ettāvatāpi kho āvuso sambādhe
okāsādhigamo vutto bhagavatā pariyāyena tatrapatthi sambādho
kiñca tattha sambādho yadeva tattha rūpasaññā aniruddhā hoti
ayamettha sambādho.
Puna caparaṁ āvuso bhikkhu sabbaso rūpasaññānaṁ samatikkamā paṭighasaññānaṁ
atthaṅgamā nānattasaññānaṁ amanasikārā ananto ākāsoti
ākāsānañcāyatanaṁ upasampajja viharati ettāvatāpi kho āvuso
sambādhe okāsādhigamo vutto bhagavatā pariyāyena tatrapatthi
sambādho kiñca tattha <pb ed="P" n="4.451" set="A"/>sambādho yadeva tattha ākāsānañcāyatanasaññā
aniruddhā hoti ayamettha sambādho.
Puna caparaṁ āvuso bhikkhu sabbaso ākāsānañcāyatanaṁ samatikkamma
anantaṁ viññāṇanti viññāṇañcāyatanaṁ upasampajja viharati
ettāvatāpi kho āvuso sambādhe okāsādhigamo vutto bhagavatā
<pb n="9.472"/>
Pariyāyena tatrapatthi sambādho kiñca tattha sambādho yadeva
tattha viññāṇañcāyatanasaññā aniruddhā hoti ayamettha sambādho.
Puna caparaṁ āvuso bhikkhu sabbaso viññāṇañcāyatanaṁ samatikkamma
natthi kiñcīti ākiñcaññāyatanaṁ upasampajja viharati
ettāvatāpi kho āvuso sambādhe okāsādhigamo vutto bhagavatā
pariyāyena tatrapatthi sambādho kiñca tattha sambādho yadeva tattha
ākiñcaññāyatanasaññā aniruddhā hoti ayamettha sambādho.
Puna caparaṁ āvuso bhikkhu sabbaso ākiñcaññāyatanaṁ samatikkamma
nevasaññānāsaññāyatanaṁ upasampajja viharati ettāvatāpi kho
āvuso sambādhe okāsādhigamo vutto bhagavatā pariyāyena tatrapatthi
sambādho kiñca tattha sambādho yadeva tattha nevasaññānāsaññāyatanasaññā
aniruddhā hoti ayamettha sambādho.
Puna caparaṁ āvuso bhikkhu sabbaso nevasaññānāsaññāyatanaṁ
samatikkamma saññāvedayitanirodhaṁ upasampajja viharati paññāyapassa
disvā āsavā parikkhīṇā honti ettāvatāpi kho āvuso sambādhe
okāsādhigamo vutto bhagavatā nippariyāyenāti.
<p rend="subhead" sid="2">2, kāyasakkhīsuttaṃ</p>
<p n="247"/>43 Kāyasakkhi kāyasakkhīti āvuso vuccati kittāvatā nu
kho āvuso kāyasakkhi vutto bhagavatāti.
Idhāvuso bhikkhu vivicceva kāmehi .pe. Paṭhamajjhānaṁ upasampajja
viharati yathā yathā ca tadāyatanaṁ tathā tathā naṁ kāyena phusitvā viharati
<pb n="9.473"/>
Ettāvatāpi kho āvuso kāyasakkhi vutto bhagavatā pariyāyena.
Puna caparaṁ āvuso bhikkhu vitakkavicārānaṁ vūpasamā .pe.
Dutiyajjhānaṁ .pe. Tatiyajjhānaṁ .pe. Catutthajjhānaṁ upasampajja viharati
yathā yathā ca tadāyatanaṁ tathā tathā naṁ kāyena phusitvā viharati
ettāvatāpi kho āvuso kāyasakkhi vutto bhagavatā pariyāyena.
Puna caparaṁ āvuso bhikkhu sabbaso rūpasaññānaṁ samatikkamā
paṭighasaññānaṁ atthaṅgamā nānattasaññānaṁ amanasikārā ananto
ākāsoti ākāsānañcāyatanaṁ upasampajja viharati yathā yathā ca
tadāyatanaṁ tathā tathā naṁ kāyena phusitvā viharati ettāvatāpi kho
āvuso kāyasakkhi vutto bhagavatā pariyāyena .pe.
Puna caparaṁ āvuso bhikkhu sabbaso nevasaññānāsaññāyatanaṁ
samatikkamma saññāvedayitanirodhaṁ upasampajja viharati paññāyapassa
disvā āsavā parikkhīṇā honti yathā yathā ca tadāyatanaṁ tathā
tathā naṁ kāyena phusitvā viharati ettāvatāpi kho āvuso kāyasakkhi
vutto bhagavatā nippariyāyenāti.
<p rend="subhead" sid="3">3, paññāvimuttasuttaṃ</p>
<p n="248"/>44 Paññāvimutto paññāvimuttoti āvuso vuccati
kittāvatā nu kho āvuso paññāvimutto vutto bhagavatāti.
Idhāvuso bhikkhu vivicceva kāmehi .pe. Paṭhamajjhānaṁ upasampajja
viharati paññāya pana <note n="1">Ma. ca naṁ. evamuparipi.</note> pajānāti ettāvatāpi kho āvuso
paññāvimutto vutto bhagavatā pariyāyena .pe.
<pb n="9.474"/>
Puna caparaṁ āvuso bhikkhu sabbaso nevasaññānāsaññāyatanaṁ
samatikkamma saññāvedayitanirodhaṁ upasampajja viharati paññāyapassa
disvā āsavā parikkhīṇā hoti paññāya pana pajānāti ettāvatāpi
kho āvuso paññāvimutto vutto bhagavatā nippariyāyenāti.
<p rend="subhead" sid="4">4, ubhatobhāgavimuttasuttaṃ</p>
<p n="249"/>45 Ubhatobhāgavimutto ubhatobhāgavimuttoti āvuso vuccati
kittāvatā nu kho āvuso ubhatobhāgavimutto vutto bhagavatāti.
Idhāvuso bhikkhu vivicceva kāmehi .pe. Paṭhamajjhānaṁ upasampajja
viharati yathā yathā ca tadāyatanaṁ tathā tathā naṁ kāyena phusitvā
viharati paññāya pana pajānāti ettāvatāpi kho āvuso
ubhatobhāgavimutto vutto bhagavatā pariyāyena .pe.
Puna caparaṁ āvuso bhikkhu sabbaso nevasaññānāsaññāyatanaṁ
samatikkamma saññāvedayitanirodhaṁ upasampajja viharati paññāyapassa
disvā āsavā parikkhīṇā honti yathā yathā ca tadāyatanaṁ tathā tathā
naṁ kāyena phusitvā viharati paññāya pana pajānāti ettāvatāpi
kho āvuso ubhatobhāgavimutto vutto bhagavatā nippariyāyenāti.
<p rend="subhead" sid="5">5, sandiṭṭhikadhammasuttaṃ</p>
<p n="250"/>46 Sandiṭṭhiko dhammo sandiṭṭhiko dhammoti āvuso vuccati
kittāvatā nu kho āvuso sandiṭṭhiko dhammo vutto bhagavatāti.
Idhāvuso bhikkhu vivicceva kāmehi .pe. Paṭhamajjhānaṁ upasampajja
viharati ettāvatāpi kho āvuso sandiṭṭhiko dhammo vutto bhagavatā
pariyāyena .pe.
<pb n="9.475"/>
Puna caparaṁ āvuso bhikkhu sabbaso nevasaññānāsaññāyatanaṁ
samatikkamma saññāvedayitanirodhaṁ upasampajja viharati paññāyapassa
disvā āsavā parikkhīṇā honti ettāvatāpi kho āvuso
sandiṭṭhiko dhammo vutto bhagavatā nippariyāyenāti.
<p rend="subhead" sid="6">6, sandiṭṭhikanibbānasuttaṃ</p>
<p n="251"/>47 Sandiṭṭhikaṁ nibbānaṁ sandiṭṭhikaṁ nibbānanti āvuso vuccati
kittāvatā nu kho āvuso sandiṭṭhikaṁ nibbānaṁ vuttaṁ bhagavatāti.
Idhāvuso bhikkhu vivicceva kāmehi .pe. Paṭhamajjhānaṁ upasampajja
viharati ettāvatāpi kho āvuso sandiṭṭhikaṁ nibbānaṁ vuttaṁ bhagavatā
pariyāyena .pe.
Puna caparaṁ āvuso bhikkhu sabbaso nevasaññānāsaññāyatanaṁ
samatikkamma <pb ed="P" n="4.454" set="A"/>saññāvedayitanirodhaṁ upasampajja viharati paññāyapassa
disvā āsavā parikkhīṇā honti ettāvatāpi kho āvuso sandiṭṭhikaṁ
nibbānaṁ vuttaṁ bhagavatā nippariyāyenāti.
<p rend="subhead" sid="7">7, nibbānasuttaṃ</p>
<p n="252"/>48 Nibbānaṁ nibbānanti āvuso vuccati .pe.
<p rend="subhead" sid="8">8, parinibbānasuttaṃ</p>
<p n="253"/>49 Parinibbānaṁ parinibbānanti .pe.
<p rend="subhead" sid="9">9, tadaṅganibbānasuttaṃ</p>
<p n="254"/>50 Tadaṅganibbānaṁ tadaṅganibbānanti āvuso vuccati .pe.
<p rend="subhead" sid="10">10, diṭṭhadhammanibbānasuttaṃ</p>
<p n="255"/>51 Diṭṭhadhammanibbānaṁ diṭṭhadhammanibbānanti āvuso vuccati
kittāvatā nu kho āvuso diṭṭhadhammanibbānaṁ vuttaṁ bhagavatāti.
Idhāvuso bhikkhu vivicceva kāmehi .pe. Paṭhamajjhānaṁ upasampajja
viharati ettāvatāpi kho āvuso diṭṭhadhammanibbānaṁ vuttaṁ bhagavatā
<pb n="9.476"/>
Pariyāyena .pe.
Puna caparaṁ āvuso bhikkhu sabbaso nevasaññānāsaññāyatanaṁ
samatikkamma saññāvedayitanirodhaṁ upasampajja viharati paññāyapassa
disvā āsavā parikkhīṇā honti ettāvatāpi kho āvuso
diṭṭhadhammanibbānaṁ vuttaṁ bhagavatā nippariyāyenāti.
Pañcālavaggo pañcamo.
Tassuddānaṁ
pañcālo kāmahesañca <note n="1">Ma. samubādho kāyasakkhipaññā.</note> ubho <note n="2">Ma. ubhatobhāgo.</note> sandiṭṭhikā dve
nibbānaṁ parinibbānaṁ tadaṅgadiṭṭhadhammikena cāti.
Navakanipāte paṇṇāsako samatto.
<p rend="subhead" check="nosid">2, dutiyapaṇṇāsakaṃ</p>
</xml>