<xml src="s11.xml">
<pgroup id="s11"/>
<readunit id="s11">11. sakkasaṃyuttaṃ</readunit>
<p rend="subhead" check="nosid">1, paṭhamavaggo</p>
<p rend="subhead" sid="1">1, suvīrasuttaṃ</p>
paṭhamaṁ suvīrasuttaṁ
<p n="847"/><pb ed="P" n="1.216" set="S"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū
āmantesi bhikkhavoti. Bhadanteti te bhikkhū bhagavato paccassosuṁ.
<p n="848"/>Bhagavā etadavoca bhūtapubbaṁ bhikkhave asurā deve
abhiyaṁsu. Atha kho bhikkhave sakko devānamindo suvīraṁ devaputtaṁ
āmantesi ete tāta suvīra asurā deve abhiyanti gaccha tāta
suvīra asure paccuyyāhīti. Evaṁ bhaddantavāti kho bhikkhave suvīro
devaputto sakkassa devānamindassa paṭissutvā pamādaṁ āpādesi.
Dutiyampi kho bhikkhave sakko devānamindo suvīraṁ devaputtaṁ āmantesi
ete tāta suvīra asurā deve abhiyanti gaccha tāta suvīra asure
paccuyyāhīti. Evaṁ bhaddantavāti kho bhikkhave suvīro devaputto
sakkassa devānamindassa paṭissutvā dutiyampi pamādaṁ āpādesi.
Tatiyampi kho bhikkhave sakko devānamindo suvīraṁ devaputtaṁ āmantesi
ete tāta suvīra asurā deve abhiyanti gaccha tāta suvīra asure
<pb n="1.318"/>
Paccuyyāhīti. Evaṁ bhaddantavāti kho bhikkhave suvīro devaputto
sakkassa devānamindassa paṭissutvā tatiyampi pamādaṁ āpādesi.
<p n="849"/><pb ed="P" n="1.217" set="S"/>Atha kho bhikkhave sakko devānamindo suvīraṁ devaputtaṁ
gāthāya ajjhabhāsi
anuṭṭhahaṁ avāyāmaṁ sukhaṁ yatrādhigacchati
suvīra tattha gacchāhi mañca tattheva pāpayāti.
<p n="850"/>Alasvāyaṁ <note n="1">Ma. alasavassa. Yu. alasassa.</note> anuṭṭhātā na ca kiccāni kāraye
sabbakāmasamiddhassa tamme sakka varaṁ disāti.
<p n="851"/>Yatthālaso anuṭṭhātā accantasukhamedhati
suvīra tattha gacchāhi mañca tattheva pāpayāti.
<p n="852"/>Akammunā devaseṭṭha sakka vindemu yaṁ sukhaṁ
asokaṁ anupāyāsaṁ tamme sakka varaṁ disāti.
<p n="853"/>Sace atthi akammena koci kvaci na jīvati
nibbānassa hi so maggo suvīra tattha gacchāhi
................. Mañca tattheva pāpayāti.
<p n="854"/>So hi nāma bhikkhave sakko devānamindo sakaṁ puññaphalaṁ
upajīvamāno devānaṁ tāvatiṁsānaṁ issariyādhipaccaṁ rajjaṁ kārento <note n="2">Yu. karonto. evaṁ sabbattha ñātabbaṁ.</note>
uṭṭhānaviriyassa vaṇṇavādī bhavissati. Idha khvetaṁ bhikkhave sobhetha
yaṁ tumhe evaṁ svākkhāte dhammavinaye pabbajitā samānā
<pb n="1.319"/>
Uṭṭhaheyyātha ghaṭeyyātha vāyameyyātha appattassa pattiyā anadhigatassa
adhigamāya asacchikatassa sacchikiriyāyāti.
<p rend="subhead" sid="2">2, susīmasuttaṃ</p>
Dutiyaṁ susimasuttaṁ
<p n="855"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ.
<p n="856"/>Bhagavā etadavoca bhūtapubbaṁ bhikkhave asurā deve
abhiyaṁsu. Atha kho bhikkhave sakko devānamindo susimaṁ devaputtaṁ
āmantesi ete tāta susima asurā deve abhiyanti gaccha
tāta susima asure paccuyyāhīti. Evaṁ bhaddantavāti kho bhikkhave
susimo devaputto sakkassa devānamindassa paṭissutvā pamādaṁ
āpādesi. <pb ed="P" n="1.218" set="S"/>Dutiyampi kho bhikkhave sakko devānamindo susimaṁ
devaputtaṁ āmantesi .pe. Dutiyampi pamādaṁ āpādesi. Tatiyampi
kho bhikkhave sakko devānamindo susimaṁ devaputtaṁ āmantesi ete
tāta susima asurā deve abhiyanti gaccha tāta susima asure
paccuyyāhīti. Evaṁ bhaddantavāti kho bhikkhave susimo devaputto
sakkassa devānamindassa paṭissutvā tatiyampi pamādaṁ āpādesi.
<p n="857"/>Atha kho bhikkhave sakko devānamindo susimaṁ devaputtaṁ
gāthāya ajjhabhāsi
<pb n="1.320"/>
Anuṭṭhahaṁ avāyāmaṁ sukhaṁ yatrādhigacchati
susima tattha gacchāhi mañca tattheva pāpayāti.
<p n="858"/>Alasvāyaṁ anuṭṭhātā na ca kiccāni kāraye
sabbakāmasamiddhassa taṁ me sakka varaṁ disāti.
<p n="859"/>Yatthālaso anuṭṭhātā accantasukhamedhati
susima tattha gacchāhi mañca tattheva pāpayāti.
<p n="860"/>Akammunā devaseṭṭha sakka vindemu yaṁ sukhaṁ
asokaṁ anupāyāsaṁ taṁ me sakka varaṁ disāti.
<p n="861"/>Sace atthi akammena koci kvaci na jīvati
nibbānassa hi so maggo susima tattha gacchāhi
................. Mañca tattheva pāpayāti.
<p n="862"/>So hi nāma bhikkhave sakko devānamindo sakaṁ puññaphalaṁ
upajīvamāno devānaṁ tāvatiṁsānaṁ issariyādhipaccaṁ rajjaṁ kārento
uṭṭhānaviriyassa vaṇṇavādī bhavissati. Idha khvetaṁ bhikkhave sobhetha
yaṁ tumhe evaṁ svākkhāte dhammavinaye pabbajitā samānā
uṭṭhaheyyātha ghaṭeyyātha vāyameyyātha appattassa pattiyā
anadhigatassa adhigamāya asacchikatassa sacchikiriyāyāti.
<p rend="subhead" sid="3">3, dhajaggasuttaṃ</p>
Tatiyaṁ dhajaggasuttaṁ
<p n="863"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tatra kho bhagavā bhikkhū āmantesi
<pb n="1.321"/>
Bhikkhavoti. Bhadanteti te bhikkhū bhagavato paccassosuṁ.
<p n="864"/>Bhagavā etadavoca bhūtapubbaṁ bhikkhave devāsurasaṅgāmo
samupabyūḷho ahosi. Atha kho bhikkhave sakko devānamindo
deve tāvatiṁse āmantesi sace mārisā devānaṁ saṅgāmagatānaṁ
uppajjeyya bhayaṁ vā chambhitattaṁ vā lomahaṁso vā mameva tasmiṁ
samaye dhajaggaṁ ullokeyyātha. Mamañhi vo dhajaggaṁ ullokayataṁ
yambhavissati bhayaṁ vā chambhitattaṁ vā lomahaṁso vā so pahīyissati.
No ce me dhajaggaṁ ullokeyyātha atha pajāpatissa devarājassa
dhajaggaṁ ullokeyyātha. Pajāpatissa hi vo devarājassa dhajaggaṁ
ullokayataṁ yambhavissati bhayaṁ vā chambhitattaṁ vā lomahaṁso vā so
pahīyissati. No ce pajāpatissa devarājassa dhajaggaṁ ullokeyyātha
atha varuṇassa devarājassa dhajaggaṁ ullokeyyātha. Varuṇassa hi vo
devarājassa dhajaggaṁ ullokayataṁ yambhavissati bhayaṁ vā chambhitattaṁ vā
lomahaṁso vā so pahīyissati. No ce varuṇassa devarājassa dhajaggaṁ
ullokeyyātha atha īsānassa devarājassa dhajaggaṁ ullokeyyātha.
Īsānassa hi vo devarājassa dhajaggaṁ ullokayataṁ yambhavissati bhayaṁ
vā chambhitattaṁ vā lomahaṁso vā so pahīyissatīti. Taṁ kho pana
bhikkhave sakkassa vā devānamindassa dhajaggaṁ ullokayataṁ pajāpatissa
vā devarājassa dhajaggaṁ ullokayataṁ varuṇassa vā devarājassa
dhajaggaṁ ullokayataṁ īsānassa vā devarājassa dhajaggaṁ ullokayataṁ
<pb n="1.322"/>
Yambhavissati bhayaṁ vā chambhitattaṁ vā lomahaṁso vā so pahīyethāpi
nopi pahīyetha taṁ kissa hetu sakko hi bhikkhave devānamindo
avītarāgo avītadoso avītamoho bhīru chambhī utrāsī palāyīti.
<p n="865"/>Ahañca kho bhikkhave evaṁ vadāmi sace tumhākaṁ
bhikkhave araññagatānaṁ vā rukkhamūlagatānaṁ vā suññāgāragatānaṁ vā
uppajjeyya bhayaṁ vā chambhitattaṁ vā lomahaṁso vā mameva tasmiṁ
samaye anussareyyātha itipi so bhagavā arahaṁ sammāsambuddho
vijjācaraṇasampanno sugato lokavidū anuttaro purisadammasārathi
satthā devamanussānaṁ buddho bhagavāti. Mamaṁ hi vo bhikkhave
anussarataṁ yambhavissati bhayaṁ vā chambhitattaṁ vā lomahaṁso vā so
pahīyissati. <pb ed="P" n="1.220" set="S"/>No ce maṁ anussareyyātha atha dhammaṁ anussareyyātha
svākkhāto bhagavatā dhammo sandiṭṭhiko akāliko ehipassiko
opanayiko paccattaṁ veditabbo viññūhīti. Dhammaṁ hi vo bhikkhave
anussarataṁ yambhavissati bhayaṁ vā chambhitattaṁ vā lomahaṁso vā so
pahīyissati. No ce dhammaṁ anussareyyātha atha saṅghaṁ anussareyyātha
supaṭipanno bhagavato sāvakasaṅgho ujupaṭipanno bhagavato sāvakasaṅgho
ñāyapaṭipanno bhagavato sāvakasaṅgho sāmīcipaṭipanno bhagavato
sāvakasaṅgho yadidaṁ cattāri purisayugāni aṭṭha purisapuggalā esa
bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo
anuttaraṁ puññakkhettaṁ lokassāti. Saṅghaṁ hi vo bhikkhave
<pb n="1.323"/>
Anussarataṁ yambhavissati bhayaṁ vā chambhitattaṁ vā lomahaṁso vā so
pahīyissati taṁ kissa hetu tathāgato hi bhikkhave arahaṁ sammāsambuddho
vītarāgo vītadoso vītamoho abhīru acchambhī anuttarāsī
apalāyīti.
<p n="866"/>Idamavoca bhagavā idaṁ vatvāna sugato athāparaṁ
etadavoca satthā
araññe rukkhamūle vā suññāgāreva bhikkhavo
anussaretha sambuddhaṁ bhayaṁ tumhāka no siyā
no ce buddhaṁ sareyyātha lokajeṭṭhaṁ narāsabhaṁ
atha dhammaṁ sareyyātha niyyānikaṁ sudesitaṁ
no ce dhammaṁ sareyyātha niyyānikaṁ sudesitaṁ
atha saṅghaṁ sareyyātha puññakkhettaṁ anuttaraṁ
evaṁ buddhaṁ sarantānaṁ dhammaṁ saṅghañca bhikkhavo
bhayaṁ vā chambhitattaṁ vā lomahaṁso na hessatīti.
<p rend="subhead" sid="4">4, vepacittisuttaṃ</p>
Catutthaṁ vepacittisuttaṁ
<p n="867"/>Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme .pe.
<p n="868"/>Bhagavā etadavoca <pb ed="P" n="1.221" set="S"/>bhūtapubbaṁ bhikkhave devāsurasaṅgāmo
samupabyūḷho ahosi. Atha kho bhikkhave vepacitti asurindo
asure āmantesi sace mārisā devāsurasaṅgāme <note n="1">Ma. Yu. devānaṁ asurasaṅgāme.</note> samupabyūḷhe
<pb n="1.324"/>
Asurā jineyyuṁ devā parājineyyuṁ yena naṁ sakkaṁ devānamindaṁ
kaṇṭhapañcamehi bandhanehi bandhitvā mama santike āneyyātha
asurapuranti. Sakkopi kho bhikkhave devānamindo deve tāvatiṁse
āmantesi sace mārisā devāsurasaṅgāme samupabyūḷhe devā
jineyyuṁ asurā parājineyyuṁ yena naṁ vepacittiṁ asurindaṁ kaṇṭhapañcamehi
bandhanehi bandhitvā mama santike āneyyātha sudhammaṁ sabhanti. Tasmiṁ
kho pana bhikkhave saṅgāme devā jiniṁsu asurā parājiniṁsu. Atha kho
bhikkhave devā tāvatiṁsā vepacittiṁ asurindaṁ kaṇṭhapañcamehi bandhanehi
bandhitvā sakkassa devānamindassa santike ānesuṁ sudhammaṁ sabhaṁ.
<p n="869"/>Tatra sudaṁ bhikkhave vepacitti asurindo kaṇṭhapañcamehi
bandhanehi bandho sakkaṁ devānamindaṁ sudhammaṁ sabhaṁ pavisantañca
nikkhamantañca asabbhāhi pharusāhi vācāhi akkosati paribhāsati.
<p n="870"/>Atha kho bhikkhave mātali saṅgāhako sakkaṁ devānamindaṁ
gāthāya ajjhabhāsi
bhayā nu maghavā sakka dubbalyena <note n="1">Ma. Yu. dubbalyā no.</note> titikkhasi
suṇanto pharusaṁ vācaṁ sammukhā vepacittinoti.
<p n="871"/>Nāhaṁ bhayā na dubbalyā khamāmi vepacittino
kathañhi mādiso viññū bālena paṭisaṁyujeti.
<p n="872"/>Bhiyyo bālā pabhijjeyyuṁ <note n="2">Ma. pakujjheyyuṁ.</note> no cassa paṭisedhako
tasmā bhusena daṇḍena dhīro bālaṁ nisedhayeti.
<pb n="1.325"/>
<p n="873"/>Etadeva ahammaññe bālassa paṭisedhanaṁ
paraṁ saṅkupitaṁ ñatvā yo sato upasammatīti.
<p n="874"/>Etadeva titikkhāya vajjaṁ passāmi vāsava
yadā naṁ maññati bālo bhayā myāyaṁ titikkhati
ajjhārūhati dummedho gova bhiyyo palāyinanti.
<p n="875"/><pb ed="P" n="1.222" set="S"/>Kāmaṁ maññatu vā mā vā bhayā myāyaṁ titikkhati
sadatthaparamā atthā khantyā bhiyyo na vijjati
yo have balavā santo dubbalassa titikkhati
tamāhu paramaṁ khantiṁ niccaṁ khamati dubbalo
abalantaṁ balaṁ āhu yassa bālabalaṁ balaṁ
balavassa <note n="1">Ma. Yu. balassa.</note> dhammaguttassa paṭivattā na vijjati
tasseva tena pāpiyo yo kuddhaṁ paṭikujjhati
kuddhaṁ appaṭikujjhanto saṅgāmaṁ jeti dujjayaṁ
ubhinnamatthaṁ carati attano ca parassa ca
paraṁ saṅkupitaṁ ñatvā yo sato upasammati
ubhinnaṁ tikicchantānaṁ attano ca parassa ca
janā maññanti bāloti ye dhammassa akovidāti.
<p n="876"/>So hi nāma bhikkhave sakko devānamindo sakaṁ puññaphalaṁ
upajīvamāno devānaṁ tāvatiṁsānaṁ issariyādhipaccaṁ rajjaṁ kārento
khantisoraccassa vaṇṇavādī bhavissati. Idha khvetaṁ bhikkhave sobhetha
<pb n="1.326"/>
Yaṁ tumhe evaṁ svākkhāte dhammavinaye pabbajitā samānā khamā ca
bhaveyyātha soratā cāti.
<p rend="subhead" sid="5">5, subhāsitajayasuttaṃ</p>
Pañcamaṁ subhāsitajayasuttaṁ
<p n="877"/>Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Tatra kho .pe.
<p n="878"/>Bhagavā etadavoca bhūtapubbaṁ bhikkhave devāsurasaṅgāmo
samupabyūḷho ahosi. Atha kho bhikkhave vepacitti asurindo
sakkaṁ devānamindaṁ etadavoca hotu devānaminda subhāsitena jayoti.
Hotu vepacitti subhāsitena jayoti. Atha kho bhikkhave devā ca
asurā ca pārisajje ṭhapesuṁ ime no subhāsitaṁ dubbhāsitaṁ
ājānissantīti. Atha kho bhikkhave vepacitti asurindo sakkaṁ devānamindaṁ
etadavoca bhaṇa devānaminda gāthanti. Evaṁ vutte bhikkhave
sakko devānamindo vepacittiṁ asurindaṁ etadavoca tumhe khvettha
vepacitti pubbadevā bhaṇa vepacitti gāthanti.
<p n="879"/><pb ed="P" n="1.223" set="S"/>Evaṁ vutte bhikkhave vepacitti asurindo imaṁ gāthaṁ abhāsi
bhiyyo bālā pakujjheyyuṁ no cassa paṭisedhako
tasmā bhusena daṇḍena dhīro bālaṁ nisedhayeti.
Bhāsitāya kho pana bhikkhave vepacittinā asurindena gāthāya asurā
anumodiṁsu devā tuṇhī ahesuṁ. Atha kho bhikkhave vepacitti
asurindo sakkaṁ devānamindaṁ etadavoca bhaṇa devānaminda gāthanti.
<pb n="1.327"/>
<p n="880"/>Evaṁ vutte bhikkhave sakko devānamindo imaṁ gāthaṁ
abhāsi
etadeva ahaṁ maññe bālassa paṭisedhanaṁ
paraṁ saṅkupitaṁ ñatvā yo sato upasammatīti.
Bhāsitāya kho pana bhikkhave sakkena devānamindena gāthāya devā
anumodiṁsu asurā tuṇhī ahesuṁ. Atha kho bhikkhave sakko
devānamindo vepacittiṁ asurindaṁ etadavoca bhaṇa vepacitti gāthanti.
<p n="881"/>Evaṁ vutte bhikkhave vepacitti asurindo imaṁ gāthaṁ abhāsi
etadeva titikkhāya vajjaṁ passāmi vāsava
yadā naṁ maññati bālo bhayā myāyaṁ titikkhati
ajjhārūhati dummedho gova bhiyyo palāyinanti.
Bhāsitāya kho pana bhikkhave vepacittinā asurindena gāthāya asurā
anumodiṁsu devā tuṇhī ahesuṁ. Atha kho bhikkhave vepacitti
asurindo sakkaṁ devānamindaṁ etadavoca bhaṇa devānaminda gāthanti.
<p n="882"/>Evaṁ vutte bhikkhave sakko devānamindo imā gāthāyo
abhāsi
kāmaṁ maññatu vā mā vā bhayā myāyaṁ titikkhati
sadatthaparamā atthā khantyā bhiyyo na vijjati
yo have balavā santo dubbalassa titikkhati
tamāhu paramaṁ khantiṁ niccaṁ khamati dubbalo
<pb n="1.328"/>
Abalantaṁ balaṁ āhu yassa bālabalaṁ balaṁ
balavassa dhammaguttassa paṭivattā na vijjati
tasseva tena pāpiyo yo kuddhaṁ paṭikujjhati
kuddhaṁ appaṭikujjhanto saṅgāmaṁ jeti dujjayaṁ
ubhinnamatthaṁ carati attano ca parassa ca
paraṁ saṅkupitaṁ ñatvā yo sato upasammati
ubhinnaṁ tikicchantānaṁ attano ca parassa ca
janā maññanti bāloti ye dhammassa akovidāti.
Bhāsitāsu kho pana bhikkhave sakkena devānamindena gāthāsu devā
anumodiṁsu asurā tuṇhī ahesuṁ.
<p n="883"/>Atha kho bhikkhave devānañca asurānañca pārisajjā
etadavocuṁ bhāsitā kho vepacittinā asurindena gāthāyo tā ca
kho sadaṇḍāvacarā sasatthāvacarā iti bhaṇḍanaṁ iti viggaho iti
kalaho bhāsitā kho sakkena devānamindena gāthāyo tā ca
kho adaṇḍāvacarā asatthāvacarā iti abhaṇḍanaṁ iti aviggaho iti
akalaho sakkassa devānamindassa subhāsitena jayoti. Iti kho
bhikkhave sakkassa devānamindassa subhāsitena jayo ahosi.
<p rend="subhead" sid="6">6, kulāvakasuttaṃ</p>
Chaṭṭhaṁ kulāvakasuttaṁ
<p n="884"/>Sāvatthīnidānaṁ. Bhūtapubbaṁ bhikkhave devāsurasaṅgāmo
samupabyūḷho ahosi. Tasmiṁ kho pana bhikkhave saṅgāme asurā
<pb n="1.329"/>
Jiniṁsu devā parājiniṁsu. Parājitā ca kho bhikkhave devā
apāyaṁsveva uttarena mukhā abhiyaṁsveva ne asurā.
<p n="885"/>Atha kho bhikkhave sakko devānamindo mātaliṁ saṅgāhakaṁ
gāthāya ajjhabhāsi
kulāvakā mātali simbalismiṁ
īsāmukhena parivajjayassu
kāmaṁ cajāma asuresu pāṇaṁ
mā yime dijā vikulāvā <note n="1">Ma. Yu. vikulāvakā.</note> ahesunti.
Evaṁ bhaddantavāti kho bhikkhave mātali saṅgāhako sakkassa
devānamindassa paṭissutvā sahassayuttaṁ ājaññarathaṁ paccudāvattesi.
<p n="886"/>Atha kho bhikkhave asurānaṁ etadahosi paccudāvatto
khodāni sakkassa devānamindassa sahassayutto <pb ed="P" n="1.225" set="S"/>ājaññaratho dutiyampi
kho devā asurehi saṅgāmessantīti. Asurā bhītā asurapurameva
pāvisiṁsu. Iti kho bhikkhave sakkassa devānamindassa dhammeneva
jayo ahosīti.
<p rend="subhead" sid="7">7, nadubbhiyasuttaṃ</p>
Sattamaṁ nadubbhiyasuttaṁ
<p n="887"/>Sāvatthīnidānaṁ. Bhūtapubbaṁ bhikkhave sakkassa
devānamindassa rahogatassa paṭisallīnassa evaṁ cetaso parivitakko
udapādi yopi me assa paccatthiko tassapāhaṁ na dubbheyyanti.
Atha kho bhikkhave vepacitti asurindo sakkassa devānamindassa cetasā
<pb n="1.330"/>
Cetoparivitakkamaññāya yena sakko devānamindo tenupasaṅkami.
<p n="888"/>Addasā kho bhikkhave sakko devānamindo vepacittiṁ
asurindaṁ dūratova āgacchantaṁ disvāna vepacittiṁ asurindaṁ etadavoca
tiṭṭha vepacitti gahitosīti. Yadeva te mārisa pubbe cittaṁ tadeva
tvaṁ mārisa jahāsīti <note n="1">Ma. mā pajahāsi. Yu. pahāsi.</note>. Sapassu ca me vepacitti adubbhāyāti.
<p n="889"/>Yaṁ musā bhaṇato pāpaṁ yaṁ ariyūpavādino
mittadduno ca yaṁ pāpaṁ yaṁ pāpaṁ akataññuno
tameva pāpaṁ phusatu <note n="2">Yu. phusati.</note> yo te dubbhe sujampatīti.
<p rend="subhead" sid="8">8, verocanāsurindasuttaṃ</p>
Aṭṭhamaṁ virocanāsurindasuttaṁ
<p n="890"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tena kho pana samayena bhagavā divāvihāragato
hoti paṭisallīno. Atha kho sakko ca devānamindo verocano
ca asurindo yena bhagavā tenupasaṅkamiṁsu upasaṅkamitvā paccekaṁ
dvārabāhaṁ nissāya aṭṭhaṁsu.
<p n="891"/>Atha kho verocano asurindo bhagavato santike imaṁ
gāthaṁ abhāsi
vāyametheva puriso yāva atthassa nippadā
nipphannasobhano attho verocanavaco idanti.
<p n="892"/><pb ed="P" n="1.226" set="S"/>Vāyametheva puriso yāva atthassa nippadā
nipphannasobhino atthā <note n="3">po ... sobhaṇā. Ma. yu ... sobhano.</note> khantyā bhiyyo na vijjatīti.
<pb n="1.331"/>
<p n="893"/>Sabbe sattā atthajātā tattha tattha yathārahaṁ
saṁyogaparamātveva sambhogā sabbapāṇinaṁ
nipphannasobhino atthā verocanavaco idanti.
<p n="894"/>Sabbe sattā atthajātā tattha tattha yathārahaṁ
saṁyogaparamātveva sambhogā sabbapāṇinaṁ
nipphannasobhino atthā khantyā bhiyyo na vijjatīti.
<p rend="subhead" sid="9">9, araññāyatanaisisuttaṃ</p>
Navamaṁ āraññakasuttaṁ
<p n="895"/>Sāvatthīnidānaṁ. Bhūtapubbaṁ bhikkhave sambahulā isayo
sīlavanto kalyāṇadhammā araññāyatane paṇṇakuṭīsu sammanti.
Atha kho bhikkhave sakko ca devānamindo vepacitti ca asurindo
yena te isayo sīlavanto kalyāṇadhammā tenupasaṅkamiṁsu.
<p n="896"/>Atha kho bhikkhave vepacitti asurindo aṭaliyo <note n="1">Po. Ma. paṭaliyo.</note> upāhanā
ārohitvā khaggaṁ olaggetvā chattena dhāriyamānena aggadvārena
assamaṁ pavisitvā te isayo sīlavante kalyāṇadhamme apabyāmato
karitvā atikkami. Atha kho bhikkhave sakko devānamindo aṭaliyo
upāhanā orohitvā khaggaṁ aññesaṁ datvā chattaṁ apaṇāmetvā
dvāreneva assamaṁ pavisitvā te isayo sīlavante kalyāṇadhamme
anuvātaṁ pañjaliko namassamāno aṭṭhāsi.
<p n="897"/>Atha kho bhikkhave te isayo sīlavanto kalyāṇadhammā
sakkaṁ devānamindaṁ gāthāya ajjhabhāsiṁsu
<pb n="1.332"/>
Gandho isīnaṁ ciradakkhitānaṁ
kāyā cuto gacchati mālutena
ito paṭikkamma sahassanetta
gandho isīnaṁ asuci devarājāti.
<p n="898"/>Gandho isīnaṁ ciradakkhitānaṁ
kāyā cuto gacchati <note n="1">Po. Ma. Yu. gacchatu.</note> mālutena
sucitrapupphaṁ sirasmiṁva mālaṁ
gandhaṁ etaṁ paṭikaṅkhāma bhante
na hettha devā paṭikkūlasaññinoti.
<p rend="subhead" sid="10">10, samuddakasuttaṃ</p>
Dasamaṁ samuddakasuttaṁ
<p n="899"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tatra kho .pe.
<p n="900"/>Bhagavā etadavoca bhūtapubbaṁ bhikkhave sambahulā isayo
sīlavanto kalyāṇadhammā samuddatīre paṇṇakuṭīsu sammanti. Tena
kho pana samayena bhikkhave devāsurasaṅgāmo samupabyūḷho ahosi.
Atha kho bhikkhave tesaṁ isīnaṁ sīlavantānaṁ kalyāṇadhammānaṁ etadahosi
dhammikā kho devā adhammikā asurā siyāpi naṁ <note n="2">Ma. no.</note> asurato bhayaṁ
yannūna mayaṁ sambaraṁ asurindaṁ upasaṅkamitvā abhayadakkhiṇaṁ
yāceyyāmāti.
<p n="901"/>Atha kho bhikkhave te isayo sīlavanto kalyāṇadhammā
<pb n="1.333"/>
Seyyathāpi nāma balavā puriso sammiñjitaṁ vā bāhaṁ pasāreyya
pasāritaṁ vā bāhaṁ sammiñjeyya evameva samuddatīre paṇṇakuṭīsu
antarahitā sambarassa asurindassa sammukhe pāturahesuṁ. Atha kho
bhikkhave te isayo sīlavanto kalyāṇadhammā sambaraṁ asurindaṁ
gāthāya ajjhabhāsiṁsu
isayo sambaraṁ pattā yācanti abhayadakkhiṇaṁ
kāmaṁ karosi <note n="1">Ma. karohi.</note> te dātuṁ bhayassa abhayassa vāti.
<p n="902"/>Isīnaṁ abhayaṁ natthi duṭṭhānaṁ sakkasevinaṁ
abhayaṁ yācamānānaṁ bhayameva dadāmi voti.
<p n="903"/>Abhayaṁ yācamānānaṁ bhayameva dadāsi no
paṭiggaṇhāma te ekaṁ <note n="2">Ma. Yu. etaṁ.</note> abhayaṁ <note n="3">Ma. Yu. akkhayaṁ.</note> hotu te bhayaṁ
yādisaṁ labhate <note n="4">Ma. vapate. </note> bījaṁ tādisaṁ labhate <note n="5">Ma. Yu. harate. Yu. vappate.</note> phalaṁ
kalyāṇakārī kalyāṇaṁ pāpakārī ca pāpakaṁ
pavuttaṁ tāta <note n="6">vappate.</note> te bījaṁ phalaṁ paccanubhossasīti.
Atha kho bhikkhave te isayo sīlavanto kalyāṇadhammā sambaraṁ
asurindaṁ abhisapetvā <note n="7">Ma. abhisapitvā.</note> seyyathāpi nāma balavā puriso sammiñjitaṁ
vā bāhaṁ pasāreyya pasāritaṁ vā bāhaṁ sammiñjeyya evameva
sambarassa asurindassa sammukhe antarahitā samuddatīre paṇṇakuṭīsu
pāturahesuṁ.
<pb n="1.334"/>
<p n="904"/><pb ed="P" n="1.228" set="S"/>Atha kho bhikkhave sambaro asurindo tehi isīhi sīlavantehi
kalyāṇadhammehi abhisapito rattiyā sudaṁ tikkhattuṁ ubbijjatīti.
Paṭhamo vaggo.
Tassuddānaṁ
suvīraṁ susimañceva dhajaggaṁ vepacittino
subhāsitaṁ jayañceva kulāvakaṁ nadubbhiyaṁ
virocanāsurindo isayo araññakañceva
isayo ca samuddakāti.
<pb n="1.335"/>
Dutiyavaggo dutiyo
<p rend="subhead" check="nosid">2, dutiyavaggo</p>
<p rend="subhead" sid="11">1, vatapadasuttaṃ</p>
paṭhamaṁ paṭhamadevasuttaṁ
<p n="905"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tatra kho .pe.
<p n="906"/>Bhagavā etadavoca sakkassa bhikkhave devānamindassa
pubbe manussabhūtassa satta vattapadāni <note n="1">Ma. Yu. vatapadāni.</note> samattāni samādinnāni ahesuṁ
yesaṁ samādinnattā sakko sakkattaṁ ajjhagā. Katamāni satta.
Yāvajīvaṁ mātāpettibharo assaṁ yāvajīvaṁ kule jeṭṭhāpacāyī assaṁ
yāvajīvaṁ saṇhavāco assaṁ yāvajīvaṁ apisuṇavāco assaṁ yāvajīvaṁ
vigatamalamaccherena cetasā agāraṁ ajjhāvaseyyaṁ muttacāgo payatapāṇī
vossaggarato yācayogo dānasaṁvibhāgarato yāvajīvaṁ saccavāco assaṁ
yāvajīvaṁ akkodhano assaṁ sacepi me kodho uppajjeyya khippameva
naṁ paṭivineyyanti. Sakkassa bhikkhave devānamindassa pubbe manussabhūtassa
imāni satta vattapadāni <note n="2">Ma. Yu. vatapadāni.</note> samattāni samādinnāni ahesuṁ
yesaṁ samādinnattā sakko sakkattaṁ ajjhagāti.
<p n="907"/>Idamavoca bhagavā idaṁ vatvāna sugato athāparaṁ
etadavoca satthā
<pb n="1.336"/>
Mātāpettibharaṁ jantuṁ kule jeṭṭhāpacāyinaṁ
saṇhaṁ sakhilasambhāsaṁ pesuṇeyyappahāyinaṁ
maccheravinaye yuttaṁ saccaṁ kodhābhibhuṁ naraṁ
taṁ ve devā tāvatiṁsā āhu sappuriso itīti.
<p rend="subhead" sid="12">2, sakkanāmasuttaṃ</p>
Dutiyaṁ dutiyadevasuttaṁ
<p n="908"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. <pb ed="P" n="1.229" set="S"/>Tatra kho bhagavā bhikkhū .pe.
<p n="909"/>Bhagavā etadavoca sakko bhikkhave devānamindo
pubbe manussabhūto samāno magho nāma māṇavo ahosi tasmā
maghavāti vuccati. Sakko bhikkhave devānamindo pubbe manussabhūto
samāno pure dānaṁ adāsi tasmā purindadoti vuccati.
Sakko bhikkhave devānamindo pubbe manussabhūto samāno sakkaccaṁ
dānaṁ adāsi tasmā sakkoti vuccati. Sakko bhikkhave
devānamindo pubbe manussabhūto samāno āvasathaṁ adāsi tasmā
vāsavoti vuccati. Sakko bhikkhave devānamindo sahassampi
atthānaṁ muhuttena cinteti tasmā sahassakkhoti vuccati.
Sakkassa bhikkhave devānamindassa sujā nāma asurakaññā pajāpatī
tasmā sujampatīti vuccati. Sakko bhikkhave devānamindo devānaṁ
tāvatiṁsānaṁ issariyādhipaccaṁ rajjaṁ kāreti <note n="1">Yu. kāresi.</note> tasmā devānamindoti
vuccati.
<pb n="1.337"/>
<p n="910"/>Sakkassa bhikkhave devānamindassa pubbe manussabhūtassa
satta vattapadāni samattāni samādinnāni ahesuṁ yesaṁ samādinnattā
sakko sakkattaṁ ajjhagā. Katamāni satta. Yāvajīvaṁ mātāpettibharo
assaṁ yāvajīvaṁ kule jeṭṭhāpacāyī assaṁ yāvajīvaṁ saṇhavāco assaṁ
yāvajīvaṁ apisuṇavāco assaṁ yāvajīvaṁ vigatamalamaccherena cetasā
agāraṁ ajjhāvaseyyaṁ muttacāgo payatapāṇī vossaggarato yācayogo
dānasaṁvibhāgarato yāvajīvaṁ saccavāco assaṁ yāvajīvaṁ akkodhano
assaṁ sacepi me kodho uppajjeyya khippameva naṁ paṭivineyyanti.
Sakkassa bhikkhave devānamindassa pubbe manussabhūtassa imāni satta
vattapadāni samattāni samādinnāni ahesuṁ yesaṁ samādinnattā
sakko sakkattaṁ ajjhagāti.
<p n="911"/>Idamavoca .pe.
Mātāpettibharaṁ jantuṁ kule jeṭṭhāpacāyinaṁ
saṇhaṁ sakhilasambhāsaṁ pesuṇeyyappahāyinaṁ
maccheravinaye yuttaṁ saccaṁ kodhābhibhuṁ naraṁ
taṁ ve devā tāvatiṁsā āhu sappuriso itīti.
<p rend="subhead" sid="13">3, mahālisuttaṃ</p>
Tatiyaṁ tatiyadevasuttaṁ
<p n="912"/>Evamme sutaṁ ekaṁ samayaṁ bhagavā vesāliyaṁ viharati
mahāvane kūṭāgārasālāyaṁ. Atha kho mahalī <note n="1">Ma. Yu. sabbattha mahālī.</note> licchavī yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
<pb n="1.338"/>
Ekamantaṁ nisinno kho mahalī licchavī bhagavantaṁ etadavoca diṭṭho vo <note n="1">Ma. kho.</note>
bhante <note n="2">Sī. Yu. diṭṭho no bhante bhagavatā.</note> sakko devānamindoti. Diṭṭho kho me mahali sakko
devānamindoti. So hi nūna bhante sakkapaṭirūpako bhavissati duddaso
hi bhante sakko devānamindoti.
<p n="913"/>Sakkañcāhaṁ mahali pajānāmi sakkakaraṇe ca dhamme
yesañca dhammānaṁ samādinnattā sakko sakkattaṁ ajjhagā tañca
pajānāmi. Sakko mahali devānamindo pubbe manussabhūto samāno
magho nāma māṇavo ahosi tasmā maghavāti vuccati. Sakko
mahali devānamindo pubbe manussabhūto samāno pure dānaṁ adāsi
tasmā purindadoti vuccati. Sakko mahali devānamindo pubbe
manussabhūto samāno sakkaccaṁ dānaṁ adāsi tasmā sakkoti
vuccati. Sakko mahali devānamindo pubbe manussabhūto samāno
āvasathaṁ adāsi tasmā vāsavoti vuccati. Sakko mahali
devānamindo sahassampi atthānaṁ muhuttena cinteti tasmā
sahassakkhoti vuccati. Sakkassa mahali devānamindassa sujā nāma
asurakaññā pajāpatī tasmā sujampatīti vuccati. Sakko mahali
devānamindo devānaṁ tāvatiṁsānaṁ <pb ed="P" n="1.231" set="S"/>issariyādhipaccaṁ rajjaṁ kāreti <note n="3">Yu. kāresi.</note>
tasmā devānamindoti vuccati.
<p n="914"/>Sakkassa mahali devānamindassa pubbe manussabhūtassa
<pb n="1.339"/>
Satta vattapadāni samattāni samādinnāni ahesuṁ yesaṁ samādinnattā
sakko sakkattaṁ ajjhagā. Katamāni satta. Yāvajīvaṁ mātāpettibharo
assaṁ yāvajīvaṁ kule jeṭṭhāpacāyī assaṁ yāvajīvaṁ saṇhavāco assaṁ
yāvajīvaṁ apisuṇavāco assaṁ yāvajīvaṁ vigatamalamaccherena cetasā
agāraṁ ajjhāvaseyyaṁ muttacāgo payatapāṇī vossaggarato yācayogo
dānasaṁvibhāgarato yāvajīvaṁ saccavāco assaṁ yāvajīvaṁ akkodhano
assaṁ sacepi me kodho uppajjeyya khippameva naṁ paṭivineyyanti.
Sakkassa mahali devānamindassa pubbe manussabhūtassa imāni satta
vattapadāni samattāni samādinnāni ahesuṁ yesaṁ samādinnattā
sakko sakkattaṁ ajjhagāti.
<p n="915"/>Idamavoca .pe.
Mātāpettibharaṁ jantuṁ kule jeṭṭhāpacāyinaṁ
saṇhaṁ sakhilasambhāsaṁ pesuṇeyyappahāyinaṁ
maccheravinaye yuttaṁ saccaṁ kodhābhibhuṁ naraṁ
taṁ ve devā tāvatiṁsā āhu sappuriso itīti.
<p rend="subhead" sid="14">4, daliddasuttaṃ</p>
Catutthaṁ daḷiddasuttaṁ
<p n="916"/>Ekaṁ samayaṁ bhagavā rājagahe viharati veḷuvane kalandakanivāpe.
Tatra kho bhagavā bhikkhū āmantesi bhikkhavoti.
Bhadanteti te bhikkhū bhagavato paccassosuṁ.
<p n="917"/>Bhagavā etadavoca bhūtapubbaṁ bhikkhave aññataro puriso
<pb n="1.340"/>
Imasmiṁyeva rājagahe manussadaḷiddo ahosi manussakapaṇo
manussavarāko. So tathāgatappavedite dhammavinaye saddhaṁ samādiyi sīlaṁ
samādiyi sutaṁ samādiyi cāgaṁ samādiyi paññaṁ samādiyi. So
tathāgatappavedite dhammavinaye saddhaṁ samādiyitvā sīlaṁ samādiyitvā
sutaṁ samādiyitvā cāgaṁ samādiyitvā paññaṁ samādiyitvā kāyassa
bhedā parammaraṇā <pb ed="P" n="1.232" set="S"/>sugatiṁ saggaṁ lokaṁ upapajji devānaṁ tāvatiṁsānaṁ
sahabyataṁ. So aññe deve atirocati vaṇṇena ceva yasasā ca.
<p n="918"/>Tatra sudaṁ bhikkhave devā tāvatiṁsā ujjhāyanti khīyanti
vipācenti acchariyaṁ vata bho abbhūtaṁ vata bho ayaṁ hi devaputto
pubbe manussabhūto samāno manussadaḷiddo ahosi manussakapaṇo
manussavarāko so kāyassa bhedā parammaraṇā sugatiṁ saggaṁ lokaṁ
upapanno devānaṁ tāvatiṁsānaṁ sahabyataṁ so aññe deve atirocati
vaṇṇena ceva yasasā cāti. Atha kho bhikkhave sakko devānamindo
deve tāvatiṁse āmantesi mā kho tumhe mārisā etassa
devaputtassa ujjhāyittha eso kho mārisā devaputto pubbe
manussabhūto samāno tathāgatappavedite dhammavinaye saddhaṁ samādiyi
sīlaṁ samādiyi sutaṁ samādiyi cāgaṁ samādiyi paññaṁ samādiyi so
tathāgatappavedite dhammavinaye saddhaṁ samādiyitvā sīlaṁ samādiyitvā
sutaṁ samādiyitvā cāgaṁ samādiyitvā paññaṁ samādiyitvā kāyassa
bhedā parammaraṇā sugatiṁ saggaṁ lokaṁ upapanno devānaṁ tāvatiṁsānaṁ
<pb n="1.341"/>
Sahabyataṁ so aññe deve atirocati vaṇṇena ceva yasasā cāti.
<p n="919"/>Atha kho bhikkhave sakko devānamindo deve tāvatiṁse
anunayamāno tāyaṁ velāyaṁ imā gāthāyo abhāsi
yassa saddhā tathāgate acalā supatiṭṭhitā
sīlañca yassa kalyāṇaṁ ariyakantaṁ pasaṁsitaṁ
saṅghe pasādo yassatthi ujubhūtañca dassanaṁ
adaḷiddoti taṁ āhu amoghaṁ tassa jīvitaṁ
tasmā saddhañca sīlañca pasādaṁ dhammadassanaṁ
anuyuñjetha medhāvī saraṁ buddhānasāsananti.
<p rend="subhead" sid="15">5, rāmaṇeyyakasuttaṃ</p>
Pañcamaṁ rāmaṇeyyakasuttaṁ
<p n="920"/>Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Atha kho sakko devānamindo yena
bhagavā tenupasaṅkami upasaṅkamitvā bhagavantaṁ abhivādetvā ekamantaṁ
aṭṭhāsi. Ekamantaṁ ṭhito kho sakko devānamindo bhagavantaṁ
etadavoca kiṁ nu kho bhante bhūmirāmaṇeyyakanti.
<p n="921"/><pb ed="P" n="1.233" set="S"/>Ārāmacetyā vanacetyā pokkharaññā <note n="1">Ma. pokkharañño.</note> sunimmitā
manussarāmaṇeyyassa kalaṁ nāgghanti soḷasiṁ
gāme vā yadi vāraññe ninne vā yadi vā thale
yattha arahanto viharanti taṁ bhūmirāmaṇeyyakanti.
<pb n="1.342"/>
<p rend="subhead" sid="16">6, yajamānasuttaṃ</p>
Chaṭṭhaṁ yajamānasuttaṁ
<p n="922"/>Ekaṁ samayaṁ bhagavā rājagahe viharati gijjhakūṭe pabbate.
Atha kho sakko devānamindo yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ aṭṭhāsi.
<p n="923"/>Ekamantaṁ ṭhito kho sakko devānamindo bhagavantaṁ
gāthāya ajjhabhāsi
yajamānānaṁ manussānaṁ puññapekkhāna pāṇinaṁ
karotaṁ opadhikaṁ puññaṁ kattha dinnaṁ mahapphalanti.
<p n="924"/>Cattāro ca paṭipannā cattāro ca phale ṭhitā
esa saṅgho ujubhūto paññāsīlasamāhito
yajamānānaṁ manussānaṁ puññapekkhāna pāṇinaṁ
karotaṁ opadhikaṁ puññaṁ saṅghe dinnaṁ mahapphalanti.
<p rend="subhead" sid="17">7, buddhavandanāsuttaṃ</p>
Sattamaṁ vandanasuttaṁ
<p n="925"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tena kho pana samayena bhagavā divāvihāragato
hoti paṭisallīno. Atha kho sakko ca devānamindo brahmā
ca sahampati yena bhagavā tenupasaṅkamiṁsu upasaṅkamitvā paccekaṁ
dvārabāhaṁ nissāya aṭṭhaṁsu.
<p n="926"/>Atha kho sakko devānamindo bhagavato santike imaṁ
gāthaṁ abhāsi
<pb n="1.343"/>
Uṭṭhāhi vīra vijitasaṅgāma
pannabhāra anaṇa vicara loke
cittañca te suvimuttaṁ
cando yathā pannarasāya rattinti.
<p n="927"/><pb ed="P" n="1.234" set="S"/>Na kho devānaminda tathāgatā evaṁ vanditabbā.
Evañca kho devānaminda tathāgatā vanditabbā
uṭṭhāhi vīra vijitasaṅgāma
satthavāha anaṇa vicara loke
desetu <note n="1">Po. Ma. desassu.</note> bhagavā dhammaṁ aññātāro bhavissantīti.
<p rend="subhead" sid="18">8, gahaṭṭhavandanāsuttaṃ</p>
Aṭṭhamaṁ paṭhamasakkanamassanasuttaṁ
<p n="928"/>Sāvatthīnidānaṁ. Bhūtapubbaṁ bhikkhave sakko devānamindo
mātaliṁ saṅgāhakaṁ āmantesi yojehi samma mātali sahassayuttaṁ
ājaññarathaṁ uyyānabhūmiṁ gacchāma subhūmiṁ dassanāyāti. Evaṁ
bhaddantavāti kho bhikkhave mātali saṅgāhako sakkassa devānamindassa
paṭissutvā sahassayuttaṁ ājaññarathaṁ yojetvā sakkassa
devānamindassa paṭivedesi yutto kho te mārisa sahassayutto
ājaññaratho yassadāni kālaṁ maññasīti. Atha kho bhikkhave
sakko devānamindo vejayantapāsādā orohanto añjaliṁ katvā <note n="2">Yu. pañjaliko.</note>
sudaṁ puthuddisā namassati.
<pb n="1.344"/>
<p n="929"/>Atha kho bhikkhave mātali saṅgāhako sakkaṁ devānamindaṁ
gāthāya ajjhabhāsi
taṁ namassanti tevijjā sabbe bhummā ca khattiyā
cattāro ca mahārājā tidasā ca yasassino
atha ko nāma so yakkho yaṁ tvaṁ sakka namassasīti.
<p n="930"/>Yaṁ namassanti tevijjā sabbe bhummā ca khattiyā
cattāro ca mahārājā tidasā ca yasassino
ahañca sīlasampanne cirarattasamāhite
sammā pabbajite vande brahmacariyaparāyane
ye gahaṭṭhā puññakarā sīlavanto upāsakā
dhammena dāraṁ posenti te namassāmi mātalīti.
<p n="931"/>Seṭṭhā hi kira lokasmiṁ ye tvaṁ sakka namassasi
ahampi te namassāmi ye namassasi vāsavāti.
<p n="932"/>Idaṁ vatvāna maghavā devarājā sujampati
puthuddisā namassitvā pamukho rathamāruhīti.
<p rend="subhead" sid="19">9, satthāravandanāsuttaṃ</p>
Navamaṁ dutiyasakkanamassanasuttaṁ
<p n="933"/>Sāvatthīnidānaṁ. <pb ed="P" n="1.235" set="S"/>Bhūtapubbaṁ bhikkhave sakko devānamindo
mātaliṁ saṅgāhakaṁ āmantesi yojehi samma mātali sahassayuttaṁ
ājaññarathaṁ uyyānabhūmiṁ gacchāma subhūmiṁ dassanāyāti. Evaṁ
bhaddantavāti kho bhikkhave mātali saṅgāhako sakkassa devānamindassa
<pb n="1.345"/>
Paṭissutvā sahassayuttaṁ ājaññarathaṁ yojetvā sakkassa
devānamindassa paṭivedesi yutto kho te mārisa sahassayutto
ājaññaratho yassadāni kālaṁ maññasīti. Atha kho bhikkhave
sakko devānamindo vejayantapāsādā orohanto añjaliṁ katvā
sudaṁ bhagavantaṁ namassati.
<p n="934"/>Atha kho bhikkhave mātali saṅgāhako sakkaṁ devānamindaṁ
gāthāya ajjhabhāsi
yaṁ hi devā manussā ca taṁ namassanti vāsava
atha ko nāma so yakkho yaṁ tvaṁ sakka namassasīti.
<p n="935"/>Yo idha sammāsambuddho asmiṁ loke sadevake
anomanāmaṁ satthāraṁ taṁ namassāmi mātali
yesaṁ rāgo ca doso ca avijjā ca virājitā
khīṇāsavā arahanto te namassāmi mātali
ye rāgadosavinayā avijjāsamatikkamā
sekkhā apacayārāmā appamattānusikkhare
............... Te namassāmi mātalīti.
<p n="936"/>Seṭṭhā hi kira lokasmiṁ ye tvaṁ sakka namassasi
ahampi te namassāmi ye namassasi vāsavāti.
<p n="937"/>Idaṁ vatvāna maghavā devarājā sujampati
bhagavantaṁ namassitvā pamukho rathamāruhīti.
<pb n="1.346"/>
<p rend="subhead" sid="20">10, saṅghavandanāsuttaṃ</p>
Dasamaṁ tatiyasakkanamassanasuttaṁ
<p n="938"/>Sāvatthīnidānaṁ. Bhūtapubbaṁ bhikkhave sakko devānamindo
mātaliṁ saṅgāhakaṁ āmantesi yojehi samma mātali sahassayuttaṁ
ājaññarathaṁ uyyānabhūmiṁ gacchāma subhūmiṁ dassanāyāti. <pb ed="P" n="1.236" set="S"/>Evaṁ
bhaddantavāti kho bhikkhave mātali saṅgāhako sakkassa devānamindassa
paṭissutvā sahassayuttaṁ ājaññarathaṁ yojetvā sakkassa
devānamindassa paṭivedesi yutto kho te mārisa sahassayutto
ājaññaratho yassadāni kālaṁ maññasīti. Atha kho bhikkhave sakko
devānamindo vejayantapāsādā orohanto añjaliṁ katvā sudaṁ
bhikkhusaṅghaṁ namassati.
<p n="939"/>Atha kho bhikkhave mātali saṅgāhako sakkaṁ devānamindaṁ
gāthāya ajjhabhāsi
taṁ hi ete namasseyyuṁ pūtidehasayā narā
nimuggā kuṇapasmete <note n="1">Ma. kuṇapamhete Yu. kuṇapesavete.</note> khuppipāsā samappitā
kiṁ nu tesaṁ pihayasi anāgārāna vāsava
ācāraṁ isinaṁ brūhi taṁ suṇoma vaco tavāti.
<p n="940"/>Etaṁ tesaṁ pihayāmi anāgārāna mātali
yamhā gāmā pakkamanti anapekkhā vajanti te
na tesaṁ koṭṭhe openti na kumbhā na kaḷopiyaṁ
paraniṭṭhitamesanā <note n="2">Ma. Yu. ... mesānā.</note> tena yāpenti subbatā
<pb n="1.347"/>
Sumantamantino dhīrā tuṇhībhūtā samañcarā
devā viruddhā asurehi puthumaccā ca mātali
aviruddhā viruddhesu attadaṇḍesu nibbutā
sādānesu anādānā te namassāmi mātalīti.
<p n="941"/>Seṭṭhā hi kira lokasmiṁ ye tvaṁ sakka namassasi
ahampi te namassāmi ye namassasi vāsavāti.
<p n="942"/>Idaṁ vatvāna maghavā devarājā sujampati
bhikkhusaṅghaṁ namassitvā pamukho rathamāruhīti.
Dutiyo vaggo.
Tassuddānaṁ
vatapadena <note n="1">Yu. devā pana.</note> tayo vuttā daḷiddañca rāmaṇeyyakaṁ
yajamānañca vandanā tayo sakkanamassanāti.
<p rend="subhead" check="nosid">3, tatiyavaggo</p>
<p rend="subhead" sid="21">1, chetvāsuttaṃ</p>
<pb n="1.348"/>
Sakkapañcakaṁ tatiyaṁ
paṭhamaṁ ghatvāsuttaṁ
<p n="943"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. <pb ed="P" n="1.237" set="S"/>Atha kho sakko devānamindo yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ aṭṭhāsi.
<p n="944"/>Ekamantaṁ ṭhito kho sakko devānamindo bhagavantaṁ gāthāya
ajjhabhāsi
kiṁsu ghatvā <note n="1">Ma. Yu. chetvā. sabbattha evaṁ ñātabbaṁ.</note> sukhaṁ seti kiṁsu ghatvā na socati
kissassa <note n="2">Ma. kissassu.</note> ekadhammassa vadhaṁ rocesi gotamāti.
<p n="945"/>Kodhaṁ ghatvā sukhaṁ seti kodhaṁ ghatvā na socati
kodhassa visamūlassa madhuraggassa vāsava
vadhaṁ ariyā pasaṁsanti taṁ hi ghatvā na socatīti.
<p rend="subhead" sid="22">2, dubbaṇṇiyasuttaṃ</p>
Dutiyaṁ dubbaṇṇiyasuttaṁ
<p n="946"/>Sāvatthīnidānaṁ. Bhūtapubbaṁ bhikkhave aññataro yakkho
dubbaṇṇo okoṭimako sakkassa devānamindassa āsane nisinno
ahosi. Tatra sudaṁ bhikkhave devā tāvatiṁsā ujjhāyanti khīyanti
vipācenti acchariyaṁ vata bho abbhūtaṁ vata bho ayaṁ yakkho
dubbaṇṇo okoṭimako sakkassa devānamindassa āsane nisinnoti.
<pb n="1.349"/>
Yathā yathā kho bhikkhave devā tāvatiṁsā ujjhāyanti khīyanti vipācenti
tathā tathā so yakkho abhirūpataro ceva hoti dassanīyataro ca
pāsādikataro ca.
<p n="947"/>Atha kho bhikkhave devā tāvatiṁsā yena sakko devānamindo
tenupasaṅkamiṁsu upasaṅkamitvā sakkaṁ devānamindaṁ etadavocuṁ
idha te mārisa aññataro yakkho dubbaṇṇo okoṭimako tumhākaṁ
āsane nisinno. Tatra sudaṁ mārisa devā tāvatiṁsā ujjhāyanti
khīyanti vipācenti acchariyaṁ vata bho abbhūtaṁ vata bho ayaṁ
yakkho dubbaṇṇo okoṭimako <pb ed="P" n="1.238" set="S"/>sakkassa devānamindassa āsane
nisinnoti yathā yathā kho mārisa devā tāvatiṁsā ujjhāyanti
khīyanti vipācenti tathā tathā so yakkho abhirūpataro ceva hoti
dassanīyataro ca pāsādikataro cāti so hi nūna mārisa kodhabhakkho
yakkho bhavissatīti.
<p n="948"/>Atha kho bhikkhave sakko devānamindo yena so kodhabhakkho
yakkho tenupasaṅkami upasaṅkamitvā ekaṁsaṁ uttarāsaṅgaṁ karitvā
dakkhiṇajānumaṇḍalaṁ paṭhaviyaṁ nihatvā <note n="1">Po. nihacca. Ma. Yu. nihantvā.</note> yena so kodhabhakkho
yakkho tenañjalimpaṇāmetvā tikkhattuṁ nāmaṁ sāveti sakvāhaṁ
mārisa devānamindo ... Sakvāhaṁ mārisa devānamindoti. Yathā yathā
kho bhikkhave sakko devānamindo nāmaṁ sāveti tathā tathā so
yakkho dubbaṇṇataro ceva ahosi okoṭimakataro ca dubbaṇṇataro
<pb n="1.350"/>
Ceva hutvā okoṭimakataro ca tatthevantaradhāyi.
<p n="949"/>Atha kho bhikkhave sakko devānamindo sake āsane
nisīditvā deve tāvatiṁse anunayamāno tāyaṁ velāyaṁ imā gāthāyo
abhāsi
na sūpahatacittomhi nāvaṭṭena suvānayo
na vo cirāhaṁ kujjhāmi kodho mayi nāvatiṭṭhati
kuddhāhaṁ na pharusaṁ brūmi na ca dhammāni kittaye
sanniggaṇhāmi attānaṁ sampassaṁ atthamattanoti.
<p rend="subhead" sid="23">3, sambarimāyāsuttaṃ</p>
Tatiyaṁ māyāsuttaṁ
<p n="950"/>Sāvatthīnidānaṁ. Bhūtapubbaṁ bhikkhave vepacitti asurindo
ābādhiko ahosi dukkhito bāḷhagilāno. Atha kho bhikkhave sakko
devānamindo yena vepacitti asurindo tenupasaṅkami gilānapucchako.
Addasā kho bhikkhave vepacitti asurindo sakkaṁ devānamindaṁ
dūratova āgacchantaṁ disvāna sakkaṁ devānamindaṁ etadavoca
tikiccha maṁ devānamindāti. <pb ed="P" n="1.239" set="S"/>Vācehi maṁ vepacitti sambarimāyanti.
Na tāvāhaṁ vācemi yāvāhaṁ mārisa asure paṭipucchāmīti. Atha
kho bhikkhave vepacitti asurindo asure paṭipucchi vācemahaṁ mārisā
sakkaṁ devānamindaṁ sambarimāyanti. Mā kho tvaṁ mārisa vācesi
sakkaṁ devānamindaṁ sambarimāyanti.
<p n="951"/>Atha kho bhikkhave vepacitti asurindo sakkaṁ devānamindaṁ
<pb n="1.351"/>
Gāthāya ajjhabhāsi
māyāvī maghavā sakka devarājā sujampati
upeti nirayaṁ ghoraṁ sambarova sataṁ samanti.
<p rend="subhead" sid="24">4, accayasuttaṃ</p>
Catutthaṁ accayasuttaṁ
<p n="952"/>Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Tena kho pana samayena dve bhikkhū
sampayojesuṁ. Tatreko bhikkhu accasarā. Atha kho so bhikkhu
tassa bhikkhuno santike accayaṁ accayato deseti. So bhikkhu na
paṭiggaṇhāti.
<p n="953"/>Atha kho sambahulā bhikkhū yena bhagavā tenupasaṅkamiṁsu
upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ
nisinnā kho te bhikkhū bhagavantaṁ etadavocuṁ idha bhante dve
bhikkhū sampayojesuṁ tatreko bhikkhu accasarā atha kho bhante
so bhikkhu tassa bhikkhuno santike accayaṁ accayato deseti so
bhikkhu na paṭiggaṇhātīti.
<p n="954"/>Dveme bhikkhave bālā. Yo ca accayaṁ accayato
na passati yo ca accayaṁ desentassa yathādhammaṁ na paṭiggaṇhāti.
Ime kho bhikkhave dve bālā. Dveme bhikkhave paṇḍitā.
Yo ca accayaṁ accayato passati yo ca accayaṁ desentassa
yathādhammaṁ paṭiggaṇhāti. Ime kho bhikkhave dve paṇḍitā.
<pb n="1.352"/>
<p n="955"/>Bhūtapubbaṁ bhikkhave sakko devānamindo sudhammāyaṁ sabhāyaṁ
deve tāvatiṁse anunayamāno tāyaṁ velāyaṁ imaṁ gāthaṁ abhāsi
kodho vo vasamāyātu mā ca mitte hi vo jarā
agarahiyaṁ mā garahittha mā ca bhāsittha pesuṇaṁ
atha pāpajanaṁ kodho pabbatovābhimaddatīti.
<p rend="subhead" sid="25">5, akkodhasuttaṃ</p>
Pañcamaṁ akkodhasuttaṁ
<p n="956"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū .pe.
<p n="957"/>Bhagavā etadavoca bhūtapubbaṁ bhikkhave sakko devānamindo
sudhammāyaṁ sabhāyaṁ deve tāvatiṁse anunayamāno tāyaṁ velāyaṁ imaṁ
gāthaṁ abhāsi
mā vo kodho ajjhabhavi mā ca kujjhittha kujjhataṁ
akkodho avihiṁsā ca ariyesu vasatī <note n="1">Ma. ca paṭipadā.</note> sadā
atha pāpajanaṁ kodho pabbatovābhimaddatīti.
Sakkapañcakaṁ.
Tassuddānaṁ
ghatvā dubbaṇṇiyamāyā accayena akkodhano
desitaṁ buddhaseṭṭhena idaṁ sakkapañcakaṁ.
Sakkasaṁyuttaṁ samattaṁ.
<pb n="1.353"/>
Ekādasasaṁyuttaṁ
devatā devaputto ca rājā māro ca bhikkhunī
brahmā brāhmaṇavaṅgīso vanayakkhena vāsavoti.
Sagāthavaggo niṭṭhito.
</xml>