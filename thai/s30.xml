<xml src="s30.xml">
<pgroup id="s30"/>
<readunit id="s30">9. supaṇṇasaṃyuttaṃ</readunit>
<p rend="subhead" sid="1">1, suddhikasuttaṃ</p>
<pb n="3.305"/>
Supaṇṇasaṁyuttaṁ
<p n="530"/>Sāvatthī. Tatra kho. Catasso imā bhikkhave
supaṇṇayoniyo. Katamā catasso. Aṇḍajā supaṇṇā jalābujā
supaṇṇā saṁsedajā supaṇṇā upapātikā supaṇṇā. Imā kho
bhikkhave catasso supaṇṇayoniyoti.
<p rend="subhead" sid="2">2, harantisuttaṃ</p>
<p n="531"/>Sāvatthī. Catasso imā bhikkhave supaṇṇayoniyo.
Katamā catasso. Aṇḍajā supaṇṇā jalābujā supaṇṇā saṁsedajā
supaṇṇā upapātikā supaṇṇā. Tatra bhikkhave aṇḍajā supaṇṇā
aṇḍaje nāge haranti na jalābuje na saṁsedaje na upapātike.
Tatra bhikkhave jalābujā supaṇṇā aṇḍaje ca jalābuje ca nāge
haranti na saṁsedaje na upapātike. Tatra bhikkhave saṁsedajā
supaṇṇā aṇḍaje ca jalābuje ca saṁsedaje ca nāge haranti na
upapātike. Tatra bhikkhave upapātikā supaṇṇā aṇḍaje ca
jalābuje ca saṁsedaje ca upapātike ca nāge haranti. Imā kho
bhikkhave catasso supaṇṇayoniyoti.
<p rend="subhead" sid="3">3, dvayakārīsuttaṃ</p>
<p n="532"/>Sāvatthī. Aññataro bhikkhu yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinno kho so bhikkhu bhagavantaṁ etadavoca ko nu kho bhante
hetu ko paccayo yena midhekacco kāyassa bhedā paraṁ maraṇā
<pb n="3.306"/>
Aṇḍajānaṁ supaṇṇānaṁ sahabyataṁ upapajjatīti. Idha bhikkhu ekacco <pb ed="P" n="3.248" set="S"/>
kāyena dvayakārī hoti vācāya dvayakārī manasā dvayakārī tassa
sutaṁ hoti aṇḍajā supaṇṇā dīghāyukā vaṇṇavanto
sukhabahulāti. Tassa evaṁ hoti aho vatāhaṁ kāyassa bhedā paraṁ
maraṇā aṇḍajānaṁ supaṇṇānaṁ sahabyataṁ upapajjeyyanti. So
kāyassa bhedā paraṁ maraṇā aṇḍajānaṁ supaṇṇānaṁ sahabyataṁ upapajjati.
Ayaṁ kho bhikkhu hetu ayaṁ paccayo yena midhekacco kāyassa
bhedā paraṁ maraṇā aṇḍajānaṁ supaṇṇānaṁ sahabyataṁ upapajjatīti.
<p rend="subhead" sid="4-6">4-6, dutiyādidvayakārīsuttattikaṃ</p>
<p n="533"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yena midhekacco
kāyassa bhedā paraṁ maraṇā jalābujānaṁ supaṇṇānaṁ .pe. Saṁsedajānaṁ
supaṇṇānaṁ. Upapātikānaṁ supaṇṇānaṁ sahabyataṁ upapajjatīti.
Idha bhikkhu ekacco kāyena dvayakārī hoti vācāya dvayakārī manasā
dvayakārī tassa sutaṁ hoti upapātikā supaṇṇā dīghāyukā
vaṇṇavanto sukhabahulāti. Tassa evaṁ hoti aho vatāhaṁ
kāyassa bhedā paraṁ maraṇā upapātikānaṁ supaṇṇānaṁ sahabyataṁ
upapajjeyyanti. So kāyassa bhedā paraṁ maraṇā upapātikānaṁ
supaṇṇānaṁ sahabyataṁ upapajjati. Ayaṁ kho bhikkhu hetu ayaṁ
paccayo yena midhekacco kāyassa bhedā paraṁ maraṇā upapātikānaṁ
supaṇṇānaṁ sahabyataṁ upapajjatīti.
<p rend="subhead" sid="7-16">7-16, aṇḍajadānūpakārasuttadasakaṃ</p>
<pb n="3.307"/>
<p n="534"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yena midhekacco
kāyassa bhedā paraṁ maraṇā aṇḍajānaṁ supaṇṇānaṁ sahabyataṁ
upapajjatīti. Idha bhikkhu ekacco kāyena dvayakārī hoti vācāya
dvayakārī manasā dvayakārī tassa sutaṁ hoti aṇḍajā supaṇṇā
dīghāyukā vaṇṇavanto sukhabahulāti. Tassa evaṁ hoti aho <pb ed="P" n="3.249" set="S"/>
vatāhaṁ kāyassa bhedā paraṁ maraṇā aṇḍajānaṁ supaṇṇānaṁ sahabyataṁ
upapajjeyyanti. So annaṁ deti pānaṁ deti vatthaṁ deti yānaṁ
deti mālaṁ deti gandhaṁ deti vilepanaṁ deti seyyaṁ deti āvasathaṁ
deti padīpeyyaṁ deti. So kāyassa bhedā paraṁ maraṇā aṇḍajānaṁ
supaṇṇānaṁ sahabyataṁ upapajjati. Ayaṁ kho bhikkhu hetu ayaṁ
paccayo yena midhekacco kāyassa bhedā paraṁ maraṇā aṇḍajānaṁ
supaṇṇānaṁ sahabyataṁ upapajjati.
<p rend="subhead" sid="17-46">17-46, jalābujādidānūpakārasuttatiṃsakaṃ</p>
<p n="535"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yena midhekacco
kāyassa bhedā paraṁ maraṇā jalābujānaṁ supaṇṇānaṁ .pe. Saṁsedajānaṁ
supaṇṇānaṁ. Upapātikānaṁ supaṇṇānaṁ sahabyataṁ upapajjatīti.
Idha bhikkhu ekacco kāyena dvayakārī hoti vācāya dvayakārī manasā
dvayakārī tassa sutaṁ hoti upapātikā supaṇṇā dīghāyukā
vaṇṇavanto sukhabahulāti. Tassa evaṁ hoti aho vatāhaṁ kāyassa
<pb n="3.308"/>
Bhedā paraṁ maraṇā upapātikānaṁ supaṇṇānaṁ sahabyataṁ upapajjeyyanti.
So annaṁ deti pānaṁ deti vatthaṁ deti yānaṁ deti mālaṁ deti
gandhaṁ deti vilepanaṁ deti seyyaṁ deti āvasathaṁ deti padīpeyyaṁ
deti. So kāyassa bhedā paraṁ maraṇā upapātikānaṁ supaṇṇānaṁ
sahabyataṁ upapajjati. Ayaṁ kho bhikkhu hetu ayaṁ paccayo yena
midhekacco kāyassa bhedā paraṁ maraṇā upapātikānaṁ supaṇṇānaṁ
sahabyataṁ upapajjatīti. (evaṁ <note n="1">Yu. piṇḍakena cha cattāḷīsa.</note> piṇḍikena chacattāḷīsaṁ suttantā
honti).
Supaṇṇasaṁyuttaṁ niṭṭhitaṁ.
Tassuddānaṁ
suddhakaṁ harati <note n="2">Po. viharanti. Yu. haranti.</note> ceva dvayakārī caturopi <note n="3">Yu. caturo ca. </note> ca
dānūpakārā cattāro <note n="4">Yu. dānupakāra ca cattāro.</note> supaṇṇehi <note n="5">Ma. supaṇṇe. Yu. supaṇṇā.</note> suppakāsitāti.
</xml>