<xml src="s17.xml">
<pgroup id="s17"/>
<readunit id="s17">6. lābhasakkārasaṃyuttaṃ</readunit>
<p rend="subhead" check="nosid">1, paṭhamavaggo</p>
<p rend="subhead" sid="1">1, dāruṇasuttaṃ</p>
<pb n="2.266"/>
Lābhasakkārasaṁyuttaṁ
paṭhamavaggo paṭhamo
<p n="536"/>Evamme sutaṁ ekaṁ samayaṁ bhagavā sāvatthiyaṁ viharati
jetavane <pb ed="P" n="2.226" set="S"/>anāthapiṇḍikassa ārāme. Tatra kho bhagavā bhikkhū
āmantesi bhikkhavoti. Bhadanteti te bhikkhū bhagavato paccassosuṁ.
<p n="537"/>Bhagavā etadavoca dāruṇo bhikkhave lābhasakkārasiloko
kaṭuko pharuso antarāyiko anuttarassa yogakkhemassa adhigamāya
tasmātiha bhikkhave evaṁ sikkhitabbaṁ uppannaṁ lābhasakkārasilokaṁ
pajahissāma na ca no uppanno lābhasakkārasiloko cittaṁ pariyādāya
ṭhassatīti evañhi vo bhikkhave sikkhitabbanti. Paṭhamaṁ.
<p rend="subhead" sid="2">2, baḷisasuttaṃ</p>
<p n="538"/>Sāvatthiyaṁ viharati ... Dāruṇo bhikkhave lābhasakkārasiloko
kaṭuko pharuso antarāyiko anuttarassa yogakkhemassa adhigamāya.
<p n="539"/>Seyyathāpi bhikkhave bāḷisiko āmisagataṁ baḷisaṁ gambhīre
udakarahade pakkhipeyya tamenaṁ aññataro āmisacakkhu maccho
gileyya evañhi so bhikkhave maccho gilabaḷiso bāḷisikassa anayaṁ
āpanno byasanaṁ āpanno yathākāmakaraṇīyo bāḷisikassa.
<p n="540"/>Bāḷisikoti kho bhikkhave mārassetaṁ pāpimato adhivacanaṁ.
Baḷisanti kho bhikkhave lābhasakkārasilokassetaṁ adhivacanaṁ. Yo hi
<pb n="2.267"/>
Koci bhikkhave bhikkhu uppannaṁ lābhasakkārasilokaṁ assādeti nikāmeti
ayaṁ vuccati bhikkhave bhikkhu gilabaḷiso mārassa anayaṁ āpanno byasanaṁ
āpanno yathākāmakaraṇīyo pāpimato. Evaṁ dāruṇo kho bhikkhave
lābhasakkārasiloko kaṭuko pharuso antarāyiko anuttarassa
yogakkhemassa adhigamāya.
<p n="541"/>Tasmātiha bhikkhave evaṁ sikkhitabbaṁ uppannaṁ
lābhasakkārasilokaṁ pajahissāma na ca no uppanno lābhasakkārasiloko
cittaṁ pariyādāya ṭhassatīti evañhi <pb ed="P" n="2.227" set="S"/>vo bhikkhave
sikkhitabbanti. Dutiyaṁ.
<p rend="subhead" sid="3">3, kummasuttaṃ</p>
<p n="542"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="543"/>Bhūtapubbaṁ bhikkhave aññatarasmiṁ udakarahade mahākummakulaṁ
ciranivāsi ahosi. Atha kho bhikkhave aññataro kummo yena
aññataro kummo tenupasaṅkami aññataraṁ kummaṁ etadavoca mā
kho tvaṁ tāta kumma etaṁ padesaṁ agamāsīti. Agamāsi kho
bhikkhave so kummo taṁ padesaṁ tamenaṁ luddho papatāya vijjhi.
Atha kho bhikkhave so kummo yena so kummo tenupasaṅkami.
Addasā kho bhikkhave so kummo taṁ kummaṁ dūratova āgacchantaṁ
disvāna taṁ kummaṁ etadavoca kacci tvaṁ tāta kumma na taṁ
padesaṁ agamāsīti. Agamāsiṁ khvāhaṁ tāta kumma taṁ padesanti.
<pb n="2.268"/>
Kacci panāpi <note n="1">Ma. Yu. panāsi.</note> tāta kumma akkhato anupahatoti. Akkhato khomhi
tāta kumma anupahato atthi pana me idaṁ suttakaṁ piṭṭhito
piṭṭhito anubandhanti. Taggha hi <note n="2">Ma. Yu. tagghasi.</note> tāta kumma akkhato <note n="3">Ma. Yu. khato.</note> taggha
upahato etena hi te tāta kumma suttakena pitaro ca
pitāmahā ca anayaṁ āpannā byasanaṁ āpannā gacchadāni tvaṁ tāta
kumma nadāni tvaṁ amhākanti.
<p n="544"/>Luddhoti kho bhikkhave mārassetaṁ pāpimato adhivacanaṁ.
Papatāyāti <note n="4">Ma. papatāti. </note> kho bhikkhave lābhasakkārasilokassetaṁ adhivacanaṁ. Suttakanti
kho bhikkhave nandirāgassetaṁ adhivacanaṁ. Yo hi koci bhikkhave bhikkhu
uppannaṁ lābhasakkārasilokaṁ assādeti nikāmeti ayaṁ vuccati
bhikkhave <pb ed="P" n="2.228" set="S"/>bhikkhu <note n="5">Ma. Yu. giddho.</note> papatāya anayaṁ āpanno byasanaṁ āpanno yathākāmakaraṇīyo
pāpimato. Evaṁ dāruṇo kho bhikkhave lābhasakkārasiloko
.pe. Evañhi vo bhikkhave sikkhitabbanti. Tatiyaṁ.
<p rend="subhead" sid="4">4, dīghalomikasuttaṃ</p>
<p n="545"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="546"/>Seyyathāpi bhikkhave dīghalomikā eḷakā kaṇṭakagahanaṁ
paviseyya sā tatra tatra sajjeyya tatra tatra gaṇheyya <note n="6">Ma. gayheyya.</note> tatra
tatra bajjheyya tatra tatra anayabyasanaṁ āpajjeyya evameva kho
bhikkhave idhekacco bhikkhu lābhasakkārasilokena abhibhūto pariyādinnacitto
pubbaṇhasamayaṁ nivāsetvā pattacīvaramādāya gāmaṁ vā nigamaṁ
<pb n="2.269"/>
Vā piṇḍāya pavisati so tatra tatra sajjati tatra tatra gayhati
tatra tatra bajjhati tatra tatra anayabyasanaṁ āpajjati. Evaṁ
dāruṇo kho bhikkhave lābhasakkārasiloko .pe. Evañhi vo
bhikkhave sikkhitabbanti. Catutthaṁ.
<p rend="subhead" sid="5">5, mīḷhakasuttaṃ</p>
<p n="547"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="548"/>Seyyathāpi bhikkhave kaṁsaḷakā <note n="1">Ma. mīḷahakā. Yu. piḷahakā.</note> gūthādī gūthapūrā puṇṇā
gūthassa pūrato cassa <pb ed="P" n="2.229" set="S"/>mahāgūthapuñjo sā tena aññā kaṁsaḷakā <note n="1">Ma. mīḷahakā. Yu. piḷahakā.</note>
atimaññeyya ahamhi gūthādī gūthapūrā puṇṇā gūthassa pūrato
ca myāyaṁ mahāgūthapuñjoti. Evameva kho bhikkhave idhekacco
bhikkhu lābhasakkārasilokenābhibhūto pariyādinnacitto pubbaṇhasamayaṁ
nivāsetvā pattacīvaramādāya gāmaṁ vā nigamaṁ vā piṇḍāya pavisati
so tattha bhuttāvī ca hoti yāvadattho nimantito ca svātanāya
piṇḍapātopassa <note n="2">Ma. Yu. piṇḍapāto cassa.</note> pūro so ārāmaṁ gantvā bhikkhugaṇassa majjheva
vikattheti <note n="3">Ma. vikatthati.</note> bhuttāvī camhi yāvadattho nimantito camhi svātanāya
piṇḍapāto ca myāyaṁ pūro lābhī camhi cīvarapiṇḍapātasenāsana-
gilānapaccayabhesajjaparikkhārānaṁ ime pana aññe bhikkhū appapuññā
appesakkhā na lābhino cīvarapiṇḍapātasenāsanagilānapaccaya-
bhesajjaparikkhārānanti. So tena lābhasakkārasilokena abhibhūto
pariyādinnacitto aññe pesale bhikkhū atimaññati. Tañhi tassa
<pb n="2.270"/>
Bhikkhave moghapurisassa hoti dīgharattaṁ ahitāya dukkhāya. Evaṁ
dāruṇo kho bhikkhave lābhasakkārasiloko .pe. Evañhi vo
bhikkhave sikkhitabbanti. Pañcamaṁ.
<p rend="subhead" sid="6">6, asanisuttaṃ</p>
<p n="549"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="550"/>Kaṁ <note n="1">Yu. kiṁ.</note> bhikkhave asanivicakkaṁ <note n="2">Ma. āgacchatu.</note>. Sekkhaṁ <note n="3">Yu. taṁ sekhaṁ.</note> appattamānasaṁ
lābhasakkārasiloko anupāpuṇātu <note n="4">Yu. anupāpuṇāti. </note>. Asanivicakkanti kho bhikkhave
lābhasakkārasilokassetaṁ adhivacanaṁ. Evaṁ dāruṇo <pb ed="P" n="2.230" set="S"/>kho bhikkhave
lābhasakkārasiloko .pe. Evañhi vo bhikkhave sikkhitabbanti. Chaṭṭhaṁ.
<p rend="subhead" sid="7">7, diddhasuttaṃ</p>
<p n="551"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="552"/>Kaṁ bhikkhave diṭṭhigatena sallena vijjhatu <note n="5">Ma. diddhagatena visallena sallena vijjhatu. Yu. diṭṭhagatena ... vijjhanti. </note>. Sekkhaṁ <note n="3">Yu. taṁ sekhaṁ.</note>
appattamānasaṁ lābhasakkārasiloko anupāpuṇātu. Sallanti kho
bhikkhave lābhasakkārasilokassetaṁ adhivacanaṁ. Evaṁ dāruṇo kho
bhikkhave lābhasakkārasiloko .pe. Adhigamāya. Evañhi vo
bhikkhave sikkhitabbanti. Sattamaṁ.
<p rend="subhead" sid="8">8, siṅgālasuttaṃ</p>
<p n="553"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="554"/>Passatha <note n="6">Ma. Yu. assūttha.</note> no tumhe bhikkhave rattiyā paccūsasamayaṁ jarasigālassa
vasamānassāti. Evaṁ bhante. So kho bhikkhave jarasigālo <note n="7">Ma. Yu. jarasiṅgālo.</note>
<pb n="2.271"/>
Ukkaṇṇakena <note n="1">Ma. ukkaṇḍakena.</note> nāma rogajātena phuṭṭho neva thalagato <note n="2">Ma. bilagato. Yu. suññāgāragato.</note> ramati na
rukkhamūlagato ramati na abbhokāsagato ramati yena yena gacchati
yattha yattha tiṭṭhati yattha yattha nisīdati yattha yattha nipajjati tattha
tattha anayabyasanaṁ āpajjati. Evameva kho bhikkhave idhekacco
bhikkhu lābhasakkārasilokena abhibhūto pariyādinnacitto neva suññāgāragato
ramati na rukkhamūlagato ramati na <pb ed="P" n="2.231" set="S"/>abbhokāsagato ramati
yena yena gacchati yattha yattha tiṭṭhati yattha yattha nisīdati yattha yattha
nipajjati tattha tattha anayabyasanaṁ āpajjati. Evaṁ dāruṇo kho
bhikkhave lābhasakkārasiloko .pe. Evañhi vo bhikkhave
sikkhitabbanti. Aṭṭhamaṁ.
<p rend="subhead" sid="9">9, verambhasuttaṃ</p>
<p n="555"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="556"/>Upari bhikkhave ākāse verambhā nāma vātā vāyanti
tattha yo pakkhī gacchati tamenaṁ verambhā vātā khipanti tassa
verambhavātukkhittassa <note n="3">Ma. Yu.  verambhavātakkhittassa.</note> aññeneva pādā gacchanti aññena pakkhā
gacchanti aññena sīsaṁ gacchati aññena kāyo gacchati. Evameva
kho bhikkhave idhekacco bhikkhu lābhasakkārasilokena abhibhūto
pariyādinnacitto pubbaṇhasamayaṁ nivāsetvā pattacīvaramādāya gāmaṁ vā
nigamaṁ vā piṇḍāya pavisati arakkhiteneva kāyena arakkhitāya vācāya
arakkhitena cittena anupaṭṭhitāya satiyā asaṁvutehi indriyehi so
<pb n="2.272"/>
Tattha passati mātugāmaṁ dunnivatthaṁ vā duppārutaṁ vā tassa mātugāmaṁ
disvāna dunnivatthaṁ vā duppārutaṁ vā rāgo cittaṁ anuddhaṁseti
so rāgānuddhaṁsena cittena sikkhaṁ paccakkhāya hīnāyāvattati tassa
aññe cīvaraṁ haranti aññe pattaṁ haranti aññe nisīdanaṁ haranti
aññe sūcigharaṁ haranti verambhavātukkhittasseva sakuṇassa. Evaṁ
dāruṇo kho bhikkhave lābhasakkārasiloko .pe. Evañhi vo
bhikkhave sikkhitabbanti. Navamaṁ.
<p rend="subhead" sid="10">10, sagāthakasuttaṃ</p>
<p n="557"/>Sāvatthiyaṁ viharati ... Dāruṇo bhikkhave <pb ed="P" n="2.232" set="S"/>lābhasakkārasiloko
.pe. Adhigamāya.
<p n="558"/>Idhāhaṁ bhikkhave ekaccaṁ puggalaṁ passāmi sakkārena
abhibhūtaṁ pariyādinnacittaṁ kāyassa bhedā parammaraṇā apāyaṁ duggatiṁ
vinipātaṁ nirayaṁ upapannaṁ. Idha panāhaṁ bhikkhave ekaccaṁ puggalaṁ
passāmi asakkārena abhibhūtaṁ pariyādinnacittaṁ kāyassa bhedā
parammaraṇā apāyaṁ duggatiṁ vinipātaṁ nirayaṁ upapannaṁ. Idha panāhaṁ
bhikkhave ekaccaṁ puggalaṁ passāmi sakkārena ca asakkārena ca
tadubhayena abhibhūtaṁ pariyādinnacittaṁ kāyassa bhedā parammaraṇā apāyaṁ
duggatiṁ vinipātaṁ nirayaṁ upapannaṁ. Evaṁ dāruṇo kho bhikkhave
lābhasakkārasiloko .pe. Evañhi vo bhikkhave sikkhitabbanti.
<p n="559"/>Idamavoca bhagavā idaṁ vatvāna sugato athāparaṁ
etadavoca satthā
<pb n="2.273"/>
Yassa sakkariyamānassa asakkārena cūbhayaṁ
samādhi na vikampati appamāṇavihārino <note n="1">Yu. appamādavihārino.</note>
taṁ jhāyinaṁ sātatikaṁ sukhumadiṭṭhivipassakaṁ
upādānakkhayārāmaṁ āhu sappuriso itīti. Dasamaṁ.
Paṭhamavaggo paṭhamo.
Tassa uddānaṁ
suddhakaṁ <note n="2">Ma. Yu. dāruṇo.</note> baḷisaṁ kummaṁ dīghalomaṁ puneḷakaṁ <note n="3">Ma. Yu. dīghalomi ca mīḷhakaṁ. </note>
asani diṭṭhi sigālaṁ verambhena sagayhakanti <note n="4"><pb ed="P" n="2.233" set="S"/>Ma. sagāthakanti.</note>.
<p rend="subhead" check="nosid">2, dutiyavaggo</p>
<p rend="subhead" sid="11">1, suvaṇṇapātisuttaṃ</p>
<pb n="2.274"/>
Dutiyavaggo dutiyo
<p n="560"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="561"/>Idhāhaṁ bhikkhave ekaccaṁ puggalaṁ evaṁ cetasā ceto
paricca pajānāmi na vāyamāyasmā <note n="1">Ma. Yu. cāyamāyasmā. evamuparipi.</note> suvaṇṇapātiyāpi rūpiyacuṇṇaparipūrāya
hetu sampajānamusā bhāseyyāti tamenaṁ passāmi aparena
samayena lābhasakkārasilokena abhibhūtaṁ pariyādinnacittaṁ sampajānamusā
bhāsantaṁ. Evaṁ dāruṇo kho bhikkhave lābhasakkārasiloko .pe.
Evañhi vo bhikkhave sikkhitabbanti. Paṭhamaṁ.
<p rend="subhead" sid="12">2, rūpiyapātisuttaṃ</p>
<p n="562"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="563"/>Idhāhaṁ bhikkhave ekaccaṁ puggalaṁ evaṁ cetasā ceto
paricca pajānāmi na vāyamāyasmā rūpiyapātiyāpi suvaṇṇacuṇṇaparipūrāya
hetu sampajānamusā bhāseyyāti tamenaṁ passāmi aparena
samayena lābhasakkārasilokena abhibhūtaṁ pariyādinnacittaṁ sampajānamusā
bhāsantaṁ. Evaṁ dāruṇo kho <pb ed="P" n="2.234" set="S"/>bhikkhave lābhasakkārasiloko .pe.
Evañhi vo bhikkhave sikkhitabbanti. Dutiyaṁ.
<p rend="subhead" sid="13-20">3-10, suvaṇṇanikkhasuttādiaṭṭhakaṃ</p>
<p n="564"/>Sāvatthiyaṁ viharati ... Idhāhaṁ bhikkhave ekaccaṁ puggalaṁ
evaṁ cetasā ceto paricca pajānāmi na vāyamāyasmā suvaṇṇanikkhassapi
<pb n="2.275"/>
Hetu ... Suvaṇṇanikkhasatassapi hetu ... Siṅginikkhassapi
hetu ... Siṅginikkhasatassapi hetu ... Paṭhaviyāpi jātarūpaparipūrāya hetu ...
Āmisakiñcikkhahetupi ... Jīvitahetupi ... Janapadakalyāṇiyāpi hetu
sampajānamusā bhāseyyāti tamenaṁ passāmi aparena samayena
lābhasakkārasilokena abhibhūtaṁ pariyādinnacittaṁ sampajānamusā
bhāsantaṁ. Evaṁ dāruṇo kho bhikkhave lābhasakkārasiloko .pe.
Evañhi vo bhikkhave sikkhitabbanti. Dasamaṁ.
Dutiyavaggo dutiyo.
Tassa uddānaṁ
dve pātī dveva suvaṇṇā <note n="1">Ma. Yu. ca.</note> siṅgīhi apare duve
paṭhavī kiñcikkhajīvita- <note n="2">Ma. Yu. kiñcikkhajīvitaṁ.</note> janapadakalyāṇiyā dasāti.
<p rend="subhead" check="nosid">3, tatiyavaggo</p>
<p rend="subhead" sid="21">1, mātugāmasuttaṃ</p>
<pb n="2.276"/>
Tatiyavaggo tatiyo
<p n="565"/><pb ed="P" n="2.235" set="S"/>Sāvatthiyaṁ viharati ... Tatra kho bhagavā ... Dāruṇo
bhikkhave lābhasakkārasiloko .pe. Adhigamāya.
<p n="566"/>Na tassa bhikkhave mātugāmo eko ekassa cittaṁ
pariyādāya tiṭṭhati yassa lābhasakkārasiloko cittaṁ pariyādāya
tiṭṭhati .pe. Evaṁ dāruṇo kho bhikkhave lābhasakkārasiloko
.pe. Evañhi vo bhikkhave sikkhitabbanti. Paṭhamaṁ.
<p rend="subhead" sid="22">2, kalyāṇīsuttaṃ</p>
<p n="567"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="568"/>Na tassa bhikkhave janapadakalyāṇī ekā ekassa cittaṁ
pariyādāya tiṭṭhati yassa lābhasakkārasiloko cittaṁ pariyādāya
tiṭṭhati .pe. Evaṁ dāruṇo kho bhikkhave lābhasakkārasiloko
.pe. Evañhi vo bhikkhave sikkhitabbanti. Dutiyaṁ.
<p rend="subhead" sid="23">3, ekaputtakasuttaṃ</p>
<p n="569"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="570"/>Saddhā bhikkhave upāsikā ekaṁ puttakaṁ <note n="1">Ma. Yu. ekaputtakaṁ.</note> piyaṁ manāpaṁ
evaṁ sammā āyācamānā āyāceyya tādiso tāta bhavāhi
yādiso citto ca gahapati hatthako ca āḷavakoti. Esā
<pb n="2.277"/>
Bhikkhave tulā etaṁ pamāṇaṁ mama sāvakānaṁ upāsakānaṁ yadidaṁ
citto ca gahapati hatthako ca āḷavako. Sace kho tvaṁ tāta
agārasmā anagāriyaṁ pabbajasi tādiso tāta bhavāhi yādisā
sārīputtamoggallānāti. Esā bhikkhave tulā etaṁ pamāṇaṁ
mama sāvakānaṁ bhikkhūnaṁ yadidaṁ <pb ed="P" n="2.236" set="S"/>sārīputtamoggallānā. Mā ca
kho tvaṁ <note n="*">mīkārkkhag tavaṁ peḌna tvaṁ</note> tāta sekkhaṁ appattamānasaṁ lābhasakkārasiloko
anupāpuṇātīti <note n="1">Ma. Yu. anupāpuṇātūti. </note>. Tañce bhikkhave bhikkhuṁ sekkhaṁ appattamānasaṁ
lābhasakkārasiloko anupāpuṇāti so tassa hoti antarāyāya.
Evaṁ dāruṇo kho bhikkhave lābhasakkārasiloko .pe. Evañhi
vo bhikkhave sikkhitabbanti. Tatiyaṁ.
<p rend="subhead" sid="24">4, ekadhītusuttaṃ</p>
<p n="571"/>Sāvatthiyaṁ viharati ... Dāruṇo bhikkhave lābhasakkārasiloko
.pe. Adhigamāya.
<p n="572"/>Saddhā bhikkhave upāsikā ekaṁ dhītaraṁ piyaṁ manāpaṁ evaṁ
sammā āyācamānā āyāceyya tādisā ayye bhavāhi yādisā
khujjuttarā ca upāsikā veḷukaṇḍakiyā ca nandamātāti. Esā
bhikkhave tulā etaṁ pamāṇaṁ mama sāvikānaṁ upāsikānaṁ yadidaṁ
khujjuttarā ca upāsikā veḷukaṇḍakiyā ca nandamātā. Sace
kho tvaṁ ayye agārasmā anagāriyaṁ pabbajasi tādisā ayye
bhavāhi yādisā khemā ca bhikkhunī uppalavaṇṇā cāti. Esā
bhikkhave tulā etaṁ pamāṇaṁ mama sāvikānaṁ bhikkhunīnaṁ yadidaṁ
<pb n="2.278"/>
Khemā ca bhikkhunī uppalavaṇṇā ca. Mā ca kho tvaṁ <note n="*">mīkārkkhag tavaṁ peḌna tvaṁ</note> ayye
sekkhaṁ appattamānasaṁ lābhasakkārasiloko anupāpuṇātīti. Tañce
bhikkhave bhikkhuniṁ sekkhaṁ appattamānasaṁ lābhasakkārasiloko
anupāpuṇāti so tassā hoti <pb ed="P" n="2.237" set="S"/>antarāyāya. Evaṁ dāruṇo
kho bhikkhave lābhasakkārasiloko .pe. Evañhi vo bhikkhave
sikkhitabbanti. Catutthaṁ.
<p rend="subhead" sid="25">5, samaṇabrāhmaṇasuttaṃ</p>
<p n="573"/>Sāvatthiyaṁ viharati ... Ye hi keci bhikkhave samaṇā vā
brāhmaṇā vā lābhasakkārasilokassa assādañca ādīnavañca
nissaraṇañca yathābhūtaṁ nappajānanti [evaṁ kātabbaṁ] pajānanti sayaṁ
abhiññā sacchikatvā upasampajja viharantīti. Pañcamaṁ.
<p rend="subhead" sid="26">6, dutiyasamaṇabrāhmaṇasuttaṃ</p>
<p n="574"/>Sāvatthiyaṁ viharati ... Ye hi keci bhikkhave samaṇā vā
brāhmaṇā vā lābhasakkārasilokassa samudayañca atthaṅgamañca
assādañca ādīnavañca nissaraṇañca yathābhūtaṁ nappajānanti [evaṁ
kātabbaṁ].
<p n="575"/>Ye ca kho keci bhikkhave samaṇā vā brāhmaṇā
vā lābhasakkārasilokassa samudayañca atthaṅgamañca assādañca
ādīnavañca nissaraṇañca yathābhūtaṁ pajānanti <note n="1">Ma. Yu. sayaṁ abhiññā sacchikatvā upasampajja viharantīti. </note> [evaṁ kātabbaṁ]
viharantīti. Chaṭṭhaṁ.
<p rend="subhead" sid="27">7, tatiyasamaṇabrāhmaṇasuttaṃ</p>
<p n="576"/>Sāvatthiyaṁ viharati ... Ye hi keci bhikkhave samaṇā vā
<pb n="2.279"/>
Brāhmaṇā vā lābhasakkārasilokaṁ nappajānanti lābhasakkārasilokasamudayaṁ
nappajānanti lābhasakkārasilokanirodhaṁ nappajānanti lābhasakkārasilokanirodhagāminiṁ
paṭipadaṁ nappajānanti [evaṁ kātabbaṁ]
pajānanti sayaṁ abhiññā sacchikatvā upasampajja viharantīti. Sattamaṁ.
<p rend="subhead" sid="28">8, chavisuttaṃ</p>
<p n="577"/>Sāvatthiyaṁ viharati ... Dāruṇo bhikkhave lābhasakkārasiloko.
Lābhasakkārasiloko bhikkhave chaviṁ chindati chaviṁ chetvā
cammaṁ chindati cammaṁ chetvā maṁsaṁ chindati maṁsaṁ chetvā nahāruṁ
chindati nahāruṁ chetvā aṭṭhiṁ chindati aṭṭhiṁ chetvā aṭṭhimiñjaṁ
āhacca tiṭṭhati. Evaṁ dāruṇo kho bhikkhave lābhasakkārasiloko
.pe. Evañhi vo bhikkhave sikkhitabbanti. Aṭṭhamaṁ.
<p rend="subhead" sid="29">9, rajjusuttaṃ</p>
<p n="578"/>Sāvatthiyaṁ viharati ... Tatra kho bhagavā ... Dāruṇo
bhikkhave lābhasakkārasiloko. Lābhasakkārasiloko bhikkhave chaviṁ
chindati chaviṁ chetvā cammaṁ chindati cammaṁ chetvā maṁsaṁ chindati
maṁsaṁ chetvā nahāruṁ chindati nahāruṁ chetvā aṭṭhiṁ chindati aṭṭhiṁ
chetvā aṭṭhimiñjaṁ āhacca tiṭṭhati.
<p n="579"/>Seyyathāpi bhikkhave balavā puriso daḷhāya bālarajjuyā
jaṅghaṁ veṭhetvā ghaṁseyya sā chaviṁ chindeyya chaviṁ chetvā cammaṁ
chindeyya cammaṁ chetvā maṁsaṁ chindeyya maṁsaṁ chetvā nahāruṁ
chindeyya nahāruṁ chetvā aṭṭhiṁ chindeyya aṭṭhiṁ chetvā aṭṭhimiñjaṁ
āhacca tiṭṭheyya. Evameva kho bhikkhave lābhasakkārasiloko
<pb n="2.280"/>
Chaviṁ chindati chaviṁ chetvā cammaṁ chindati cammaṁ chetvā
maṁsaṁ chindati maṁsaṁ chetvā nahāruṁ chindati nahāruṁ chetvā <pb ed="P" n="2.239" set="S"/>aṭṭhiṁ
chindati aṭṭhiṁ chetvā aṭṭhimiñjaṁ āhacca tiṭṭhati. Evaṁ
dāruṇo kho bhikkhave lābhasakkārasiloko .pe. Evañhi vo
bhikkhave sikkhitabbanti. Navamaṁ.
<p rend="subhead" sid="30">10, bhikkhusuttaṃ</p>
<p n="580"/>Sāvatthiyaṁ viharati ... Tatra kho bhagavā ... Yopi so
bhikkhave bhikkhu arahaṁ khīṇāsavo tassapahaṁ <note n="1">Ma. Yu. tassapāhaṁ.</note> lābhasakkārasilokaṁ <note n="2">Ma. lābhasakkārasiloko.</note>
antarāyāya vadāmīti. Evaṁ vutte āyasmā ānando bhagavantaṁ
etadavoca kissa pana bhante khīṇāsavassa bhikkhuno lābhasakkārasiloko
antarāyāyāti.
<p n="581"/>Yā hissa sā ānanda akuppā cetovimutti nāhaṁ
tassā lābhasakkārasilokaṁ antarāyāya vadāmi. Ye ca khvassa
vo <note n="3">Ma. Yu. vosaddo natthi.</note> ānanda appamattassa ātāpino pahitattassa viharato diṭṭhadhamma-
sukhavihārā adhigatā tesāhamassa lābhasakkārasilokaṁ antarāyāya
vadāmi. Evaṁ dāruṇo kho ānanda lābhasakkārasiloko
kaṭuko pharuso antarāyiko anuttarassa yogakkhemassa adhigamāya.
Tasmātiha ānanda evaṁ sikkhitabbaṁ uppannaṁ lābhasakkārasilokaṁ
pajahissāma na ca no uppanno lābhasakkārasiloko cittaṁ pariyādāya
ṭhassatīti. Evañhi vo ānanda sikkhitabbanti. Dasamaṁ.
Tatiyavaggo tatiyo.
<pb n="2.281"/>
Tassa uddānaṁ
mātugāmo ca kalyāṇī putto ca ekadhītuyā
samaṇabrāhmaṇā tīṇi chavi <pb ed="P" n="2.240" set="S"/>rajju ca bhikkhunāti.
<p rend="subhead" check="nosid">4, catutthavaggo</p>
<p rend="subhead" sid="31">1, bhindisuttaṃ</p>
<pb n="2.282"/>
Catutthavaggo catuttho
<p n="582"/>Sāvatthiyaṁ viharati ... Tatra kho bhagavā ... Dāruṇo
bhikkhave lābhasakkārasiloko .pe. Lābhasakkārasilokena abhibhūto
pariyādinnacitto bhikkhave devadatto saṅghaṁ bhindi. Evaṁ dāruṇo
kho bhikkhave lābhasakkārasiloko .pe. Sikkhitabbanti. Paṭhamaṁ.
<p rend="subhead" sid="32">2, kusalamūlasuttaṃ</p>
<p n="583"/>Sāvatthiyaṁ viharati ... Tatra kho bhagavā ... Dāruṇo
bhikkhave lābhasakkārasiloko .pe. Lābhasakkārasilokena abhibhūtassa
pariyādinnacittassa bhikkhave devadattassa kusalamūlaṁ samucchedamagamā.
Evaṁ dāruṇo kho bhikkhave lābhasakkārasiloko .pe.
Sikkhitabbanti. Dutiyaṁ.
<p rend="subhead" sid="33">3, kusaladhammasuttaṃ</p>
<p n="584"/>Sāvatthiyaṁ viharati ... Tatra kho bhagavā ... Dāruṇo
bhikkhave lābhasakkārasiloko .pe. Lābhasakkārasilokena abhibhūtassa
pariyādinnacittassa bhikkhave devadattassa kusalo dhammo samucchedamagamā.
Evaṁ dāruṇo kho bhikkhave lābhasakkārasiloko .pe.
Sikkhitabbanti. Tatiyaṁ.
<p rend="subhead" sid="34">4, sukkadhammasuttaṃ</p>
<p n="585"/>Sāvatthiyaṁ viharati ... Tatra kho bhagavā ... Dāruṇo
bhikkhave <pb ed="P" n="2.241" set="S"/>lābhasakkārasiloko .pe. Lābhasakkārasilokena abhibhūtassa
pariyādinnacittassa bhikkhave devadattassa sukko dhammo samucchedamagamā.
Evaṁ dāruṇo kho bhikkhave lābhasakkārasiloko .pe.
<pb n="2.283"/>
Sikkhitabbanti. Catutthaṁ.
<p rend="subhead" sid="35">5, acirapakkantasuttaṃ</p>
<p n="586"/>Ekaṁ samayaṁ bhagavā rājagahe viharati gijjhakūṭe pabbate.
Acirapakkante devadatte tatra kho bhagavā devadattaṁ ārabbha bhikkhū
āmantesi attavadhāya bhikkhave devadattassa lābhasakkārasiloko
udapādi parābhavāya devadattassa lābhasakkārasiloko udapādi.
<p n="587"/>Seyyathāpi bhikkhave kadalī attavadhāya phalaṁ deti
parābhavāya phalaṁ deti. Evameva kho bhikkhave attavadhāya
devadattassa lābhasakkārasiloko udapādi parābhavāya devadattassa
lābhasakkārasiloko udapādi.
<p n="588"/>Seyyathāpi bhikkhave veḷu attavadhāya phalaṁ deti
parābhavāya phalaṁ deti. Evameva kho bhikkhave attavadhāya
devadattassa lābhasakkārasiloko udapādi parābhavāya devadattassa
lābhasakkārasiloko udapādi.
<p n="589"/>Seyyathāpi bhikkhave naḷo attavadhāya phalaṁ deti parābhavāya
phalaṁ deti. Evameva kho bhikkhave attavadhāya devadattassa
lābhasakkārasiloko udapādi parābhavāya devadattassa lābhasakkārasiloko
udapādi.
<p n="590"/>Seyyathāpi bhikkhave assatarī attavadhāya gabbhaṁ gaṇhāti
parābhavāya gabbhaṁ gaṇhāti. Evameva kho bhikkhave attavadhāya
devadattassa lābhasakkārasiloko udapādi parābhavāya devadattassa
<pb n="2.284"/>
Lābhasakkārasiloko udapādi. Evaṁ dāruṇo kho bhikkhave lābhasakkārasiloko
udapādi ... Evañhi vo bhikkhave sikkhitabbanti.
<p n="591"/><pb ed="P" n="2.242" set="S"/>Idamavoca bhagavā idaṁ vatvāna sugato athāparaṁ
etadavoca satthā
phalaṁ ve kadaliṁ hanti phalaṁ veḷuṁ phalaṁ naḷaṁ
sakkāro kāpurisaṁ hanti gabbho assatariṁ yathāti. Pañcamaṁ.
<p rend="subhead" sid="36">6, pañcarathasatasuttaṃ</p>
<p n="592"/>Rājagahe viharati veḷuvane kalandakanivāpe. Tena kho
pana samayena devadattassa ajātasattukumāro pañcahi rathasatehi sāyaṁ
pātaṁ upaṭṭhānaṁ gacchati pañca ca thālipākasatāni bhattābhihāro
abhihariyati <note n="1">Ma. abhihariyyati.</note>. Atha kho sambahulā bhikkhū yena bhagavā tenupasaṅkamiṁsu
upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ
nisinnā kho te bhikkhū bhagavantaṁ etadavocuṁ devadattassa bhante
ajātasattukumāro pañcahi rathasatehi sāyaṁ pātaṁ upaṭṭhānaṁ gamissati <note n="2">Ma. Yu. gacchati.</note>
pañca ca thālipākasatāni bhattābhihāro abhihariyissatīti.
<p n="593"/>Mā bhikkhave devadattassa lābhasakkārasiloko <note n="3">Ma. Yu. lābhasakkārasilokaṁ.</note> pihayittha <note n="4">Yu.  pihāyittha.</note>.
Yāvakīvañca bhikkhave devadattassa ajātasattukumāro pañcahi rathasatehi
sāyaṁ pātaṁ upaṭṭhānaṁ gamissati pañca ca thālipākasatāni bhattābhihāro
abhihariyissati. Hāniyeva bhikkhave devadattassa pāṭikaṅkhā
kusalesu dhammesu no vuḍḍhi.
<p n="594"/>Seyyathāpi bhikkhave caṇḍassa kukkurassa nāsāya pittaṁ
<pb n="2.285"/>
Bhindeyyuṁ evañhi vo bhikkhave kukkuro bhiyyoso mattāya caṇḍataro
assa. Evameva kho bhikkhave yāvakīvañca devadattassa ajātasattukumāro
pañcahi rathasatehi sāyaṁ pātaṁ upaṭṭhānaṁ gamissati pañca ca
thālipākasatāni bhattābhihāro abhihariyissati hāniyeva bhikkhave devadattassa
pāṭikaṅkhā <pb ed="P" n="2.243" set="S"/>kusalesu dhammesu no vuḍḍhi. Evaṁ dāruṇo
kho bhikkhave lābhasakkārasiloko .pe. Sikkhitabbanti. Chaṭṭhaṁ.
<p rend="subhead" sid="37">7, mātusuttaṃ</p>
<p n="595"/>Sāvatthiyaṁ viharati ... Dāruṇo bhikkhave lābhasakkārasiloko
kaṭuko pharuso antarāyiko anuttarassa yogakkhemassa adhigamāya.
<p n="596"/>Idhāhaṁ bhikkhave ekaccaṁ puggalaṁ evaṁ cetasā ceto
paricca pajānāmi na vāyamāyasmā mātupi hetu sampajānamusā
bhāseyyāti tamenaṁ passāmi aparena samayena lābhasakkārasilokena
abhibhūtaṁ pariyādinnacittaṁ sampajānamusā bhāsantaṁ. Evaṁ dāruṇo
kho bhikkhave lābhasakkārasiloko kaṭuko pharuso antarāyiko
anuttarassa yogakkhemassa adhigamāya. Tasmātiha bhikkhave evaṁ
sikkhitabbaṁ uppannaṁ lābhasakkārasilokaṁ pakhahissāma na ca no uppanno
lābhasakkārasiloko cittaṁ pariyādāya ṭhassatīti. Evañhi vo
bhikkhave sikkhitabbanti. Sattamaṁ.
<p rend="subhead" sid="38-43">8-13, pitusuttādichakkaṃ</p>
<p n="597"/>Sāvatthiyaṁ viharati ... Dāruṇo bhikkhave lābhasakkārasiloko
kaṭuko pharuso antarāyiko anuttarassa yogakkhemassa adhigamāya.
<pb n="2.286"/>
<p n="598"/>Idhāhaṁ bhikkhave ekaccaṁ puggalaṁ evaṁ cetasā ceto
paricca pajānāmi na vāyamāyasmā pitupi hetu [vitthāretabbaṁ]
bhātupi hetu ... Bhaginiyāpi hetu ... Puttassapi hetu ... Dhītuyāpi
hetu ... Pajāpatiyāpi hetu sampajānamusā bhāseyyāti <pb ed="P" n="2.244" set="S"/>tamenaṁ
passāmi aparena samayena lābhasakkārasilokena abhibhūtaṁ pariyādinnacittaṁ
sampajānamusā bhāsantaṁ. Evaṁ dāruṇo kho bhikkhave lābhasakkārasiloko
kaṭuko pharuso antarāyiko anuttarassa yogakkhemassa
adhigamāya. Tasmātiha bhikkhave evaṁ sikkhitabbaṁ uppannaṁ lābhasakkārasilokaṁ
pajahissāma na ca no uppanno lābhasakkārasiloko
cittaṁ pariyādāya ṭhassatīti. Evañhi vo bhikkhave
sikkhitabbanti. Terasamaṁ.
Catutthavaggo catuttho.
Tassa uddānaṁ
bhindi mūlaṁ dvidhammo ca pakkantaṁ rathamātari <note n="1">Yu. chindi mūlaṁ dhammo sukko pakkantarathamātari.</note>
pitā ca bhātā bhaginī putto <note n="2">Yu. puttā.</note> dhītā pajāpatīti.
Lābhasakkārasaṁyuttaṁ pañcamaṁ samattaṁ.
</xml>