<xml src="a6-12.xml">
<readunit id="a6-12">12. sāmaññavaggo</readunit>
<p rend="subhead" sid="1">1, kāyānupassīsuttaṃ</p>
<pb n="6.500"/>
Vaggāsaṅgahitā suttantā
<p n="388"/>117 Cha bhikkhave dhamme appahāya abhabbo kāye kāyānupassī
viharituṁ katame cha kammārāmataṁ bhassārāmataṁ niddārāmataṁ
saṅgaṇikārāmataṁ indriyesu aguttadvārataṁ bhojane amattaññutaṁ
ime <pb ed="P" n="3.450" set="A"/>kho bhikkhave cha dhamme appahāya abhabbo kāye kāyānupassī
viharituṁ.
<p n="389"/>118 Cha bhikkhave dhamme pahāya bhabbo kāye kāyānupassī
viharituṁ katame cha kammārāmataṁ bhassārāmataṁ niddārāmataṁ saṅgaṇikārāmataṁ
indriyesu aguttadvārataṁ bhojane amattaññutaṁ ime
kho bhikkhave cha dhamme pahāya bhabbo kāye kāyānupassī viharitunti.
<p rend="subhead" sid="2">2, dhammānupassīsuttaṃ</p>
<p n="390"/>119 Cha bhikkhave dhamme appahāya abhabbo ajjhattaṁ kāye
kāyānupassī viharituṁ .pe. Bahiddhā kāye ajjhattabahiddhā kāye
<p n="391"/>120 Cha bhikkhave dhamme appahāya abhabbo vedanāsu
vedanānupassī viharituṁ .pe. Ajjhattaṁ vedanāsu bahiddhā vedanāsu
ajjhattabahiddhā vedanāsu
<p n="392"/>121 Cha bhikkhave dhamme appahāya abhabbo citte cittānupassī
viharituṁ .pe. Ajjhattaṁ citte bahiddhā citte ajjhattabahiddhā citte
<p n="393"/>122 Cha bhikkhave dhamme appahāya abhabbo dhammesu
dhammānupassī viharituṁ .pe. Ajjhattaṁ dhammesu bahiddhā dhammesu
<pb n="6.501"/>
Ajjhattabahiddhā dhammesu dhammānupassī viharituṁ katame cha kammārāmataṁ
bhassārāmataṁ niddārāmataṁ saṅgaṇikārāmataṁ indriyesu aguttadvārataṁ
bhojane amattaññutaṁ ime kho bhikkhave cha dhamme appahāya abhabbo
ajjhattabahiddhā dhammesu dhammānupassī viharituṁ.
<p n="394"/>123 Cha bhikkhave dhamme pahāya bhabbo ajjhattabahiddhā dhammesu
dhammānupassī viharituṁ katame cha kammārāmataṁ .pe. Bhojane amattaññutaṁ
ime kho bhikkhave cha dhamme pahāya bhabbo ajjhattabahiddhā
dhammesu dhammānupassī viharitunti.
<p rend="subhead" sid="3">3, tapussasuttaṃ</p>
<p n="395"/>124 Chahi bhikkhave dhammehi samannāgato tapusso gahapati
tathāgate niṭṭhaṅgato amataddaso amataṁ sacchikatvā iriyati katamehi chahi
buddhe aveccappasādena dhamme aveccappasādena saṅghe aveccappasādena
ariyena sīlena ariyena ñāṇena ariyāya vimuttiyā
imehi kho bhikkhave chahi dhammehi samannāgato tapusso gahapati tathāgate
niṭṭhaṅgato amataddaso amataṁ sacchikatvā iriyatīti.
<p rend="subhead" sid="4-23">4-23, bhallikādisuttāni</p>
<p n="396"/>125 Chahi bhikkhave dhammehi samannāgato bhalliko gahapati ..
Sudatto gahapati anāthapiṇḍiko .. Citto gahapati macchikāsaṇḍiko ..
Hatthako āḷavako .. Mahānāmo sakko .. Uggo gahapati vesāliko ..
Uggato gahapati .. Sūro ambaṭṭho .. Jīvako komārabhacco .. Nakulapitā
gahapati .. Tavakaṇṇiko gahapati .. Pūraṇo gahapati .. Isidatto gahapati ..
Sandhāno gahapati .. Vijayo <note n="1">Ma. vicayo.</note> gahapati .. Vajjiyamahito <note n="2">Ma. vijayamāhito.</note> gahapati .. Meṇḍako
<pb n="6.502"/>
Gahapati .. Vāseṭṭho upāsako .. Ariṭṭho upāsako .. Sādatto <note n="1">Ma. Yu. sāraggo.</note>
upāsako .. Tathāgate niṭṭhaṅgato amataddaso amataṁ sacchikatvā iriyati
katamehi chahi buddhe aveccappasādena dhamme aveccappasādena saṅghe
aveccappasādena ariyena sīlena ariyena ñāṇena ariyāya vimuttiyā
imehi kho bhikkhave chahi dhammehi samannāgato sādatto <note n="1">Ma. Yu. sāraggo.</note> upāsako
tathāgate niṭṭhaṅgato <pb ed="P" n="3.452" set="A"/>amataddaso amataṁ sacchikatvā ariyatīti.
</xml>