<xml src="s20.xml">
<pgroup id="s20"/>
<readunit id="s20">9. opammasaṃyuttaṃ</readunit>
<p rend="subhead" sid="1">1, kūṭasuttaṃ</p>
<pb n="2.307"/>
Opammasaṁyuttaṁ
<p n="662"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā ... Seyyathāpi
bhikkhave kūṭāgārassa yākāci gopānasiyo sabbā tā kūṭaṅgamā
kūṭasamosaraṇā kūṭasamugghātā sabbā tā samugghātaṁ gacchanti
evameva kho bhikkhave yekeci akusalā dhammā sabbe te avijjāmūlakā
avijjāsamosaraṇā avijjāsamugghātā sabbe te samugghātaṁ
gacchanti. Tasmātiha bhikkhave evaṁ sikkhitabbaṁ appamattā
viharissāmāti evañhi vo bhikkhave sikkhitabbanti. Paṭhamaṁ.
<p rend="subhead" sid="2">2, nakhasikhasuttaṃ</p>
<p n="663"/>Sāvatthiyaṁ viharati ... Atha kho bhagavā parittaṁ nakhasikhāyaṁ
paṁsuṁ āropetvā bhikkhū āmantesi taṁ kiṁ maññatha bhikkhave
katamaṁ nu kho bahutaraṁ yo cāyaṁ mayā paritto nakhasikhāyaṁ paṁsu
āropito yā cāyaṁ mahāpaṭhavīti. Etadeva bhante bahutaraṁ yadidaṁ
mahāpaṭhavī appamattakoyaṁ bhagavatā paritto nakhasikhāyaṁ paṁsu āropito
saṅkhampi na upeti upanidhampi na upeti kalabhāgampi na upeti
mahāpaṭhaviṁ upanidhāya bhagavatā paritto nakhasikhāyaṁ paṁsu āropitoti.
<p n="664"/>Evameva kho bhikkhave appakā te sattā ye
manussesu paccājāyanti atha kho eteyeva bahutarā sattā ye <pb ed="P" n="2.264" set="S"/>
aññatra manussehi paccājāyanti. Tasmātiha bhikkhave evaṁ
<pb n="2.308"/>
Sikkhitabbaṁ appamattā viharissāmāti evañhi vo bhikkhave
sikkhitabbanti. Dutiyaṁ.
<p rend="subhead" sid="3">3, kulasuttaṃ</p>
<p n="665"/>Sāvatthiyaṁ viharati ... Tatra kho bhagavā ... Seyyathāpi
bhikkhave yānikānici kulāni bahutthikāni appapurisāni tāni
supadhaṁsiyāni honti corehi kumbhatthenakehi. Evameva kho bhikkhave
yassakassaci bhikkhuno mettā cetovimutti abhāvitā abahulīkatā
so supadhaṁsiyo hoti amanussehi.
<p n="666"/>Seyyathāpi bhikkhave yānikānici kulāni appatthikāni <note n="1">Ma. Yu. appitthikāni.</note>
bahupurisāni tāni duppadhaṁsiyāni honti corehi kumbhatthenakehi
evameva kho bhikkhave yassakassaci bhikkhuno mettā cetovimutti
bhāvitā bahulīkatā so duppadhaṁsiyo hoti amanussehi. Tasmātiha
bhikkhave evaṁ sikkhitabbaṁ mettā no cetovimutti bhāvitā bhavissati
bahulīkatā yānīkatā vatthukatā anuṭṭhitā paricitā susamāraddhāti
evañhi vo bhikkhave sikkhitabbanti. Tatiyaṁ.
<p rend="subhead" sid="4">4, okkhāsuttaṃ</p>
<p n="667"/>Sāvatthiyaṁ viharati ... Yo bhikkhave pubbaṇhasamayaṁ
okkhāsataṁ <note n="2">ukkāsatantipi pāṭho.</note> dānaṁ dadeyya yo majjhantikasamayaṁ okkhāsataṁ dānaṁ dadeyya
yo sāyaṇhasamayaṁ okkhāsataṁ dānaṁ dadeyya yo vā pubbaṇhasamayaṁ
antamaso gaddūhanamattampi mettacittaṁ bhāveyya yo vā
majjhantikasamayaṁ antamaso gaddūhanamattampi mettacittaṁ bhāveyya
<pb n="2.309"/>
Yo vā sāyaṇhasamayaṁ antamaso gaddūhanamattampi mettacittaṁ
bhāveyya <pb ed="P" n="2.265" set="S"/>idaṁ tato mahapphalataraṁ. Tasmātiha bhikkhave evaṁ
sikkhitabbaṁ mettā no cetovimutti bhāvitā bhavissati bahulīkatā
yānīkatā vatthukatā anuṭṭhitā paricitā susamāraddhāti evañhi vo
bhikkhave sikkhitabbanti. Catutthaṁ.
<p rend="subhead" sid="5">5, sattisuttaṃ</p>
<p n="668"/>Sāvatthiyaṁ viharati ... Seyyathāpi bhikkhave satti tiṇhaphalā
atha puriso āgaccheyya ahaṁ imaṁ sattiṁ tiṇhaphalaṁ pāṇinā vā
muṭṭhinā vā paṭileṇissāmi paṭikoṭṭessāmi <note n="1">Ma. <pb ed="P" n="2.266" set="S"/>Yu. paṭikoṭṭissāmi.</note> paṭivaṭṭessāmīti.
Taṁ kiṁ maññatha bhikkhave bhabbo nu kho so puriso amuṁ sattiṁ
tiṇhaphalaṁ pāṇinā vā muṭṭhinā vā paṭileṇetuṁ paṭikoṭṭetuṁ
paṭivaṭṭetunti. No hetaṁ bhante. Taṁ kissa hetu. Asu hi
bhante satti tiṇhaphalā na sukarā pāṇinā vā muṭṭhinā vā
paṭileṇetuṁ paṭikoṭṭetuṁ paṭivaṭṭetuṁ yāvadeva ca pana so puriso
kilamathassa vighātassa bhāgī assāti.
<p n="669"/>Evameva kho bhikkhave yassakassaci bhikkhuno mettā
cetovimutti bhāvitā bahulīkatā yānīkatā vatthukatā anuṭṭhitā
paricitā susamāraddhā. Tassa ce amanusso cittaṁ khipitabbaṁ
maññeyya. Atha kho sveva amanusso kilamathassa vighātassa
bhāgī assa. Tasmātiha bhikkhave evaṁ sikkhitabbaṁ mettā
no cetovimutti bhāvitā bhavissati bahulīkatā yānīkatā vatthukatā
<pb n="2.310"/>
Anuṭṭhitā paricitā susamāraddhāti evañhi vo bhikkhave
sikkhitabbanti. Pañcamaṁ.
<p rend="subhead" sid="6">6, dhanuggahasuttaṃ</p>
<p n="670"/>Sāvatthiyaṁ viharati ... Seyyathāpi bhikkhave cattāro
daḷhadhammā dhanuggahā susikkhitā katahatthā katūpāsanā catuddisā ṭhitā
assu. Atha puriso āgaccheyya ahaṁ imesaṁ catunnaṁ daḷhadhammānaṁ
dhanuggahānaṁ susikkhitānaṁ katahatthānaṁ katūpāsanānaṁ catuddisā kaṇḍe
khitte appatiṭṭhite paṭhaviyaṁ gahetvā āharissāmīti. Taṁ kiṁ maññatha
bhikkhave javano puriso paramena javena samannāgatoti alaṁ
vacanāyāti. Ekassa cepi bhante daḷhadhammassa dhanuggahassa
susikkhitassa katahatthassa katūpāsanassa kaṇḍaṁ khittaṁ appatiṭṭhitaṁ
paṭhaviyaṁ gahetvā āhareyya javano puriso paramena javena
samannāgatoti alaṁ vacanāya ko pana vādo catunnaṁ daḷhadhammānaṁ
dhanuggahānaṁ susikkhitānaṁ katahatthānaṁ katūpāsanānanti.
<p n="671"/>Yathā ca bhikkhave tassa purisassa javo yathā ca
candimasuriyānaṁ javo tato sīghataro. Yathā ca bhikkhave tassa
purisassa javo yathā ca candimasuriyānaṁ javo yathā ca yā
devatā candimasuriyānaṁ purato dhāvanti tāsaṁ devatānaṁ javo tato <note n="1">Ma. Yu. tato sīghataro. devatānaṁ javoti pāṭhadvayaṁ natthi.</note>
sīghataro. Yathā ca bhikkhave tassa purisassa javo yathā ca
candimasuriyānaṁ javo yathā ca yā devatā candimasuriyānaṁ purato
dhāvanti tāsaṁ devatānaṁ javo tato <note n="2">Ma. Yu. tato sīghataro. devatānaṁ javoti pāṭhadvayaṁ natthi.</note> sīghataraṁ āyusaṅkhārā khīyanti.
<pb n="2.311"/>
Tasmātiha bhikkhave evaṁ <pb ed="P" n="2.267" set="S"/>sikkhitabbaṁ appamattā viharissāmāti
evañhi vo bhikkhave sikkhitabbanti. Chaṭṭhaṁ.
<p rend="subhead" sid="7">7, āṇisuttaṃ</p>
<p n="672"/>Sāvatthiyaṁ viharati ... Bhūtapubbaṁ bhikkhave dasārahānaṁ
ānako nāma mudiṅgo ahosi. Tassa dasārahā ānake phaḷite
aññaṁ āṇiṁ odahiṁsu. Ahu kho so bhikkhave samayo yaṁ ānakassa
mudiṅgassa porāṇaṁ pokkharaṁ phalakaṁ antaradhāyi āṇisaṅghāto ca <note n="1">Ma. Yu. va.</note>
avasisayi. Evameva kho bhikkhave bhavissanti bhikkhū anāgatamaddhānaṁ
ye te suttantā tathāgatabhāsitā gambhīrā gambhīratthā lokuttarā
suññatapaṭisaññuttā tesu bhaññamānesu na sussusissanti <note n="2">Ma. sussūsissanti. evamuparipi.</note> na
aññācittaṁ upaṭṭhāpessanti na ca te dhamme uggahetabbaṁ
pariyāpuṇitabbaṁ maññissanti. Ye pana te suttantā kavikatā
kāveyyā cittakkharā cittabyañjanā bāhirakā sāvakabhāsitā tesu
bhaññamānesu sussusissanti sotaṁ odahissanti aññācittaṁ
upaṭṭhāpessanti te ca dhamme uggahetabbaṁ pariyāpuṇitabbaṁ
maññissanti.
<p n="673"/>Evameva tesaṁ bhikkhave suttantānaṁ tathāgatabhāsitānaṁ
gambhīrānaṁ <note n="1">Ma. Yu. va.</note> gambhīratthānaṁ lokuttarānaṁ suññatapaṭisaññuttānaṁ
antaradhānaṁ bhavissati. Tasmātiha bhikkhave evaṁ sikkhitabbaṁ ye
te suttantā tathāgatabhāsitā gambhīrā gambhīratthā lokuttarā
suññatapaṭisaññuttā tesu bhaññamānesu sussusissāma sotaṁ
<pb n="2.312"/>
Odahissāma aññācittaṁ upaṭṭhāpessāma te ca dhamme
uggahetabbaṁ pariyāpuṇitabbaṁ maññissāmāti evañhi vo bhikkhave
sikkhitabbanti. Sattamaṁ.
<p rend="subhead" sid="8">8, kaliṅgarasuttaṃ</p>
<p n="674"/>Ekaṁ <pb ed="P" n="2.268" set="S"/>samayaṁ bhagavā vesāliyaṁ viharati mahāvane
kūṭāgārasālāyaṁ. Tatra kho bhagavā bhikkhū āmantesi bhikkhavoti.
Bhadanteti te bhikkhū bhagavato paccassosuṁ.
<p n="675"/>Bhagavā etadavoca kaliṅgarūpadhānā bhikkhave etarahi
licchavī viharanti appamattā ātāpino upāsanasmiṁ tesaṁ rājā
māgadho ajātasattu vedehiputto na labhati otāraṁ na labhati
ārammaṇaṁ. Bhavissanti bhikkhave anāgatamaddhānaṁ licchavī sukhumālā
mudutalā <note n="1">Sī. mudutaluṇā. Ma. Yu. mudutaluṇahatthapādā. evamuparipi.</note> hatthapādā te mudukāsu seyyāsu thūlabimbohanāsu <note n="2">Ma. tūla ....  evamuparipi.</note> yāva
suriyuggamanā seyyaṁ kappissanti tesaṁ rājā māgadho ajātasattu
vedehiputto lacchati otāraṁ lacchati ārammaṇaṁ.
<p n="676"/>Kaliṅgarūpadhānā bhikkhave etarahi bhikkhū viharanti
appamattā ātāpino padhānasmiṁ tesaṁ māro pāpimā na labhati
otāraṁ na labhati ārammaṇaṁ. Bhavissanti bhikkhave anāgatamaddhānaṁ
bhikkhū sukhumālā mudutalā hatthapādā te mudukāsu seyyāsu
thūlabimbohanāsu yāva suriyuggamanā seyyaṁ kappissanti tesaṁ māro
pāpimā lacchati otāraṁ lacchati ārammaṇaṁ. Tasmātiha bhikkhave
<pb n="2.313"/>
Evaṁ sikkhitabbaṁ kaliṅgarūpadhānā viharissāma appamattā ātāpino
padhānasminti evañhi vo bhikkhave sikkhitabbanti. Aṭṭhamaṁ.
<p rend="subhead" sid="9">9, nāgasuttaṃ</p>
<p n="677"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tena kho pana samayenāññataro
navo bhikkhu ativelaṁ kulāni upasaṅkamati. Tamenaṁ bhikkhū
evamāhaṁsu mā āyasmā <pb ed="P" n="2.269" set="S"/>ativelaṁ kulāni upasaṅkamīti. So
bhikkhūhi vuccamāno evamāha ime hi nāma therā bhikkhū kulāni
upasaṅkamitabbaṁ maññissanti kimaṅgaṁ panāhanti. Atha kho sambahulā
bhikkhū yena bhagavā tenupasaṅkamiṁsu upasaṅkamitvā bhagavantaṁ
abhivādetvā ekamantaṁ nisīdiṁsu. Ekamantaṁ nisinnā kho te bhikkhū
bhagavantaṁ etadavocuṁ idha bhante aññataro navo bhikkhu ativelaṁ
kulāni upasaṅkamati tamenaṁ bhikkhū evamāhaṁsu mā āyasmā
ativelaṁ kulāni upasaṅkamīti so bhikkhūhi vuccamāno evamāha
ime hi nāma therā bhikkhū kulāni upasaṅkamitabbaṁ maññissanti
kimaṅgaṁ panāhanti.
<p n="678"/>Bhūtapubbaṁ bhikkhave araññāyatane mahā sarasi taṁ
nāgā upanissāya viharanti. Te taṁ sarasiṁ ogāhetvā soṇḍāya
bhisamūḷālaṁ <note n="1">Ma. bhisamuḷālaṁ. Yu. bhisamulālaṁ. evamuparipi.</note> abbhuggahetvā <note n="2">Ma. abbuhetvā. evamuparipi. </note> suvikkhālitaṁ vikkhāletvā akaddamaṁ
saṅkhāditvā <note n="3">Yu. saṅkharitvā.</note> ajjhoharanti tesantaṁ vaṇṇāya ceva hoti balāya ca
na ca tatonidānaṁ maraṇaṁ vā nigacchanti maraṇamattaṁ vā dukkhaṁ.
<pb n="2.314"/>
Tesaññeva kho pana bhikkhave mahānāgānaṁ anusikkhamānā taruṇā
bhikacchāpā <note n="1">Ma. Yu. bhiṅkacchāpā.</note> te taṁ sarasiṁ ogāhetvā soṇḍāya bhisamūḷālaṁ
abbhuggahetvā na suvikkhālitaṁ vikkhāletvā sakaddamaṁ asaṅkhāditvā <note n="2">Yu. saṅkharitvā.</note>
ajjhoharanti tesantaṁ neva vaṇṇāya hoti na balāya
tatonidānaṁ maraṇaṁ vā nigacchanti maraṇamattaṁ vā dukkhaṁ.
<p n="679"/>Evameva kho bhikkhave idha therā bhikkhū pubbaṇhasamayaṁ
nivāsetvā pattacīvaramādāya gāmaṁ vā nigamaṁ vā piṇḍāya pavisanti
te tattha dhammaṁ bhāsanti tesaṁ gihī pasannā pasannākāraṁ karonti
te taṁ lābhaṁ agadhitā amucchitā anajjhāpannā <note n="3">Ma. anajjhopannā. </note> ādīnavadassāvino
nissaraṇapaññā paribhuñjanti tesantaṁ vaṇṇāya ceva hoti balāya
ca na <pb ed="P" n="2.270" set="S"/>ca tatonidānaṁ maraṇaṁ vā nigacchanti maraṇamattaṁ vā dukkhaṁ.
Tesaññeva kho pana bhikkhave therānaṁ bhikkhūnaṁ anusikkhamānā navā
bhikkhū pubbaṇhasamayaṁ nivāsetvā pattacīvaramādāya gāmaṁ vā nigamaṁ
vā piṇḍāya pavisanti te tattha dhammaṁ bhāsanti tesaṁ gihī
pasannā pasannākāraṁ karonti te taṁ lābhaṁ gadhitā mucchitā
ajjhāpannā <note n="4">Ma. ajjhopannā. evamuparipi.</note> anādīnavadassāvino anissaraṇapaññā paribhuñjanti
tesantaṁ neva vaṇṇāya hoti na balāya tatonidānaṁ maraṇaṁ vā
nigacchanti maraṇamattaṁ vā dukkhaṁ. Tasmātiha bhikkhave evaṁ
sikkhitabbaṁ agadhitā amucchitā anajjhāpannā ādīnavadassāvino
nissaraṇapaññā paribhuñjissāmāti evañhi vo bhikkhave
<pb n="2.315"/>
Sikkhitabbanti. Navamaṁ.
<p rend="subhead" sid="10">10, biḷārasuttaṃ</p>
<p n="680"/>Sāvatthiyaṁ viharati ... Tena kho pana samayena aññataro
bhikkhu ativelaṁ kulesu cārittaṁ āpajjati. Tamenaṁ bhikkhū evamāhaṁsu
mā āyasmā ativelaṁ kulesu cārittaṁ āpajjīti. So <note n="1">Ma. Yu. bhikkhu.</note> bhikkhūhi
vuccamāno na ramati. Atha kho sambahulā bhikkhū yena bhagavā
tenupasaṅkamiṁsu upasaṅkamitvā bhagavantaṁ abhivādetvā ekamantaṁ
nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ
idha bhante aññataro bhikkhu ativelaṁ kulesu cārittaṁ āpajjati
tamenaṁ bhikkhū evamāhaṁsu mā āyasmā ativelaṁ kulesu cārittaṁ
āpajjīti so <note n="1">Ma. Yu. bhikkhu.</note> bhikkhūhi vuccamāno na ramatīti.
<p n="681"/>Bhūtapubbaṁ bhikkhave viḷāro sandhisamalasaṅkatire ṭhito
ahosi mudumūsiṁ āgamayamāno <note n="2">Ma. Yu. maggayamāno.</note> <pb ed="P" n="2.271" set="S"/>yatthāyaṁ mudumūsi gocarāya
pakkamissati tattheva naṁ gahetvā khādissāmīti. Atha kho <note n="3">Ma. Yu. so.</note>
bhikkhave mudumūsi gocarāya pakkāmi. Tamenaṁ viḷāro gahetvā
sahasā maṁsaṁ khāditvā <note n="4">Ma. sahasā  saṅkhāditvā. Yu. sahasā saṅkharitvā.</note> ajjhohari. Tassa sā mudumūsi antampi
khādi antaguṇampi khādi. So tatonidānaṁ maraṇampi nigacchati
maraṇamattampi dukkhaṁ.
<p n="682"/>Evameva kho bhikkhave idhekacco bhikkhu pubbaṇhasamayaṁ
nivāsetvā pattacīvaramādāya gāmaṁ vā nigamaṁ vā piṇḍāya pavisati
arakkhiteneva kāyena arakkhitāya vācāya arakkhitena cittena
<pb n="2.316"/>
Anupaṭṭhitāya satiyā asaṁvutehi indriyehi tattha passati mātugāmaṁ
dunnivatthaṁ vā duppārutaṁ vā tassa mātugāmaṁ disvāna dunnivatthaṁ
vā duppārutaṁ vā rāgo cittaṁ anuddhaṁseti so rāgānuddhaṁsena
cittena maraṇaṁ vā nigacchati maraṇamattaṁ vā dukkhaṁ. Maraṇaṁ so
taṁ bhikkhave <note n="1">Ma. Yu. maraṇañhetaṁ bhikkhaveti dissati.</note> ariyassa vinaye yo sikkhaṁ paccakkhāya hīnāyāvattati.
Maraṇamattaññeva <note n="2">Ma. Yu. maraṇamattañhetanti dissati. </note> bhikkhave dukkhaṁ yadidaṁ aññataraṁ saṅkiliṭṭhaṁ
āpattiṁ āpajjati yathārūpāya āpattiyā vuṭṭhānaṁ paññāyati.
Tasmātiha bhikkhave evaṁ sikkhitabbaṁ rakkhitena <note n="3">Ma. Yu. rakkhiteneva.</note> kāyena rakkhitāya
vācāya rakkhitena cittena upaṭṭhitāya satiyā saṁvutehi indriyehi
gāmaṁ vā nigamaṁ vā piṇḍāya pavisissāmāti evañhi vo bhikkhave
sikkhitabbanti. Dasamaṁ.
<p rend="subhead" sid="11">11, siṅgālasuttaṃ</p>
<p n="683"/>Sāvatthiyaṁ viharati ... Assuttha no tumhe bhikkhave rattiyā
paccūsasamayaṁ <pb ed="P" n="2.272" set="S"/>sigālassa <note n="4">Ma. jarasiṅgālassa. Yu. siṅgālassa. evamuparipi. </note> vassamānassāti. Evaṁ bhante. Eso kho
bhikkhave jarasigālo ukkaṇṇakena nāma rogajātena phuṭṭho. So
yena yena icchati tena tena gacchati yattha yattha icchati tattha
tattha tiṭṭhati yattha yattha icchati tattha tattha nisīdati yattha
yattha icchati tattha tattha nipajjati. Sītakopi naṁ vāto upavāyati.
<p n="684"/>Sādhu khvassa bhikkhave yaṁ idhekacco sakyaputtiyapaṭiñño
evarūpampi attabhāvapaṭilābhaṁ paṭisaṁvediyeva <note n="5">Ma. Yu. paṭivediyetha.</note>. Tasmātiha bhikkhave evaṁ
<pb n="2.317"/>
Sikkhitabbaṁ appamattā viharissāmāti evañhi vo bhikkhave
sikkhitabbanti. Ekādasamaṁ.
<p rend="subhead" sid="12">12, dutiyasiṅgālasuttaṃ</p>
<p n="685"/>Sāvatthiyaṁ viharati ... Assuttha no tumhe bhikkhave rattiyā
paccūsasamayaṁ sigālassa vassamānassāti. Evaṁ bhante. Siyā kho
bhikkhave tasmiṁ jarasigāle kāci <note n="1">Ma. Yu. yā kāci.</note> kataññutā kataveditā na tveva
idhekacce sakyaputtiyapaṭiññe siyā kāci <note n="1">Ma. Yu. yā kāci.</note> kataññutā kataveditā.
Tasmātiha bhikkhave evaṁ sikkhitabbaṁ kataññuno bhavissāma katavedino
na <note n="2">Yu. na ca noti na dissati. amhesu appakaṁpi kataṁ mā  nasissatīti iti ettakampana dissati.</note> ca no amhesu appakampi kataṁ vinasissatīti <note n="3">Ma. nassissatīti.</note> evañhi vo
bhikkhave sikkhitabbanti. Dvādasamaṁ.
Tassa uddānaṁ
kūṭaṁ nakhasikha kulaṁ okkhā satti dhanuggaho
āṇi kaliṅgaro nāgo viḷāro dve sigālakāti.
Opammasaṁyuttaṁ aṭṭhamaṁ samattaṁ.
 <pb ed="P" n="2.273" set="S"/>
</xml>