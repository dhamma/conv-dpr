<xml src="m56.xml">
<pgroup id="m56"/>
<readunit id="m56">6. upālisuttaṃ</readunit>
<pb n="2.54"/>
Upālivādasuttaṁ <note n="1">Ma. upālisuttaṁ.</note>
<p n="62"/>Evamme sutaṁ ekaṁ samayaṁ bhagavā nāḷandāyaṁ viharati
pāvārikambavane. Tena kho pana samayena nigantho nāṭaputto
nāḷandāyaṁ paṭivasati mahatiyā niganthaparisāya saddhiṁ. Atha kho
dīghatapassī nigantho nāḷandāyaṁ piṇḍāya caritvā pacchābhattaṁ
piṇḍapātapaṭikkanto yena pāvārikambavanaṁ yena bhagavā tenupasaṅkami
upasaṅkamitvā bhagavatā saddhiṁ sammodi sammodanīyaṁ kathaṁ sārāṇīyaṁ
vītisāretvā ekamantaṁ aṭṭhāsi. Ekamantaṁ ṭhitaṁ kho dīghatapassiṁ
niganthaṁ bhagavā etadavoca saṁvijjanti kho dīghatapassi āsanāni
sace ākaṅkhasi nisīdāti. Evaṁ vutte dīghatapassī nigantho aññataraṁ
nīcaṁ āsanaṁ gahetvā ekamantaṁ nisīdi.
<p n="63"/>Ekamantaṁ nisinnaṁ kho dīghatapassiṁ niganthaṁ bhagavā etadavoca
kati pana tapassi nigantho nāṭaputto kammāni paññāpeti pāpassa
kammassa kiriyāya pāpassa kammassa pavattiyāti. Na kho
āvuso gotama āciṇṇaṁ niganthassa nāṭaputtassa kammaṁ kammanti
paññāpetuṁ daṇḍaṁ daṇḍanti kho āvuso gotama āciṇṇaṁ
niganthassa nāṭaputtassa paññāpetunti. Kati pana tapassi
nigantho nāṭaputto daṇḍāni paññāpeti pāpassa kammassa
kiriyāya pāpassa kammassa pavattiyāti. Tīṇi <note n="2">Ma. Yu. tīṇi kho āvuso.</note> āvuso gotama
<pb n="2.55"/>
Nigantho nāṭaputto daṇḍāni paññāpeti pāpassa kammassa
kiriyāya pāpassa kammassa pavattiyā <note n="1">Ma. pavattiyāti.</note> seyyathīdaṁ kāyadaṇḍaṁ
vacīdaṇḍaṁ manodaṇḍanti. Kiṁ pana tapassi aññadeva kāyadaṇḍaṁ
aññaṁ vacīdaṇḍaṁ aññaṁ manodaṇḍanti. Aññadeva āvuso
gotama kāyadaṇḍaṁ aññaṁ vacīdaṇḍaṁ aññaṁ manodaṇḍanti.
Imesaṁ pana tapassi tiṇṇaṁ daṇḍānaṁ evaṁ paṭivibhattānaṁ evaṁ
paṭivisiṭṭhānaṁ katamaṁ daṇḍaṁ nigantho nāṭaputto mahāsāvajjataraṁ
paññāpeti <note n="2">Ma. paññapeti.</note> pāpassa kammassa kiriyāya pāpassa kammassa pavattiyā
yadi vā kāyadaṇḍaṁ yadi vā vacīdaṇḍaṁ yadi vā manodaṇḍanti.
Imesaṁ kho āvuso gotama tiṇṇaṁ daṇḍānaṁ evaṁ paṭivibhattānaṁ
evaṁ paṭivisiṭṭhānaṁ kāyadaṇḍaṁ nigantho nāṭaputto mahāsāvajjataraṁ
paññāpeti pāpassa kammassa kiriyāya pāpassa kammassa pavattiyā
no tathā vacīdaṇḍaṁ no tathā manodaṇḍanti. Kāyadaṇḍanti
tapassi vadesi. Kāyadaṇḍanti āvuso gotama vadāmi. Kāyadaṇḍanti
tapassi vadesi. Kāyadaṇḍanti āvuso gotama vadāmi.
Kāyadaṇḍanti tapassi vadesi. Kāyadaṇḍanti āvuso gotama
vadāmīti. Itiha bhagavā dīghatapassiṁ niganthaṁ imasmiṁ kathāvatthusmiṁ
yāvatatiyakaṁ <note n="3">Ma. yāvatatiyakampi.</note> patiṭṭhāpesi.
<p n="64"/><pb ed="P" n="1.373" set="M"/>Evaṁ vutte dīghatapassī nigantho bhagavantaṁ etadavoca
tvaṁ panāvuso gotama kati daṇḍāni paññāpesi pāpassa kammassa
<pb n="2.56"/>
Kiriyāya pāpassa kammassa pavattiyāti. Na kho tapassi āciṇṇaṁ
tathāgatassa daṇḍaṁ daṇḍanti paññāpetuṁ kammaṁ kammanti kho
tapassi āciṇṇaṁ tathāgatassa paññāpetunti. Tvaṁ panāvuso
gotama kati kammāni paññāpesi pāpassa kammassa kiriyāya
pāpassa kammassa pavattiyāti. Tīṇi kho ahaṁ tapassi kammāni
paññāpemi pāpassa kammassa kiriyāya pāpassa kammassa pavattiyā
seyyathīdaṁ kāyakammaṁ vacīkammaṁ manokammanti. Kiṁ panāvuso gotama
aññadeva kāyakammaṁ aññaṁ vacīkammaṁ aññaṁ manokammanti.
Aññadeva tapassi kāyakammaṁ aññaṁ vacīkammaṁ aññaṁ manokammanti.
Imesaṁ panāvuso gotama tiṇṇaṁ kammānaṁ evaṁ paṭivibhattānaṁ evaṁ
paṭivisiṭṭhānaṁ katamaṁ kammaṁ mahāsāvajjataraṁ paññāpesi pāpassa
kammassa kiriyāya pāpassa kammassa pavattiyā yadi vā kāyakammaṁ
yadi vā vacīkammaṁ yadi vā manokammanti. Imesaṁ kho ahaṁ
tapassi tiṇṇaṁ kammānaṁ evaṁ paṭivibhattānaṁ evaṁ paṭivisiṭṭhānaṁ
manokammaṁ mahāsāvajjataraṁ paññāpemi pāpassa kammassa kiriyāya
pāpassa kammassa pavattiyā no tathā kāyakammaṁ no tathā
vacīkammanti. Manokammanti āvuso gotama vadesi. Mano
kammanti tapassi vadāmi .pe. Manokammanti āvuso gotama
vadesi. Manokammanti tapassi vadāmīti. Itiha dīghatapassī
nigantho bhagavantaṁ imasmiṁ kathāvatthusmiṁ yāvatatiyakaṁ patiṭṭhāpetvā
<pb n="2.57"/>
Uṭṭhāyāsanā yena nigantho nāṭaputto tenupasaṅkami.
<p n="65"/>Tena kho pana samayena nigantho nāṭaputto mahatiyā <note n="1">Yu. mahatiyā mahatiyā.</note>
gihiparisāya saddhiṁ nisinno hoti bālakiniyā <note n="2">Ma. parisāya.</note> upālippamukhāya.
Addasā kho nigantho nāṭaputto dīghatapassiṁ niganthaṁ dūratova
āgacchantaṁ disvāna dīghatapassiṁ niganthaṁ etadavoca handa kuto
nu tvaṁ tapassi āgacchasi divādivassāti. Ito hi kho ahaṁ
bhante āgacchāmi samaṇassa gotamassa santikāti. Ahu pana
te tapassi samaṇena gotamena saddhiṁ kocideva kathāsallāpoti.
Ahu kho me bhante samaṇena gotamena saddhiṁ kocideva
kathāsallāpoti. Yathākathaṁ pana te tapassi ahu samaṇena gotamena
saddhiṁ kocideva kathāsallāpoti. Atha kho dīghatapassī nigantho
yāvatako ahosi bhagavatā saddhiṁ kathāsallāpo taṁ sabbaṁ niganthassa
nāṭaputtassa ārocesi. Evaṁ vutte nigantho nāṭaputto
dīghatapassiṁ niganthaṁ etadavoca sādhu sādhu tapassi yathā taṁ sutavatā
sāvakena sammadeva satthu sāsanaṁ ājānantena evameva <note n="3">Yu. evamevaṁ.</note> dīghatapassinā
niganthena samaṇassa gotamassa byākataṁ kiñhi sobhati
chavo manodaṇḍo imassa evaṁ oḷārikassa kāyadaṇḍassa upanidhāya
atha kho kāyadaṇḍova mahāsāvajjataro pāpassa kammassa kiriyāya
pāpassa kammassa pavattiyā no tathā vacīdaṇḍo no tathā
manodaṇḍoti.
<pb n="2.58"/>
<p n="66"/>Evaṁ vutte upāli gahapati niganthaṁ nāṭaputtaṁ etadavoca
sādhu sādhu bhante dīghatapassī yathā taṁ sutavatā sāvakena sammadeva
satthu sāsanaṁ ājānantena evameva <note n="1">Ma. Yu. evamevaṁ.</note> bhadantena dīghatapassinā
samaṇassa gotamassa byākataṁ kiñhi sobhati chavo manodaṇḍo
imassa evaṁ oḷārikassa kāyadaṇḍassa upanidhāya atha kho
kāyadaṇḍova mahāsāvajjataro pāpassa kammassa kiriyāya pāpassa
kammassa pavattiyā no tathā vacīdaṇḍo no tathā manodaṇḍo
handa cāhaṁ bhante gacchāmi samaṇassa gotamassa
imasmiṁ kathāvatthusmiṁ vādaṁ āropessāmi sace me samaṇo
gotamo tathā patiṭṭhahissati yathā bhadantena tapassinā patiṭṭhāpitaṁ
seyyathāpi nāma balavā puriso dīghalomikaṁ eḷakaṁ lomesu gahetvā
ākaḍḍheyya parikaḍḍheyya samparikaḍḍheyya evamevāhaṁ samaṇaṁ
gotamaṁ vādena vādaṁ ākaḍḍhissāmi parikaḍḍhissāmi samparikaḍḍhissāmi
seyyathāpi nāma balavā puriso soṇḍikākammakāro <note n="2">Po. soṇḍikakammaṁ karonto. Ma. Yu. balavā soṇḍikākammakaro. </note>
mahantaṁ soṇḍikākilañjaṁ <note n="3">Po. soṇḍikaṁ kilañjaṁ.</note> gambhīre udakarahade pakkhipitvā kaṇṇe
gahetvā ākaḍḍheyya parikaḍḍheyya samparikaḍḍheyya evamevāhaṁ
samaṇaṁ gotamaṁ vādena vādaṁ ākaḍḍhissāmi parikaḍḍhissāmi
samparikaḍḍhissāmi seyyathāpi nāma balavā puriso soṇḍikādhutto
thālaṁ <note n="4">Po. Yu. vālaṁ.</note> kaṇṇe gahetvā odhuneyya niddhuneyya nippoṭheyya <note n="5">Yu. nicchādeyya.</note>
evamevāhaṁ samaṇaṁ gotamaṁ vādena vādaṁ odhunissāmi <pb ed="P" n="1.375" set="M"/>niddhunissāmi
<pb n="2.59"/>
Nippoṭhessāmi <note n="1">Yu. nicachādessāmi.</note> seyyathāpi nāma kuñjaro saṭṭhihāyano gambhīraṁ
pokkharaṇiṁ ogāhetvā sāṇadhovikaṁ nāma kīḷitajātaṁ kīḷati
evamevāhaṁ samaṇaṁ gotamaṁ sāṇadhovikaṁ <note n="2">Po. sāṇadhovikaññeva. maññeti padaṁ natthi. </note> maññe kīḷitajātaṁ kīḷissāmi
handa cāhaṁ bhante gacchāmi samaṇassa gotamassa imasmiṁ kathāvatthusmiṁ
vādaṁ āropessāmīti. Gaccha tvaṁ gahapati samaṇassa
gotamassa imasmiṁ kathāvatthusmiṁ vādaṁ āropehi ahaṁ vā gahapati
samaṇassa gotamassa vādaṁ āropeyyaṁ dīghatapassī vā nigantho
tvaṁ vāti.
<p n="67"/>Evaṁ vutte dīghatapassī nigantho niganthaṁ nāṭaputtaṁ
etadavoca na kho me taṁ bhante ruccati yaṁ upāli gahapati
samaṇassa gotamassa vādaṁ āropeyya samaṇo hi bhante gotamo
māyāvī āvaṭṭaniṁ māyaṁ jānāti yāya aññatitthiyānaṁ sāvake
āvaṭṭetīti. Aṭṭhānaṁ kho etaṁ tapassi anavakāso yaṁ upāli
gahapati samaṇassa gotamassa sāvakattaṁ upagaccheyya ṭhānañca
kho etaṁ vijjati yaṁ samaṇo gotamo upālissa gahapatissa
sāvakattaṁ upagaccheyya gaccha tvaṁ gahapati samaṇassa gotamassa
imasmiṁ kathāvatthusmiṁ vādaṁ āropehi ahaṁ vā <note n="3">Ma. Yu. ahaṁ vā hi.</note> gahapati samaṇassa
gotamassa vādaṁ āropeyyaṁ dīghatapassī vā nigantho tvaṁ vāti.
Dutiyampi kho dīghatapassī nigantho niganthaṁ nāṭaputtaṁ etadavoca na
kho me taṁ bhante ruccati yaṁ upāli gahapati samaṇassa gotamassa
<pb n="2.60"/>
Vādaṁ āropeyya samaṇo hi bhante gotamo māyāvī āvaṭṭaniṁ
māyaṁ jānāti yāya aññatitthiyānaṁ sāvake āvaṭṭetīti.
Aṭṭhānaṁ kho etaṁ tapassi anavakāso yaṁ upāli gahapati samaṇassa
gotamassa sāvakattaṁ upagaccheyya ṭhānañca kho etaṁ vijjati
yaṁ samaṇo gotamo upālissa gahapatissa sāvakattaṁ upagaccheyya
gaccha tvaṁ gahapati samaṇassa gotamassa imasmiṁ kathāvatthusmiṁ vādaṁ
āropehi ahaṁ vā gahapati samaṇassa gotamassa vādaṁ āropeyyaṁ
dīghatapassī vā nigantho tvaṁ vāti. Tatiyampi kho dīghatapassī
nigantho niganthaṁ nāṭaputtaṁ etadavoca na kho me taṁ bhante ruccati
yaṁ upāli gahapati samaṇassa gotamassa vādaṁ āropeyya samaṇo
hi bhante gotamo māyāvī āvaṭṭaniṁ māyaṁ jānāti yāya
aññatitthiyānaṁ sāvake āvaṭṭetīti. Aṭṭhānaṁ kho etaṁ tapassi
anavakāso yaṁ upāli gahapati samaṇassa gotamassa sāvakattaṁ
upagaccheyya ṭhānañca kho etaṁ vijjati yaṁ samaṇo gotamo
upālissa gahapatissa sāvakattaṁ upagaccheyya gaccha tvaṁ gahapati
samaṇassa gotamassa imasmiṁ kathāvatthusmiṁ vādaṁ āropehi ahaṁ
vā <note n="1">Ma. Yu. ahaṁ vā hi.</note> gahapati samaṇassa gotamassa vādaṁ āropeyyaṁ dīghatapassī
vā nigantho tvaṁ vāti.
<p n="68"/>Evaṁ bhanteti kho upāli gahapati niganthassa nāṭaputtassa
paṭissutvā uṭṭhāyāsanā niganthaṁ nāṭaputtaṁ abhivādetvā padakkhiṇaṁ
<pb n="2.61"/>
Katvā yena pāvārikambavanaṁ <pb ed="P" n="1.376" set="M"/>yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi. Ekamantaṁ nisinno kho
upāli gahapati bhagavantaṁ etadavoca āgamā nu khvidha bhante
dīghatapassī niganthoti. Āgamā khvidha gahapati dīghatapassī niganthoti.
Ahu <note n="1">Ma. ahu kho pana.</note> pana te bhante dīghatapassinā niganthena saddhiṁ kocideva
kathāsallāpoti. Ahu kho me gahapati dīghatapassinā niganthena
saddhiṁ kocideva kathāsallāpoti. Yathākathaṁ pana te bhante ahu
dīghatapassinā niganthena saddhiṁ kocideva kathāsallāpoti. Atha kho
bhagavā yāvatako ahosi dīghatapassinā niganthena saddhiṁ kathāsallāpo
taṁ sabbaṁ upālissa gahapatissa ārocesīti <note n="2">Yu. iti saddo natthi.</note>. Evaṁ vutte upāli
gahapati bhagavantaṁ etadavoca sādhu sādhu bhante dīghatapassī <note n="3">Yu. tapassī. </note> yathā
taṁ sutavatā sāvakena sammadeva satthu sāsanaṁ ājānantena evameva <note n="4">Ma. Yu. evaṁmevaṁ.</note>
dīghatapassinā niganthena bhagavato byākataṁ kiñhi sobhati chavo
manodaṇḍo imassa evaṁ oḷārikassa kāyadaṇḍassa upanidhāya
atha kho kāyadaṇḍova mahāsāvajjataro pāpassa kammassa kiriyāya
pāpassa kammassa pavattiyā no tathā vacīdaṇḍo no tathā
manodaṇḍoti. Sace kho tvaṁ gahapati sacce patiṭṭhāya manteyyāsi
siyā no ettha kathāsallāpoti. Sacce ahaṁ bhante patiṭṭhāya
mantessāmi hotu no ettha kathāsallāpoti.
<p n="69"/>Taṁ kiṁ maññasi gahapati idhassa <note n="5">Ma. idhāssa.</note> nigantho ābādhiko
<pb n="2.62"/>
Dukkhito bāḷhagilāno sītodakapaṭikkhitto uṇhodakapaṭisevī so
sītodakaṁ alabhamāno kālaṁ kareyya imassa <note n="1">Ma. idhāssa.</note> pana gahapati
nigantho nāṭaputto katthupapattiṁ paññāpetīti. Atthi bhante
manosattā nāma devā tattha so uppajjati <note n="2">Po. upapajjati.</note> taṁ kissa hetu
asu <note n="3">Ma. amu hi.</note> hi bhante manopaṭibaddho kālaṁ karotīti. Gahapati gahapati <note n="4">Ma. dutiyālapanaṁ natthi. </note>
manasikarohi <note n="5">Yu. ayaṁ pāṭho natthi.</note> manasikaritvā kho tvaṁ gahapati byākarohi na kho
te sandhiyati purimena vā pacchimaṁ pacchimena vā purimaṁ bhāsitā
kho pana te gahapati esā vācā sacce ahaṁ bhante patiṭṭhāya
mantessāmi <note n="6">Ma. manteyyāmi. </note> hotu no ettha kathāsallāpoti. Kiñcāpi bhante
bhagavā evamāha atha kho kāyadaṇḍova mahāsāvajjataro pāpassa
kammassa kiriyāya pāpassa kammassa pavattiyā no tathā vacīdaṇḍo
no tathā manodaṇḍoti.
<p n="70"/>Taṁ kiṁ maññasi <pb ed="P" n="1.377" set="M"/>gahapati idhassa nigantho <note n="7">Ma. etthantare nāṭaputtoti dissati.</note> cātuyāmasaṁvarasaṁvuto
sabbavārivārito sabbavāriyutto sabbavāridhuto sabbavāriphuṭṭho
so abhikkamanto paṭikkamanto bahū khuddake pāṇe
saṅghāṭaṁ āpādeti imassa pana gahapati nigantho nāṭaputto kiṁ <note n="8">Ma. Yu. kaṁ vipākaṁ.</note>
vipākaṁ paññāpetīti. Asañcetanikaṁ bhante nigantho nāṭaputto
no mahāsāvajjaṁ paññāpetīti. Sace pana gahapati cetetīti.
Mahāsāvajjaṁ bhante hotīti. Cetanaṁ pana gahapati nigantho
nāṭaputto kismiṁ paññāpetīti. Manodaṇḍasmiṁ pana bhanteti.
<pb n="2.63"/>
Gahapati gahapati manasikarohi manasikaritvā kho gahapati byākarohi
na kho te sandhiyati purimena vā pacchimaṁ pacchimena vā purimaṁ
bhāsitā kho pana te gahapati esā vācā sacce ahaṁ bhante
patiṭṭhāya mantessāmi hotu no ettha kathāsallāpoti.
Kiñcāpi bhante bhagavā evamāha atha kho kāyadaṇḍova mahāsāvajjataro
pāpassa kammassa kiriyāya pāpassa kammassa pavattiyā
no tathā vacīdaṇḍo no tathā manodaṇḍoti. Taṁ kiṁ maññasi
gahapati ayaṁ nāḷandā iddhā ceva phītā ca bahujanā ākiṇṇamanussāti.
Evaṁ <note n="1">Ma. evaṁ ..ṃanussāti ime pāṭhā natthi.</note> bhante ayaṁ nāḷandā iddhā ceva phītā ca
bahujanā ākiṇṇamanussāti. Taṁ kiṁ maññesi gahapati idha
puriso āgaccheyya ukkhittāsiko so evaṁ vadeyya ahaṁ
yāvatikā imissā nāḷandāya pāṇā te ekena khaṇena ekena
muhuttena ekammaṁsakhalaṁ <note n="2">Yu. ekamaṁsakhalaṁ.</note> ekammaṁsapuñjaṁ karissāmīti. Taṁ kiṁ maññasi
gahapati pahoti nu kho so puriso yāvatikā imissā nāḷandāya
pāṇā te ekena khaṇena ekena muhuttena ekammaṁsakhalaṁ
ekammaṁsapuñjaṁ kātunti. Dasapi <note n="3">Ma. dasampi.</note> bhante purisā vīsampi bhante
purisā tiṁsampi bhante purisā cattāḷīsampi bhante purisā paññāsampi
bhante purisā nappahonti yāvatikā imissā nāḷandāya pāṇā
te ekena khaṇena ekena muhuttena ekammaṁsakhalaṁ ekammaṁsapuñjaṁ
kātuṁ kiñhi sobhati eko chavo purisoti. Taṁ kiṁ maññasi
<pb n="2.64"/>
Gahapati idhāgaccheyya samaṇo vā brāhmaṇo vā iddhimā
cetovasippatto so evaṁ vadeyya ahaṁ imaṁ nāḷandaṁ ekena
manopadosena bhasmaṁ karissāmīti. Taṁ kiṁ maññasi gahapati
pahoti nu kho so samaṇo vā brāhmaṇo vā iddhimā cetovasippatto
imaṁ nāḷandaṁ ekena manopadosena bhasmaṁ <pb ed="P" n="1.378" set="M"/>kātunti.
Dasapi bhante <note n="1">Ma. idheva ekālapanameva atthi.</note> nāḷandā vīsampi bhante nāḷandā tiṁsampi bhante
nāḷandā cattāḷīsampi bhante nāḷandā paññāsampi bhante
nāḷandā pahoti so samaṇo vā brāhmaṇo vā iddhimā
cetovasippatto imaṁ nāḷandaṁ <note n="2">Ma. Yu. imaṁ nāḷandanti dve pāṭhā natthi. </note> ekena manopadosena bhasmaṁ kātuṁ
kiñhi sobhati ekā chavā nāḷandāti. Gahapati <note n="3">Ma. tenahi gahapati. dutiyālapanaṁ natthi.</note> gahapati manasikarohi
namasikaritvā kho tvaṁ gahapati byākarohi na kho te sandhiyati
purimena vā pacchimaṁ pacchimena vā purimaṁ bhāsitā kho pana te
gahapati esā vācā sacce ahaṁ bhante patiṭṭhāya mantessāmi <note n="4">Ma. manteyyāmi.</note>
hotu no ettha kathāsallāpoti. Kiñcāpi bhante bhagavā
evamāha atha kho kāyadaṇḍova mahāsāvajjataro pāpassa kammassa
kiriyāya pāpassa kammassa pavattiyā no tathā vacīdaṇḍo no
tathā manodaṇḍoti. Taṁ kiṁ maññasi gahapati sutante daṇḍakīraññaṁ <note n="5">Yu. daṇḍakāraññaṁ. </note>
kāliṅgāraññaṁ <note n="6">Ma. kaliṅgaraññaṁ.</note> mejjhāraññaṁ <note n="7">Ma. majjharaññaṁ.</note> mātaṅgāraññaṁ araññaṁ
araññabhūtanti. Evaṁ bhante sutaṁ me daṇḍakīraññaṁ kāliṅgāraññaṁ
mejjhāraññaṁ mātaṅgāraññaṁ araññaṁ araññabhūtanti.
<pb n="2.65"/>
Taṁ kiṁ maññasi gahapati kinti te sutaṁ kena <note n="1">Ma. sutaṁ.</note> taṁ daṇḍakīraññaṁ
kāliṅgāraññaṁ mejjhāraññaṁ mātaṅgāraññaṁ araññaṁ araññabhūtanti.
Sutaṁ metaṁ bhante isīnaṁ manopadosena taṁ daṇḍakīraññaṁ
kāliṅgāraññaṁ mejjhāraññaṁ mātaṅgāraññaṁ araññaṁ araññabhūtanti.
Gahapati <note n="2">Ma. tenahi gahapati.</note> gahapati <note n="3">Ma. dutiyālapanaṁ natthi. </note> manasikarohi manasikaritvā kho tvaṁ
gahapati byākarohi na kho te sandhiyati purimena vā pacchimaṁ
pacchimena vā purimaṁ bhāsitā kho pana te gahapati esā vācā
sacce ahaṁ bhante patiṭṭhāya mantessāmi <note n="4">Ma. manteyyāmi.</note> hotu no ettha
kathāsallāpoti.
<p n="71"/>Purimenāhaṁ <note n="5">Yu. purimenevāhanti dissati. Ma. purimenavāhaṁ. </note> bhante opammena bhagavato attamano abhiraddho
apicāhaṁ imāni bhagavato vicittāni pañhāpaṭibhāṇāni sotukāmo
evāhaṁ bhagavantaṁ paccanīkātabbaṁ avamaññissaṁ abhikkantaṁ bhante
abhikkantaṁ bhante seyyathāpi bhante nikkujjitaṁ vā ukkujjeyya
paṭicchannaṁ vā vivareyya mūḷhassa vā maggaṁ ācikkheyya andhakāre
vā telapajjotaṁ dhāreyya cakkhumanto rūpāni dakkhantīti <note n="6">Yu. dakkhintīti.</note> evameva <note n="7">Yu. evamevaṁ.</note>
bhagavatā anekapariyāyena dhammo pakāsito esāhaṁ bhante bhagavantaṁ
saraṇaṁ gacchāmi <pb ed="P" n="1.379" set="M"/>dhammañca bhikkhusaṅghañca upāsakaṁ maṁ bhagavā
dhāretu ajjatagge pāṇupetaṁ saraṇaṅgatanti <note n="8">Sī. saraṇagataṁ.</note>.
<p n="72"/>Anuviccakāraṁ kho gahapati karohi anuviccakāro tumhādisānaṁ
<pb n="2.66"/>
Disānaṁ ñātamanussānaṁ sādhu hotīti. Imināpāhaṁ <note n="1">Sī. imināpahaṁ.</note> bhante bhagavato
bhiyyoso mattāya attamano abhiraddho yaṁ maṁ bhagavā evamāha
anuviccakāraṁ kho gahapati karohi anuviccakāro tumhādisānaṁ ñātamanussānaṁ
sādhu hotīti maṁ hi bhante aññatitthiyā sāvakaṁ labhitvā
kevalakappaṁ nāḷandaṁ paṭākaṁ parihareyyuṁ upāli amhākaṁ gahapati
sāvakattaṁ upagatoti atha ca pana maṁ bhagavā evamāha anuviccakāraṁ
kho gahapati karohi anuviccakāro hi <note n="2">Yu. hisaddo natthi.</note> tumhādisānaṁ
ñātamanussānaṁ sādhu hotīti esāhaṁ bhante dutiyampi bhagavantaṁ
saraṇaṁ gacchāmi dhammañca bhikkhusaṅghañca upāsakaṁ maṁ bhagavā
dhāretu ajjatagge pāṇupetaṁ saraṇaṅgatanti.
<p n="73"/>Dīgharattaṁ kho te gahapati niganthānaṁ opāṇabhūtaṁ kulaṁ <note n="3">Po. kulaṁyeva. yenāti  pāṭhapadaṁ natthi.</note>
yena tesaṁ <note n="4">Ma. Yu. nesaṁ.</note> upagatānaṁ piṇḍapātaṁ <note n="5">Sī. yu piṇḍakaṁ.</note> dātabbaṁ maññeyyāsīti.
Imināpāhaṁ bhante bhagavato bhiyyoso mattāya attamano abhiraddho
yaṁ maṁ bhagavā evamāha dīgharattaṁ kho te gahapati niganthānaṁ
opāṇabhūtaṁ kulaṁ <note n="6">Po. kulaṁyeva. yenāti  pāṭhapadaṁ natthi.</note> yena tesaṁ <note n="7">Ma. Yu. nesaṁ.</note> upagatānaṁ piṇḍapātaṁ dātabbaṁ
maññeyyāsīti sutaṁ metaṁ bhante samaṇo gotamo evamāha
mayhameva dānaṁ dātabbaṁ nāññesaṁ dānaṁ dātabbaṁ mayhameva
sāvakānaṁ dānaṁ dātabbaṁ nāññesaṁ sāvakānaṁ dānaṁ dātabbaṁ
mayhameva dinnaṁ mahapphalaṁ nāññesaṁ dinnaṁ mahapphalaṁ mayhameva
<pb n="2.67"/>
Sāvakānaṁ dinnaṁ mahapphalaṁ nāññesaṁ sāvakānaṁ dinnaṁ mahapphalanti
atha ca pana maṁ bhagavā niganthesupi dāne samādapeti apica
bhante mayamettha kālaṁ jānissāma esāhaṁ bhante tatiyampi
bhagavantaṁ saraṇaṁ gacchāmi dhammañca bhikkhusaṅghañca upāsakaṁ maṁ
bhagavā dhāretu ajjatagge pāṇupetaṁ saraṇaṅgatanti.
<p n="74"/>Atha kho bhagavā upālissa gahapatissa anupubbikathaṁ kathesi
seyyathīdaṁ dānakathaṁ sīlakathaṁ saggakathaṁ kāmānaṁ ādīnavaṁ okāraṁ
saṅkilesaṁ nekkhamme ānisaṁsaṁ pakāsesi. Yadā bhagavā aññāsi
upāliṁ gahapatiṁ <pb ed="P" n="1.380" set="M"/>kallacittaṁ muducittaṁ vinīvaraṇacittaṁ udaggacittaṁ
pasannacittaṁ atha yā buddhānaṁ sāmukkaṁsikā dhammadesanā taṁ
pakāsesi dukkhaṁ samudayaṁ nirodhaṁ maggaṁ. Seyyathāpi nāma suddhaṁ
vatthaṁ apagatakāḷakaṁ sammadeva rajanaṁ paṭiggaṇheyya evameva <note n="1">Yu. evamevaṁ.</note>
upālissa gahapatissa tasmiṁyeva āsane virajaṁ vītamalaṁ dhammacakkhuṁ
udapādi yaṅkiñci samudayadhammaṁ sabbantaṁ nirodhadhammanti. Atha
kho upāli gahapati diṭṭhadhammo pattadhammo viditadhammo pariyogāḷhadhammo
tiṇṇavicikiccho vigatakathaṁkatho vesārajjappatto aparapaccayo
satthu sāsane bhagavantaṁ etadavoca handa cadāni mayaṁ
bhante gacchāma bahukiccā mayaṁ bahukaraṇīyāti. Yassadāni tvaṁ
gahapati kālaṁ maññasīti.
<p n="75"/>Atha kho upāli gahapati bhagavato bhāsitaṁ abhinanditvā
<pb n="2.68"/>
Anumoditvā uṭṭhāyāsanā bhagavantaṁ abhivādetvā padakkhiṇaṁ katvā
yena sakaṁ nivesanaṁ tenupasaṅkami upasaṅkamitvā dovārikaṁ āmantesi
ajjatagge samma dovārika āvarāmi dvāraṁ niganthānaṁ niganthīnaṁ
anāvaṭaṁ dvāraṁ bhagavato sāvakānaṁ <note n="1">Ma. Yu. sāvakānanti natthi.</note> bhikkhūnaṁ bhikkhunīnaṁ upāsakānaṁ
upāsikānaṁ sace koci nigantho āgacchati tamenaṁ tvaṁ evaṁ
vadeyyāsi tiṭṭha bhante mā pāvisi ajjatagge upāli gahapati
samaṇassa gotamassa sāvakattaṁ upagato āvaṭaṁ dvāraṁ niganthānaṁ
niganthīnaṁ anāvaṭaṁ dvāraṁ bhagavato sāvakānaṁ bhikkhūnaṁ bhikkhunīnaṁ
upāsakānaṁ upāsikānaṁ sace te <note n="2">Ma. vo.</note> bhante piṇḍakena attho ettheva
tiṭṭha ettheva te <note n="3">Ma. vo.</note> āharissantīti. Evaṁ bhanteti kho dovāriko
upālissa gahapatissa paccassosi.
<p n="76"/>Assosi kho dīghatapassī nigantho upāli kira gahapati
samaṇassa gotamassa sāvakattaṁ upagatoti. Atha kho dīghatapassī
nigantho yena nigantho nāṭaputto tenupasaṅkami upasaṅkamitvā
niganthaṁ nāṭaputtaṁ etadavoca sutaṁ <note n="4">Ma. sutametaṁ.</note> metaṁ bhante upāli kira
gahapati samaṇassa gotamassa sāvakattaṁ upagatoti. Aṭṭhānaṁ kho
etaṁ tapassi anavakāso yaṁ upāli gahapati samaṇassa gotamassa
sāvakattaṁ upagaccheyya ṭhānañca kho etaṁ vijjati yaṁ samaṇo
gotamo upālissa gahapatissa sāvakattaṁ upagaccheyyāti. <pb ed="P" n="1.381" set="M"/>Dutiyampi
kho dīghatapassī nigantho niganthaṁ nāṭaputtaṁ etadavoca sutaṁ metaṁ
<pb n="2.69"/>
Bhante upāli kira gahapati samaṇassa gotamassa sāvakattaṁ
upagatoti. Aṭṭhānaṁ kho etaṁ tapassi anavakāso yaṁ upāli
gahapati samaṇassa gotamassa sāvakattaṁ upagaccheyya ṭhānañca kho
etaṁ vijjati yaṁ samaṇo gotamo upālissa gahapatissa sāvakattaṁ
upagaccheyyāti. Tatiyampi kho dīghatapassī nigantho niganthaṁ nāṭaputtaṁ
etadavoca sutaṁ metaṁ bhante upāli kira gahapati samaṇassa
gotamassa sāvakattaṁ upagatoti. Aṭṭhānaṁ kho etaṁ tapassi
anavakāso yaṁ upāli gahapati samaṇassa gotamassa sāvakattaṁ
upagaccheyya ṭhānañca kho etaṁ vijjati yaṁ samaṇo gotamo
upālissa gahapatissa sāvakattaṁ upagaccheyyāti handāhaṁ bhante
gacchāmi yāva jānāmi yadi vā upāli gahapati samaṇassa
gotamassa sāvakattaṁ upagato yadi vā noti. Gaccha <note n="1">Po. saccaṁ.</note> tvaṁ tapassi
jānāhi yadi vā upāli gahapati samaṇassa gotamassa sāvakattaṁ
upagato yadi vā noti.
<p n="77"/>Atha kho dīghatapassī nigantho yena upālissa gahapatissa
nivesanaṁ tenupasaṅkami. Addasā kho dovāriko dīghatapassiṁ
niganthaṁ dūratova āgacchantaṁ disvāna dīghatapassiṁ niganthaṁ etadavoca
tiṭṭha bhante mā pāvisi ajjatagge upāli gahapati samaṇassa
gotamassa sāvakattaṁ upagato āvaṭaṁ dvāraṁ niganthānaṁ niganthīnaṁ
anāvaṭaṁ dvāraṁ bhagavato sāvakānaṁ bhikkhūnaṁ bhikkhunīnaṁ upāsakānaṁ
<pb n="2.70"/>
Upāsikānaṁ sace te bhante piṇḍakena attho ettheva tiṭṭha
ettheva te āharissantīti. Na me āvuso piṇḍakena atthoti
vatvā tato paṭinivattitvā yena nigantho nāṭaputto tenupasaṅkami
upasaṅkamitvā niganthaṁ nāṭaputtaṁ etadavoca saccaṁyeva kho bhante
yaṁ upāli gahapati samaṇassa gotamassa sāvakattaṁ upagato etaṁ
kho te ahaṁ bhante nālatthaṁ na kho me taṁ <note n="1">Ma. ayaṁ pāṭho natthi.</note> bhante ruccati yaṁ
upāli gahapati samaṇassa gotamassa vādaṁ āropeyya samaṇo hi
bhante gotamo māyāvī āvaṭṭaniṁ māyaṁ jānāti yāya aññatitthiyānaṁ
sāvake āvaṭṭetīti āvaṭṭo kho te bhante upāli
gahapati samaṇena gotamena āvaṭṭaniyā māyāyāti. Aṭṭhānaṁ kho
etaṁ <note n="2">Yu. Ma. dīghaiti na dissati. </note> dīghatapassi anavakāso yaṁ upāli gahapati samaṇassa gotamassa
sāvakattaṁ upagaccheyya ṭhānañca kho etaṁ vijjati yaṁ samaṇo
gotamo upālissa gahapatissa sāvakattaṁ upagaccheyyāti. Dutiyampi
kho <note n="3">Po. Yu. dutiyampi kho..ṭatiyampi kho dīghatapassīti dissati.</note> dīghatapassī nigantho niganthaṁ nāṭaputtaṁ etadavoca saccaṁyeva
kho bhante yaṁ upāli gahapati samaṇassa gotamassa sāvakattaṁ
upagato etaṁ kho te ahaṁ bhante nālatthaṁ na kho me bhante
ruccati yaṁ upāli gahapati samaṇassa gotamassa vādaṁ āropeyya
samaṇo hi bhante gotamo māyāvī āvaṭṭaniṁ māyaṁ jānāti yāya
aññatitthiyānaṁ sāvake āvaṭṭetīti āvaṭṭo kho te bhante
<pb n="2.71"/>
Upāli gahapati samaṇena gotamena āvaṭṭaniyā māyāyāti.
Aṭṭhānaṁ kho etaṁ tapassi anavakāso yaṁ upāli gahapati samaṇassa
gotamassa sāvakattaṁ upagaccheyya ṭhānañca kho etaṁ vijjati yaṁ
samaṇo gotamo upālissa gahapatissa sāvakattaṁ upagaccheyya <note n="1">Ma. upagaccheyyāti.</note> <note n="2">Ma. Yu. tatiyampi kho dīghatapassi .pe. upagaccheyya. </note> handa
cāhaṁ tapassi gacchāmi yāva <note n="3">Ma. yāva cāhaṁ.</note> sāmaṁyeva jānāmi yadi vā upāli
gahapati samaṇassa gotamassa sāvakattaṁ upagato yadi vā noti.
<p n="78"/>Atha kho nigantho nāṭaputto mahatiyā niganthaparisāya
saddhiṁ yena upālissa gahapatissa nivesanaṁ tenupasaṅkami. Addasā
kho dovāriko niganthaṁ nāṭaputtaṁ dūratova āgacchantaṁ disvāna
niganthaṁ nāṭaputtaṁ etadavoca tiṭṭha bhante mā pāvisi ajjatagge
upāli gahapati samaṇassa gotamassa sāvakattaṁ upagato āvaṭaṁ
dvāraṁ niganthānaṁ niganthīnaṁ anāvaṭaṁ dvāraṁ bhagavato sāvakānaṁ
bhikkhūnaṁ bhikkhunīnaṁ upāsakānaṁ upāsikānaṁ sace te bhante piṇḍakena
attho ettheva tiṭṭha ettheva te āharissantīti. Tenahi
samma dovārika yena upāli gahapati tenupasaṅkama upasaṅkamitvā
upāliṁ gahapatiṁ evaṁ vadehi nigantho <note n="4">Ma. nigantho bhante.</note> nāṭaputto mahatiyā niganthaparisāya
saddhiṁ bahidvārakoṭṭhake ṭhito so te dassanakāmoti.
Evaṁ bhanteti kho dovāriko niganthassa nāṭaputtassa paṭissutvā
yena upāli gahapati tenupasaṅkami upasaṅkamitvā upāliṁ gahapatiṁ
etadavoca nigantho bhante nāṭaputto mahatiyā niganthaparisāya
<pb n="2.72"/>
Saddhiṁ bahidvārakoṭṭhake ṭhito so te dassanakāmoti. Tenahi
samma dovārika majjhimāya dvārasālāya āsanāni paññāpesīti <note n="1">Ma. paññapehīti.</note>.
Evaṁ bhanteti kho dovāriko upālissa gahapatissa paṭissutvā
majjhimāya dvārasālāya āsanāni paññāpetvā yena upāli
gahapati tenupasaṅkami upasaṅkamitvā upāliṁ gahapatiṁ etadavoca
paññattāni kho bhante majjhimāya dvārasālāya āsanāni yassadāni
kālaṁ maññasīti. Atha kho upāli gahapati yena <pb ed="P" n="1.383" set="M"/>majjhimā dvārasālā
tenupasaṅkami upasaṅkamitvā yaṁ tattha āsanaṁ aggañca seṭṭhañca
uttamañca paṇītañca tattha sāmaṁ <note n="2">Yu. sāmanti natthi.</note> nisīditvā dovārikaṁ āmantesi
tenahi samma dovārika yena nigantho nāṭaputto tenupasaṅkami
upasaṅkamitvā niganthaṁ nāṭaputtaṁ evaṁ vadehi upāli bhante gahapati
evamāha pavisa kira bhante sace ākaṅkhasīti. Evaṁ bhanteti
kho dovāriko upālissa gahapatissa paṭissutvā yena nigantho
nāṭaputto tenupasaṅkami upasaṅkamitvā niganthaṁ nāṭaputtaṁ etadavoca
upāli bhante gahapati evamāha pavisa kira bhante sace ākaṅkhasīti.
Atha kho nigantho nāṭaputto mahatiyā niganthaparisāya saddhiṁ yena
majjhimā dvārasālā tenupasaṅkami.
<p n="79"/>Atha kho upāli gahapati yaṁ sudaṁ pubbe <note n="3">Ma. pubbeva.</note> yato passati
nāṭaputtaṁ <note n="4">Ma. niganthaṁ  nāṭaputtaṁ.</note> dūratova āgacchantaṁ disvāna tato paccuggantvā yaṁ
tattha āsanaṁ aggañca seṭṭhañca uttamañca paṇītañca taṁ
<pb n="2.73"/>
Uttarāsaṅgena saṁmajjitvā <note n="1">Yu. pamajjitvā. Ma. sammajjitvā.</note> pariggahetvā nisīdāpeti sodāni yaṁ
tattha āsanaṁ aggañca seṭṭhañca uttamañca paṇītañca tattha
sāmaṁ nisīditvā niganthaṁ nāṭaputtaṁ etadavoca saṁvijjanti kho bhante
gahapati <note n="2">Ma. ayaṁ pāṭho natthi.</note> āsanāni sace ākaṅkhasi nisīdāti. Evaṁ vutte nigantho
nāṭaputto upāliṁ gahapatiṁ etadavoca ummattosi tvaṁ gahapati
dattosi tvaṁ gahapati gacchāmahaṁ bhante samaṇassa gotamassa
vādaṁ āropessāmīti gantvāna mahatāsi <note n="3">Ma. mahatāpi. </note> vādasaṅghāṭena paṭimukko
āgato seyyathāpi gahapati puriso aṇḍahārako gantvā ubbhatehi
aṇḍehi āgaccheyya seyyathā vā pana gahapati puriso akkhikahārako
gantvā ubbhatehi akkhīhi <note n="4">Ma. akkhehi.</note> āgaccheyya evameva kho tvaṁ
gahapati gacchāmahaṁ bhante samaṇassa gotamassa vādaṁ āropessāmīti
gantvā mahatāsi vādasaṅghāṭena paṭimukko āgato āvaṭṭo <note n="5">Ma. āvaṭṭosi kho.</note>
khosi tvaṁ gahapati samaṇena gotamena āvaṭṭaniyā māyāyāti.
<p n="80"/>Bhaddikā bhante āvaṭṭanī māyā kalyāṇī bhante
āvaṭṭanī māyā piyā me bhante ñātisālohitā imāya
āvaṭṭaniyā āvaṭṭeyyuṁ piyānampi me assa ñātisālohitānaṁ
dīgharattaṁ hitāya sukhāya sabbe cepi bhante khattiyā imāya
āvaṭṭaniyā āvaṭṭeyyuṁ sabbesānampissa khattiyānaṁ dīgharattaṁ
hitāya sukhāya sabbe cepi bhante brāhmaṇā .pe. Vessā
.pe. Suddā imāya āvaṭṭaniyā āvaṭṭeyyuṁ sabbesānampissa
<pb n="2.74"/>
Suddānaṁ dīgharattaṁ hitāya sukhāya sadevako <note n="1">Ma. sadevakopi ce.</note> cepi bhante loko
samārako sabrahmako sassamaṇabrāhmaṇī pajā sadevamanussā imāya
āvaṭṭaniyā āvaṭṭeyya <note n="2">Ma. āvaṭṭeyyuṁ.</note> sadevakassapissa <note n="3">Ma. pissāti natthi. </note> lokassa samārakassa
sabrahmakassa sassamaṇabrāhmaṇiyā pajāya sadevamanussāya dīgharattaṁ
hitāya sukhāyāti <note n="4">Yu. itisaddo natthi.</note> tenahi bhante upamaṁ te karissāmi upamāyapidhekacce
viññū purisā bhāsitassa atthaṁ jānanti <note n="5">Yu. ājānanti.</note>.
<p n="81"/>Bhūtapubbaṁ bhante aññatarassa brāhmaṇassa jiṇṇassa
vuḍḍhassa mahallakassa daharā <note n="6">Ma. daharimāṇavikā. </note> māṇavikā pajāpatī ahosi gabbhinī
upavijaññā. Atha kho bhante sā māṇavikā taṁ brāhmaṇaṁ
etadavoca gaccha tvaṁ brāhmaṇa āpaṇā makkaṭacchāpakaṁ kīṇitvā
ānehi yo me kumārakassa kīḷāpanako bhavissatīti. Evaṁ vutte
bhante <note n="7">Ma. bhanteti ālapanapadaṁ natthi.</note> so brāhmaṇo taṁ māṇavikaṁ etadavoca āgamehi tāva
bhoti yāva vijāyasi sace tvaṁ bhoti kumārakaṁ vijāyissasi tassā
te ahaṁ āpaṇā makkaṭacchāpakaṁ kīṇitvā ānissāmi yo te
kumārakassa kīḷāpanako bhavissati sace pana tvaṁ bhoti kumārikaṁ
vijāyissasi tassā te ahaṁ āpaṇā makkaṭacchāpikaṁ kīṇitvā
ānissāmi yā te kumārikāya kīḷāpanikā bhavissatīti. Dutiyampi
kho bhante sā māṇavikā taṁ brāhmaṇaṁ etadavoca gaccha tvaṁ
brāhmaṇa āpaṇā makkaṭacchāpakaṁ kīṇitvā ānehi yo me
kumārakassa kīḷāpanako bhavissatīti. Dutiyampi kho bhante so
<pb n="2.75"/>
Brāhmaṇo taṁ māṇavikaṁ etadavoca āgamehi tāva bhoti yāva
vijāyasi sace tvaṁ bhoti kumārakaṁ vijāyissasi tassā te ahaṁ
āpaṇā makkaṭacchāpakaṁ kīṇitvā ānissāmi yo te kumārakassa
kīḷāpanako bhavissati sace pana tvaṁ bhoti kumārikaṁ vijāyissasi
tassā te ahaṁ āpaṇā makkaṭacchāpikaṁ kīṇitvā ānissāmi yā
te kumārikāya kīḷāpanikā bhavissatīti. Tatiyampi kho bhante sā
māṇavikā taṁ brāhmaṇaṁ etadavoca gaccha tvaṁ brāhmaṇa āpaṇā
makkaṭacchāpadaṁ kīṇitvā ānehi yo me kumārakassa kīḷāpanako
bhavissatīti. Atha kho bhante so brāhmaṇo tassā māṇavikāya
sāratto paṭibaddhacitto āpaṇā makkaṭacchāpakaṁ kīṇitvā
ānetvā taṁ māṇavikaṁ etadavoca ayaṁ te bhoti mayā <note n="1">Ma. Yu. ayaṁ pāṭho natthi.</note> āpaṇā
makkaṭacchāpako <pb ed="P" n="1.385" set="M"/>kīṇitvā ānīto yo te kumārakassa kīḷāpanako
bhavissatīti. Evaṁ vutte bhante sā māṇavikā taṁ brāhmaṇaṁ
etadavoca gaccha tvaṁ brāhmaṇa imaṁ makkaṭacchāpakaṁ ādāya yena
rattapāṇī rajakaputto tenupasaṅkami <note n="2">Yu. tenupasaṅkama.</note> upasaṅkamitvā rattapāṇiṁ rajakaputtaṁ
evaṁ vadehi icchāmahaṁ samma rattapāṇi imaṁ makkaṭacchāpakaṁ
pītāvalepanaṁ nāma raṅgajātaṁ rajitaṁ <note n="3">Sī. Yu. rañjitaṁ. </note> ākoṭṭitapaccākoṭṭitaṁ
ubhatobhāgavimaṭṭhanti. Atha kho bhante so brāhmaṇo tassā
māṇavikāya sāratto paṭibaddhacitto <note n="4">Yu. tanti dissati.</note> makkaṭacchāpakaṁ ādāya yena
<pb n="2.76"/>
Rattapāṇī rajakaputto tenupasaṅkami upasaṅkamitvā rattapāṇiṁ rajakaputtaṁ
etadavoca icchāmahaṁ samma rattapāṇi imaṁ makkaṭacchāpakaṁ
pītāvalepanaṁ nāma raṅgajātaṁ rajitaṁ ākoṭṭitapaccākoṭṭitaṁ
ubhatobhāgavimaṭṭhanti. Evaṁ vutte bhante rattapāṇī rajakaputto
taṁ brāhmaṇaṁ etadavoca ayaṁ kho te bhante makkaṭacchāpako
raṅgakkhamo hi kho no ākoṭṭanakkhamo no vimajjanakkhamoti.
Evameva kho bhante bālānaṁ niganthānaṁ vādo raṅgakkhamo hi kho
bālānaṁ no paṇḍitānaṁ no anuyogakkhamo no vimajjanakkhamo.
Atha kho bhante so brāhmaṇo aparena samayena navaṁ dussayugaṁ
ādāya yena rattapāṇī rajakaputto tenupasaṅkami upasaṅkamitvā
rattapāṇiṁ rajakaputtaṁ etadavoca icchāmahaṁ samma rattapāṇi
imaṁ navaṁ dussayugaṁ pītāvalepanaṁ nāma raṅgajātaṁ rajitaṁ ākoṭṭitapaccākoṭṭitaṁ
ubhatobhāgavimaṭṭhanti. Evaṁ vutte bhante rattapāṇī
rajakaputto <note n="1">Ma. Yu. taṁ.</note> brāhmaṇaṁ etadavoca idaṁ kho te bhante navaṁ
dussayugaṁ raṅgakkhamañceva ākoṭṭanakkhamañca vimajjanakkhamañcāti.
Evameva kho bhante tassa bhagavato vādo arahato sammāsambuddhassa
raṅgakkhamo ceva paṇḍitānaṁ no bālānaṁ anuyogakkhamo ca
vimajjanakkhamo cāti. Sarājikā kho taṁ gahapati parisā evaṁ
jānāti upāli gahapati niganthassa nāṭaputtassa sāvakoti kassa
taṁ gahapati sāvakaṁ dhāremāti.
<pb n="2.77"/>
<p n="82"/>Evaṁ vutte upāli gahapati uṭṭhāyāsanā ekaṁsaṁ
uttarāsaṅgaṁ karitvā yena bhagavā <pb ed="P" n="1.386" set="M"/>tenañjalimpaṇāmetvā niganthaṁ
nāṭaputtaṁ etadavoca tenahi bhante suṇohi yassāhaṁ sāvako <note n="1">Ma. sāvakoti.</note>
dhīrassa vigatamohassa <note n="2">Po. vītamohassa.</note> pabhinnakhīlassa <note n="3">Ma. bhinnakhīlassa. </note> vijitavijayassa anighassa susamacittassa
buddhasīlassa sādhupaññassa vesamantarassa <note n="4">Sī. Yu. vessantarassa.</note> vimalassa bhagavato
tassa sāvakohamasmi akathaṁkathissa tusitassa vantalokāmisassa muditassa
katasamaṇassa manujassa antimasarīrassa <note n="5">Ma. Yu. antimasārīrassa.</note> narassa anopamassa
virajassa bhagavato tassa sāvakohamasmi asaṁsayassa kusalassa <note n="6">Sī. kalassa. </note> venayikassa
sārathivarassa anuttarassa ruciradhammassa nikkaṅkhassa pabhāsakarassa <note n="7">Ma. pabhāsakassa.</note>
mānacchidassa vīrassa bhagavato tassa sāvakohamasmi nisabhassa appameyyassa
gambhīrassa monappattassa khemaṅkarassa vedassa <note n="8">Sī. Ma. devassa.</note> dhammaṭṭhassa
susaṁvutattassa <note n="9">Ma. Yu. saṁvutattassa. </note> saṅgātigassa muttassa bhagavato tassa sāvakohamasmi
nāgassa pantasenassa khīṇasaññojanassa muttassa paṭimantakassa
monassa <note n="10">Yu. dhonassa.</note> pannadhajassa vītarāgassa dantassa nippapañcassa
bhagavato tassa sāvakohamasmi isisattamassa akuhassa tevijjassa
brahmasattassa <note n="11">Ma. Yu. brahmapattassa.</note> nhātakassa padakassa <note n="12">Po. padakaraṇassa.</note> passaddhassa viditavedassa
purindadassa sakkassa bhagavato tassa sāvakohamasmi ariyassa
bhāvitattassa pattipattassa veyyākaraṇassa satimato vipassissa
anabhiṇatassa no apaṇatassa ānejassa vasippattassa bhagavato tassa
<pb n="2.78"/>
Sāvakohamasmi sammaggatassa jhāyissa ananugatantarassa suddhassa
asitassa appabhītassa <note n="1">Yu. appahīnassa.</note> pavivittassa aggappattassa tiṇṇassa tārayantassa
bhagavato tassa sāvakohamasmi santassa bhūripaññassa
mahāpaññassa vītalobhassa tathāgatassa sugatassa appaṭipuggalassa
asamassa visāradassa nipuṇassa bhagavato tassa sāvakohamasmi
taṇhacchidassa <note n="2">Ma. taṇhacchindissa. </note> buddhassa vītadhūmassa anupalittassa āhuneyyassa
yakkhassa uttamapuggalassa atulassa mahato yasaggappattassa bhagavato
tassa sāvakohamasmīti.
<p n="83"/>Kadā saññūḷhā pana te gahapati ime samaṇassa
gotamassa vaṇṇāti. Seyyathāpi bhante nānāpupphānaṁ mahāpuppharāsi
tamenaṁ dakkho mālākāro vā mālākārantevāsī vā vicitramālaṁ <note n="3">Ma. vicittaṁ mālaṁ. Yu. vicitraṁ.</note>
gantheyya evameva kho bhante so bhagavā anekavaṇṇo anekasatavaṇṇo
ko hi bhante vaṇṇārahassa vaṇṇaṁ na karissatīti.
Atha kho niganthassa nāṭaputtassa bhagavato sakkāraṁ asahamānassa
tattheva uṇhaṁ lohitaṁ mukhato uggañchīti.
Upālivādasuttaṁ niṭṭhitaṁ chaṭṭhaṁ.
</xml>