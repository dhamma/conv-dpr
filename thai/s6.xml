<xml src="s6.xml">
<pgroup id="s6"/>
<readunit id="s6">6. brahmasaṃyuttaṃ</readunit>
<p rend="subhead" check="nosid">1, paṭhamavaggo</p>
<p rend="subhead" sid="1">1, brahmāyācanasuttaṃ</p>
<pb n="1.200"/>
Brahmasaṁyuttaṁ
paṭhamavaggo paṭhamo
paṭhamaṁ āyācanasuttaṁ
<p n="555"/><pb ed="P" n="1.136" set="S"/>Evamme sutaṁ ekaṁ samayaṁ bhagavā uruvelāyaṁ viharati
najjā nerañjarāya tīre ajapālanigrodhe paṭhamābhisambuddho.
Atha kho bhagavato rahogatassa paṭisallīnassa evaṁ cetaso parivitakko
udapādi adhigato kho myāyaṁ dhammo gambhīro duddaso duranubodho
santo paṇīto atakkāvacaro nipuṇo paṇḍitavedanīyo ālayarāmā
kho panāyaṁ pajā ālayaratā ālayasamuditā ālayarāmāya kho
pana pajāya ālayaratāya ālayasamuditāya duddasaṁ idaṁ ṭhānaṁ yadidaṁ
idappaccayatā paṭiccasamuppādo idampi kho ṭhānaṁ duddasaṁ yadidaṁ
sabbasaṅkhārasamatho sabbūpadhipaṭinissaggo taṇhakkhayo virāgo nirodho
nibbānaṁ ahañceva kho pana dhammaṁ deseyyaṁ pare ca me na
ājāneyyuṁ so mamassa kilamatho sā mamassa vihesāti. Apissudaṁ <note n="1">Ma. apissu.</note>
bhagavantaṁ imā anacchariyā gāthāyo paṭibhaṁsu pubbe assutapubbā
kicchena me adhigataṁ halandāni pakāsituṁ
rāgadosaparetehi nāyaṁ dhammo susambudho
<pb n="1.201"/>
Paṭisotagāmiṁ nipuṇaṁ gambhīraṁ duddasaṁ aṇuṁ
rāgaratā na dakkhanti tamokkhandhena āvutāti <note n="1">Ma. āvuṭā.</note>.
Iti <note n="2">Ma. itiha.</note> bhagavato paṭisañcikkhato appossukkatāya cittaṁ namati no
dhammadesanāyāti.
<p n="556"/>Atha kho brahmuno sahampatissa bhagavato cetasā
cetoparivitakkamaññāya etadahosi nassati vata bho loko vinassati vata
bho loko yatra hi nāma tathāgatassa arahato sammāsambuddhassa
appossukkatāya cittaṁ namati no dhammadesanāyāti. Atha kho
brahmā sahampati seyyathāpi nāma balavā puriso sammiñjitaṁ vā
bāhaṁ pasāreyya pasāritaṁ vā bāhaṁ sammiñjeyya evameva
brahmaloke antarahito bhagavato purato pāturahosi. Atha kho
brahmā sahampati ekaṁsaṁ uttarāsaṅgaṁ karitvā dakkhiṇajānumaṇḍalaṁ
paṭhaviyaṁ nihantvā yena bhagavā tenañjaliṁ paṇāmetvā bhagavantaṁ
etadavoca desetu bhante bhagavā dhammaṁ desetu sugato dhammaṁ
santi sattā apparajakkhajātikā assavanatā dhammassa parihāyanti
bhavissanti dhammassa aññātāroti. Idamavoca brahmā sahampati
idaṁ vatvā athāparaṁ etadavoca
pāturahosi magadhesu pubbe
dhammo asuddho samalehi cintito
apāpuretaṁ <note n="3">Yu. avāpuretaṁ.</note> amatassa dvāraṁ
<pb n="1.202"/>
Suṇantu dhammaṁ vimalenānubuddhaṁ
sele yathā pabbatamuddhaniṭṭhito
yathāpi passe janataṁ samantato
tathūpamaṁ dhammamayaṁ sumedhaso <note n="1">Ma. Yu. sumedha.</note>
pāsādamāruyha samantacakkhu
sokāvatiṇṇaṁ janatamapetasoko
avekkhassu jātijarābhibhūtanti <note n="2">Po. Ma. itisaddo natthi.</note>.
Uṭṭhehi vīra vijitasaṅgāma
satthavāha anaṇa vicara loke
desetu <note n="3">Ma. desassu.</note> bhagavā dhammaṁ aññātāro bhavissantīti.
<p n="557"/><pb ed="P" n="1.138" set="S"/>Atha kho bhagavā brahmuno ca ajjhesanaṁ viditvā
sattesu ca kāruññataṁ paṭicca buddhacakkhunā lokaṁ volokesi.
Addasā kho bhagavā buddhacakkhunā lokaṁ volokento satte
apparajakkhe mahārajakkhe tikkhindriye mudindriye svākāre dvākāre
suviññāpaye duviññāpaye appekacce paralokavajjabhayadassāvino <note n="4">Ma. ... ne.</note>
viharante. Seyyathāpi nāma uppaliniyaṁ vā paduminiyaṁ vā puṇḍarīkiniyaṁ
vā appekaccāni uppalāni vā padumāni vā puṇḍarīkāni vā
udake jātāni udake saṁvaḍḍhāni udakānugatāni antonimmuggaposīni
appekaccāni uppalāni vā padumāni vā puṇḍarīkāni vā udake
jātāni udake saṁvaḍḍhāni samodakaṁ ṭhitāni appekaccāni uppalāni
<pb n="1.203"/>
Vā padumāni vā puṇḍarīkāni vā udake jātāni udake saṁvaḍḍhāni
udakaṁ <note n="1">Ma. Yu. udakā ....</note> accuggamma tiṭṭhanti <note n="2">Ma. ṭhitāni.</note> anupalittāni udakena evameva bhagavā
buddhacakkhunā lokaṁ volokento addasa satte apparajakkhe
mahārajakkhe tikkhindriye mudindriye svākāre dvākāre suviññāpaye
duviññāpaye appekacce paralokavajjabhayadassāvino viharante <note n="3">Ma. appekacce na paraloka ...  viharante.</note>
disvāna brahmānaṁ sahampatiṁ gāthāya paccabhāsi
apārutā te <note n="4">Ma. Yu. tesaṁ.</note> amatassa dvārā
ye sotavanto pamañcantu saddhaṁ
vihiṁsasaññī paguṇaṁ na bhāsiṁ
dhammaṁ paṇītaṁ manujesu brahmeti.
<p n="558"/>Atha kho brahmā sahampati katāvakāso khomhi
bhagavatā dhammadesanāyāti bhagavantaṁ abhivādetvā padakkhiṇaṁ katvā
tatthevantaradhāyīti.
<p rend="subhead" sid="2">2, gāravasuttaṃ</p>
Dutiyaṁ gāvarasuttaṁ
<p n="559"/>Evamme sutaṁ ekaṁ samayaṁ bhagavā uruvelāyaṁ viharati
najjā nerañjarāya tīre ajapālanigrodhe paṭhamābhisambuddho. <pb ed="P" n="1.139" set="S"/>Atha kho
bhagavato rahogatassa paṭisallīnassa evaṁ cetaso parivitakko udapādi
dukkhaṁ kho agāravo viharati appatisso kaṁ nu khvāhaṁ samaṇaṁ vā
brāhmaṇaṁ vā sakkatvā garukatvā <note n="5">Po. Ma. garuṁkatvā.</note> upanissāya vihareyyanti.
<p n="560"/>Atha kho bhagavato etadahosi aparipuṇṇassa kho
<pb n="1.204"/>
Sīlakkhandhassa pāripūriyā aññaṁ samaṇaṁ vā brāhmaṇaṁ vā sakkatvā
garukatvā upanissāya vihareyyaṁ na kho panāhaṁ passāmi sadevake loke
samārake sabrahmake sassamaṇabrāhmaṇiyā pajāya sadevamanussāya
attanā sīlasampannataraṁ aññaṁ samaṇaṁ vā brāhmaṇaṁ vā yamahaṁ
sakkatvā garukatvā upanissāya vihareyyaṁ aparipuṇṇassa kho
samādhikkhandhassa pāripūriyā aññaṁ samaṇaṁ vā brāhmaṇaṁ vā
sakkatvā garukatvā upanissāya vihareyyaṁ na kho panāhaṁ passāmi
sadevake loke .pe. Attanā samādhisampannataraṁ aññaṁ samaṇaṁ vā
brāhmaṇaṁ vā yamahaṁ sakkatvā garukatvā upanissāya vihareyyaṁ
aparipuṇṇassa kho paññākkhandhassa pāripūriyā aññaṁ samaṇaṁ vā
brāhmaṇaṁ vā sakkatvā garukatvā upanissāya vihareyyaṁ na kho
panāhaṁ passāmi sadevake loke samārake sabrahmake sassamaṇabrāhmaṇiyā
pajāya sadevamanussāya attanā paññāsampannataraṁ
aññaṁ samaṇaṁ vā brāhmaṇaṁ vā yamahaṁ sakkatvā garukatvā
upanissāya vihareyyaṁ aparipuṇṇassa kho vimuttikkhandhassa pāripūriyā
aññaṁ samaṇaṁ vā brāhmaṇaṁ vā sakkatvā garukatvā upanissāya
vihareyyaṁ na kho panāhaṁ passāmi sadevake loke .pe. Attanā
vimuttisampannataraṁ aññaṁ samaṇaṁ vā brāhmaṇaṁ vā yamahaṁ
sakkatvā garukatvā upanissāya vihareyyaṁ aparipuṇṇassa kho
vimuttiñāṇadassanakkhandhassa pāripūriyā aññaṁ samaṇaṁ vā brāhmaṇaṁ
<pb n="1.205"/>
Vā sakkatvā garukatvā upanissāya vihareyyaṁ na kho panāhaṁ
passāmi sadevake loke samārake sabrahmake sassamaṇabrāhmaṇiyā
pajāya sadevamanussāya attanā vimuttiñāṇadassanasampannataraṁ aññaṁ
samaṇaṁ vā brāhmaṇaṁ vā yamahaṁ sakkatvā garukatvā upanissāya
vihareyyaṁ yannūnāhaṁ yvāyaṁ dhammo mayā abhisambuddho tameva dhammaṁ
sakkatvā garukatvā upanissāya vihareyyanti.
<p n="561"/>Atha kho brahmā sahampati bhagavato cetasā
cetoparivitakkamaññāya seyyathāpi nāma balavā puriso sammiñjitaṁ vā
bāhaṁ pasāreyya pasāritaṁ vā bāhaṁ sammiñjeyya evameva
brahmaloke antarahito bhagavato purato pāturahosi. Atha kho
brahmā sahampati ekaṁsaṁ uttarāsaṅgaṁ karitvā yena bhagavā tenañjaliṁ
paṇāmetvā bhagavantaṁ etadavoca <pb ed="P" n="1.140" set="S"/>evametaṁ bhagavā evametaṁ sugata
yepi te bhante ahesuṁ atītamaddhānaṁ arahanto sammāsambuddhā
tepi bhagavanto dhammaññeva sakkatvā garukatvā upanissāya vihariṁsu
yepi te bhante bhavissanti anāgatamaddhānaṁ arahanto sammāsambuddhā
tepi bhagavanto dhammaññeva sakkatvā garukatvā upanissāya viharissanti
bhagavāpi bhante etarahi arahaṁ sammāsambuddho dhammaññeva sakkatvā
garukatvā upanissāya viharatūti.
<p n="562"/>Idamavoca brahmā sahampati idaṁ vatvā athāparaṁ
etadavoca
<pb n="1.206"/>
Ye ca atītā sambuddhā ye ca buddhā anāgatā
yo cetarahi sambuddho bahunnaṁ <note n="1">Ma. bahūnaṁ.</note> sokanāsano
sabbe saddhammagaruno vihariṁsu <note n="2">Ma. vihaṁsu.</note> viharanti ca
athāpi viharissanti esā buddhāna dhammatā
tasmā hi attakāmena mahattamabhikaṅkhatā
saddhammo garukātabbo saraṁ buddhāna sāsananti.
<p rend="subhead" sid="3">3, brahmadevasuttaṃ</p>
Tatiyaṁ brahmadevasuttaṁ
<p n="563"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tena kho pana samayena
aññatarissā brāhmaṇiyā brahmadevo nāma putto bhagavato
santike <note n="3">Ma. Yu. agārasmā.</note> anagāriyaṁ pabbajito hoti. Atha kho āyasmā
brahmadevo eko vūpakaṭṭho appamatto ātāpī pahitatto viharanto
nacirasseva yassatthāya kulaputtā sammadeva agārasmā anagāriyaṁ
pabbajanti tadanuttaraṁ brahmacariyapariyosānaṁ diṭṭheva dhamme sayaṁ
abhiññā sacchikatvā upasampajja vihāsi khīṇā jāti vusitaṁ
brahmacariyaṁ kataṁ karaṇīyaṁ nāparaṁ itthattāyāti abbhaññāsi.
Aññataro ca panāyasmā brahmadevo arahataṁ ahosi.
<p n="564"/>Atha kho āyasmā brahmadevo pubbaṇhasamayaṁ nivāsetvā
pattacīvaramādāya sāvatthiyaṁ <note n="4">Po. Ma. sāvatthiṁ.</note> piṇḍāya pāvisi sāvatthiyaṁ sapadānaṁ
piṇḍāya caramāno yena sakamātu nivesanaṁ tenupasaṅkami. <pb ed="P" n="1.141" set="S"/>Tena kho
<pb n="1.207"/>
Pana samayena āyasmato brahmadevassa mātā brāhmaṇī brahmuno
āhutiṁ niccaṁ paggaṇhāti. Atha kho brahmuno sahampatissa etadahosi
ayaṁ kho āyasmato brahmadevassa mātā brāhmaṇī brahmuno āhutiṁ
niccaṁ paggaṇhāti yannūnāhaṁ taṁ upasaṅkamitvā saṁvejeyyanti.
<p n="565"/>Atha kho brahmā sahampati seyyathāpi nāma balavā
puriso sammiñjitaṁ vā bāhaṁ pasāreyya pasāritaṁ vā bāhaṁ sammiñjeyya
evameva brahmaloke antarahito āyasmato brahmadevassa mātu
nivesane pāturahosi. Atha kho brahmā sahampati vehāsaṇṭhito
āyasmato brahmadevassa mātaraṁ brāhmaṇiṁ gāthāhi ajjhabhāsi
dūre ito brāhmaṇi brahmaloko
yassāhutiṁ paggaṇhāsi niccaṁ
netādiso brāhmaṇi brahmabhakkho
kiṁ jappasi brahmapathaṁ ajānaṁ <note n="1">Yu. ajānanti.</note>
eso hi te brāhmaṇi brahmadevo
nirūpadhiko atidevapatto
akiñcano bhikkhu anaññaposi
yo te so piṇḍāya gharaṁ paviṭṭho
āhuniyo vedagū bhāvitatto
narāna devāna ca dakkhiṇeyyo
bāhitvā pāpāni anūpalitto
<pb n="1.208"/>
Ghāsesanaṁ iriyati sītibhūto
na tassa pacchā na puratthamatthi
santo vidhūmo anigho nirāso
nikkhittadaṇḍo tasathāvaresu
so tyāhutiṁ bhuñjatu aggapiṇḍaṁ
visenibhūto upasantacitto
nāgova danto carati anejo
bhikkhu susīlo suvimuttacitto
so tyāhutiṁ bhuñjatu aggapiṇḍaṁ
tasmiṁ pasannā avikampamānā
patiṭṭhapehi dakkhiṇaṁ dakkhiṇeyye
karohi puññaṁ sukhamāyatikaṁ
disvā muniṁ brāhmaṇi oghatiṇṇaṁ <note n="1">Ma. Yu. oghatiṇṇanti.</note>
tasmiṁ pasannā avikampamānā
patiṭṭhapehi <note n="2">Ma. Yu. patiṭṭhapesi.</note> dakkhiṇaṁ dakkhiṇeyye
akāsi puññaṁ sukhamāyatikaṁ
disvā muniṁ brāhmaṇi oghatiṇṇanti.
<p rend="subhead" sid="4">4, bakabrahmasuttaṃ</p>
Catutthaṁ bakasuttaṁ
<p n="566"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tena kho pana samayena bakassa brahmuno evarūpaṁ
<pb n="1.209"/>
Pāpakaṁ diṭṭhigataṁ uppannaṁ hoti idaṁ niccaṁ idaṁ dhuvaṁ idaṁ sassataṁ idaṁ
kevalaṁ idaṁ acavanadhammaṁ idaṁ hi na jāyati na jiyyati na miyyati na
cavati na upapajjati ito ca panaññaṁ uttariṁ <note n="1">Ma. uttari.</note> nissaraṇaṁ natthīti.
<p n="567"/>Atha kho bhagavā bakassa brahmuno cetasā
cetoparivitakkamaññāya seyyathāpi nāma balavā puriso sammiñjitaṁ vā
bāhaṁ pasāreyya pasāritaṁ vā bāhaṁ sammiñjeyya evameva jetavane
antarahito tasmiṁ brahmaloke pāturahosi. Addasā kho bako
brahmā bhagavantaṁ dūratova āgacchantaṁ disvāna bhagavantaṁ etadavoca
ehi kho mārisa svāgataṁ te mārisa cirassaṁ kho mārisa imaṁ
pariyāyamakāsi yadidaṁ idhāgamanāya idaṁ hi mārisa niccaṁ idaṁ dhuvaṁ
idaṁ sassataṁ idaṁ kevalaṁ idaṁ acavanadhammaṁ idañhi na jāyati na
jiyyati na miyyati na cavati na upapajjati ito ca panaññaṁ
uttariṁ <note n="2">Ma. uttari.</note> nissaraṇaṁ natthīti.
<p n="568"/>Evaṁ vutte bhagavā bakaṁ brahmānaṁ etadavoca avijjāgato
vata bho bako brahmā avijjāgato vata bho bako brahmā
yatra hi nāma aniccaṁyeva samānaṁ niccanti vakkhati adhuvaṁyeva samānaṁ
dhuvanti vakkhati asassataṁyeva samānaṁ sassatanti vakkhati <pb ed="P" n="1.143" set="S"/>akevalaṁyeva
samānaṁ kebalanti vakkhati cavanadhammaṁyeva samānaṁ acavanadhammanti vakkhati
yattha ca pana jāyati ca jiyyati ca miyyati ca cavati ca upapajjati
ca taṁ <note n="3">Ma. Yu. taṁ ca.</note> tathā vakkhati idaṁ hi na jāyati na jiyyati na miyyati na cavati
<pb n="1.210"/>
Na upapajjatīti <note n="1">Ma. Yu. itisaddo natthi.</note> santañca panaññaṁ uttariṁ nissaraṇaṁ natthaññaṁ
uttariṁ nissaraṇanti vakkhatīti.
<p n="569"/>Dvāsattati gotama puññakammā
vasavattino jātijaraṁ atītā
ayamantimā vedagū brahmupapatti
asmābhijappanti janā anekāti.
<p n="570"/>Appaṁ hi etaṁ na hi dīghamāyuṁ <note n="2">Ma. Yu. dīghamāyu.</note>
yaṁ tvaṁ baka maññasi dīghamāyuṁ
sataṁ sahassāna nirabbudānaṁ
āyuṁ pajānāmi tvāhaṁ brahmeti.
<p n="571"/>Anantadassī bhagavāhamasmi
jātijaraṁ sokamupātivatto
kiṁ me purāṇaṁ vata sīlavattaṁ
ācikkhametaṁ yamahaṁ vijaññāti.
<p n="572"/>Yaṁ tvaṁ apāyesi bahū manusse
pipāsite ghammani samparete
tante purāṇaṁ vata sīlavattaṁ
suttappabuddhova anussarāmi
yaṁ eṇikulasmiṁ janataṁ <note n="3">Ma. Yu. janaṁ gahītaṁ.</note> gahitaṁ
amocayī gayhakaṁ nīyamānaṁ
<pb n="1.211"/>
Tante purāṇaṁ vata sīlavattaṁ
suttappabuddhova anussarāmi
gaṅgāya sotasmi gahītanāvaṁ
luddhena nāgena manussakampā <note n="1">Ma. Yu. manussakamyā.</note>
amocayittha <note n="2">pamocayittha.</note> balasā pasayha
tante purāṇaṁ vata sīlavattaṁ
suttappabuddhova anussarāmi
kappo ca te paṭacaro ahosiṁ
sambuddhivantaṁ vatinaṁ amaññiṁ
tante purāṇaṁ vata sīlavattaṁ
suttappabuddhova anussarāmi <note n="3">Po. Ma. itisaddo atthi.</note>
addhā pajānāsi mametamāyuṁ
aññepi jānāsi tathā hi buddho
tathā hi tyāyaṁ jalitānubhāvo
obhāsayaṁ tiṭṭhati brahmalokanti.
<p rend="subhead" sid="5">5, aññatarabrahmasuttaṃ</p>
Pañcamaṁ aparādiṭṭhisuttaṁ
<p n="573"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tena kho pana samayena
aññatarassa brahmuno evarūpaṁ pāpakaṁ diṭṭhigataṁ uppannaṁ hoti
natthi so samaṇo vā brāhmaṇo vā yo idha āgaccheyyāti.
<pb n="1.212"/>
<p n="574"/>Atha kho bhagavā tassa brahmuno cetasā cetoparivitakkamaññāya
seyyathāpi nāma balavā puriso .pe. Tasmiṁ brahmaloke
pāturahosi. Atha kho bhagavā tassa brahmuno uparivehāsaṁ pallaṅkena
nisīdi tejodhātuṁ samāpajjitvā.
<p n="575"/>Atha kho āyasmato mahāmoggallānassa etadahosi
kahaṁ nu kho bhagavā etarahi viharatīti. Addasā kho āyasmā
mahāmoggallāno bhagavantaṁ dibbena cakkhunā visuddhena atikkantamānusakena
tassa brahmuno uparivehāsaṁ pallaṅkena nisinnaṁ tejodhātuṁ
samāpannaṁ disvāna seyyathāpi nāma balavā puriso sammiñjitaṁ vā
bāhaṁ pasāreyya pasāritaṁ vā bāhaṁ sammiñjeyya evameva jetavane
antarahito tasmiṁ brahmaloke pāturahosi. Atha kho āyasmā
mahāmoggallāno puratthimaṁ disaṁ nissāya tassa brahmuno uparivehāsaṁ
pallaṅkena nisīdi tejodhātuṁ samāpajjitvā nīcatarakaṁ <note n="1">Ma. Yu. nīcataraṁ.</note> bhagavato.
<p n="576"/>Atha kho āyasmato mahākassapassa etadahosi kahaṁ nu
kho bhagavā etarahi viharatīti. Addasā kho āyasmā mahākassapo
bhagavantaṁ dibbena cakkhunā .pe. Disvāna seyyathāpi nāma balavā
puriso .pe. Evameva <pb ed="P" n="1.145" set="S"/>jetavane antarahito tasmiṁ brahmaloke
pāturahosi. Atha kho āyasmā mahākassapo dakkhiṇaṁ disaṁ
nissāya tassa brahmuno uparivehāsaṁ pallaṅkena nisīdi tejodhātuṁ
samāpajjitvā nīcatarakaṁ <note n="2">Ma. Yu. nīcataraṁ.</note> bhagavato.
<pb n="1.213"/>
<p n="577"/>Atha kho āyasmato mahākappinassa etadahosi kahaṁ
nu kho bhagavā etarahi viharatīti. Atha <note n="1">Ma. Yu. etthantare taṁ iti dissati.</note> kho āyasmā mahākappino
bhagavantaṁ dibbena cakkhunā .pe. Tejodhātuṁ samāpannaṁ disvāna
seyyathāpi nāma balavā puriso .pe. Evameva jetavane antarahito
tasmiṁ brahmaloke pāturahosi. Atha kho āyasmā mahākappino
pacchimaṁ disaṁ nissāya tassa brahmuno uparivehāsaṁ pallaṅkena nisīdi
tejodhātuṁ samāpajjitvā nīcatarakaṁ bhagavato.
<p n="578"/>Atha kho āyasmato anuruddhassa etadahosi kahaṁ nu
kho bhagavā etarahi viharatīti. Addasā kho āyasmā anuruddho
.pe. Tejodhātuṁ samāpannaṁ disvāna seyyathāpi nāma balavā
puriso .pe. Tasmiṁ brahmaloke pāturahosi. Atha kho āyasmā
anuruddho uttaraṁ disaṁ nissāya tassa brahmuno uparivehāsaṁ pallaṅkena
nisīdi tejodhātuṁ samāpajjitvā nīcatarakaṁ bhagavato.
<p n="579"/>Atha kho āyasmā mahāmoggallāno <note n="2">Ma. Yu. etthantare taṁ iti dissati.</note> brahmānaṁ
gāthāya ajjhabhāsi
ajjāpi te āvuso sā diṭṭhi yā te diṭṭhi pure ahu
passasi vītivattantaṁ brahmaloke parāyananti. <note n="3">Ma. Yu. pabhassaranti.</note>
<p n="580"/>Na me mārisa sā diṭṭhi yā me diṭṭhi pure ahu
passāmi vītivattantaṁ brahmaloke parāyanaṁ <note n="4">Ma. Yu. pabhassaranti.</note>
svāhaṁ ajja kathaṁ vajjaṁ ahaṁ niccomhi sassatoti.
<pb n="1.214"/>
<p n="581"/>Atha kho bhagavā taṁ brahmānaṁ saṁvejetvā seyyathāpi
nāma balavā puriso sammiñjitaṁ vā bāhaṁ pasāreyya pasāritaṁ
vā bāhaṁ sammiñjeyya evameva tasmiṁ brahmaloke antarahito
jetavane pāturahosi. Atha kho so brahmā aññataraṁ brahmapārisajjaṁ
āmantesi ehi tvaṁ mārisa yenāyasmā mahāmoggallāno
tenupasaṅkama upasaṅkamitvā āyasmantaṁ mahāmoggallānaṁ evaṁ vadehi
atthi nu kho mārisa moggallāna aññepi tassa bhagavato sāvakā
evaṁmahiddhikā <pb ed="P" n="1.146" set="S"/>evaṁmahānubhāvā seyyathāpi nāma <note n="1">Po. Ma. Yu. nāmasaddo natthi.</note> bhavaṁ moggallāno
kassapo kappino anuruddhoti. Evaṁ mārisāti kho so brahmapārisajjo
tassa brahmuno paṭissuṇitvā <note n="2">Ma. Yu. paṭissutvā.</note> seyyathāpi nāma balavā
puriso .pe. Evameva tasmiṁ brahmaloke antarahito āyasmato
mahāmoggallānassa purato pāturahosi.
<p n="582"/>Atha kho so brahmapārisajjo āyasmantaṁ mahāmoggallānaṁ
abhivādetvā ekamantaṁ aṭṭhāsi. Ekamantaṁ ṭhito so
brahmapārisajjo āyasmantaṁ mahāmoggallānaṁ etadavoca atthi nu
mārisa .pe. Anuruddhoti.
<p n="583"/>Atha kho āyasmā mahāmoggallāno <note n="3">Ma. Yu. etthantare  taṁ iti dissati.</note> brahmapārisajjaṁ
gāthāya ajjhabhāsi
tevijjā iddhipattā ca cetopariyāyakovidā
khīṇāsavā arahanto bahū buddhassa sāvakāti.
<pb n="1.215"/>
<p n="584"/>Atha kho so brahmapārisajjo āyasmato
mahāmoggallānassa bhāsitaṁ abhinanditvā anumoditvā yena so brahmā
tenupasaṅkami upasaṅkamitvā taṁ brahmānaṁ etadavoca āyasmā
mārisa mahāmoggallāno evamāha
tevijjā iddhipattā ca cetopariyāyakovidā
khīṇāsavā arahanto bahū buddhassa sāvakāti.
<p n="585"/>Idamavoca so brahmapārisajjo attamano ca so
brahmā tassa brahmapārisajjassa bhāsitaṁ abhinandīti.
<p rend="subhead" sid="6">6, brahmalokasuttaṃ</p>
Chaṭṭhaṁ pamādasuttaṁ
<p n="586"/>Sāvatthīnidānaṁ. Tena kho pana samayena bhagavā
divāvihāragato hoti paṭisallīno. Atha kho subrahmā ca paccekabrahmā
suddhāvāso ca paccekabrahmā yena bhagavā tenupasaṅkamiṁsu
upasaṅkamitvā paccekaṁ dvārabāhaṁ upanissāya aṭṭhaṁsu. Atha kho
subrahmā paccekabrahmā suddhāvāsaṁ paccekabrahmānaṁ etadavoca
akālo kho tāva mārisa bhagavantaṁ payirupāsituṁ divāvihāragato
bhagavā paṭisallīno ca amu <note n="1">Ma. Yu. asuko.</note> ca brahmaloko iddho ceva phīto ca
brahmā ca tattha pamādavihāraṁ viharati āyāma mārisa yena
so brahmaloko tenupasaṅkamissāma upasaṅkamitvā taṁ brahmānaṁ
saṁvejeyyāmāti. <pb ed="P" n="1.147" set="S"/>Evaṁ mārisāti kho suddhāvāso paccekabrahmā
subrahmuno paccekabrahmuno paccassosi. Atha kho subrahmā
<pb n="1.216"/>
Paccekabrahmā suddhāvāso ca paccekabrahmā seyyathāpi nāma
balavā puriso .pe. Evameva bhagavato purato antarahitā tasmiṁ
brahmaloke pāturahesuṁ. Addasā kho so brahmā te brahmāno
dūratova āgacchante disvāna te brahmāno etadavoca handa
kuto nu tumhe mārisā āgacchathāti. Atha <note n="1">Ma. āgatā kho mayaṁ mārisa amha ....</note> kho mayaṁ mārisa
āgacchāma tassa bhagavato arahato sammāsambuddhassa santikā
gacchasi <note n="2">Ma. Yu. gaccheyyāsi.</note> pana tvaṁ mārisa tassa bhagavato upaṭṭhānaṁ arahato
sammāsambuddhassāti.
<p n="587"/>Evaṁ vutte <note n="3">evaṁ vutto. </note> kho so brahmā taṁ vacanaṁ anadhivāsento
sahassakkhattuṁ attānaṁ abhinimminitvā subrahmānaṁ paccekabrahmānaṁ
etadavoca passasi me no tvaṁ mārisa evarūpaṁ iddhānubhāvanti.
Passāmi kho <note n="4">Yu. no.</note> tyāhaṁ mārisa evarūpaṁ iddhānubhāvanti. So khvāhaṁ
mārisa evaṁmahiddhiko evaṁmahānubhāvo kassa aññassa samaṇassa
vā brāhmaṇassa vā upaṭṭhānaṁ gamissāmīti.
<p n="588"/>Atha kho subrahmā paccekabrahmā dvisahassakkhattuṁ
attānaṁ abhinimminitvā <note n="5">Ma. Yu. etthantare taṁ iti dissati.</note> brahmānaṁ etadavoca passasi me no
tvaṁ mārisa evarūpaṁ taṁ iddhānubhāvanti. Passāmi kho tyāhaṁ
mārisa evarūpaṁ iddhānubhāvanti. Tayā ca kho mārisa mayā ca
sveva bhagavā mahiddhikataro ceva mahānubhāvo ca āgaccheyyāsi <note n="6">Ma. Yu. gaccheyyāsi.</note>
tvaṁ mārisa tassa bhagavato upaṭṭhānaṁ arahato sammāsambuddhassāti.
<pb n="1.217"/>
<p n="589"/>Atha kho so brahmā subrahmānaṁ paccekabrahmānaṁ
gāthāya ajjhabhāsi
tayo supaṇṇā caturo ca haṁsā
byagghīnisā pañcasatā ca jhāyino
tayidaṁ vimānaṁ jalate ca brahme
obhāsayaṁ uttarassaṁ disāyanti.
<p n="590"/>Kiñcāpi te taṁ jalatī <note n="1">Ma. Yu. jalate.</note> vimānaṁ
obhāsayaṁ uttarassaṁ disāyaṁ
rūpe raṇaṁ disvā sadā pavedhitaṁ
tasmā na rūpe ramatī sumedhoti.
<p n="591"/>Atha kho subrahmā ca paccekabrahmā suddhāvāso
ca paccekabrahmā taṁ brahmānaṁ saṁvejetvā tatthevantaradhāyiṁsu.
Agamāsi ca <note n="2">agamāsi ca kho so.</note> so brahmā aparena samayena bhagavato upaṭṭhānaṁ arahato
sammāsambuddhassāti.
<p rend="subhead" sid="7">7, kokālikasuttaṃ</p>
Sattamaṁ paṭhamakokālikasuttaṁ
<p n="592"/>Sāvatthiyaṁ ... Tena kho pana samayena bhagavā divāvihāragato
hoti paṭisallīno. Atha kho subrahmā ca paccekabrahmā
suddhāvāso ca paccekabrahmā yena bhagavā tenupasaṅkamiṁsu
upasaṅkamitvā paccekaṁ dvārabāhaṁ nissāya aṭṭhaṁsu.
<p n="593"/>Atha kho subrahmā paccekabrahmā kokālikaṁ bhikkhuṁ
<pb n="1.218"/>
Ārabbha bhagavato santike imaṁ gāthaṁ abhāsi
appameyyaṁ paminanto kodha vidvā vikappaye
appameyyaṁ pamāyinaṁ nidhutantaṁ <note n="1">Ma. nivutaṁ taṁ. Yu. nivutaṁ.</note> maññe puthujjananti.
<p rend="subhead" sid="8">8, katamodakatissasuttaṃ</p>
Aṭṭhamaṁ tissakasuttaṁ
<p n="594"/>Sāvatthiyaṁ ... Tena kho pana samayena bhagavā divāvihāragato
hoti paṭisallīno. Atha kho subrahmā ca paccekabrahmā
suddhāvāso ca paccekabrahmā yena bhagavā tenupasaṅkamiṁsu
upasaṅkamitvā paccekaṁ dvārabāhaṁ nissāya aṭṭhaṁsu.
<p n="595"/>Atha kho suddhāvāso paccekabrahmā katamorakatissakaṁ <note n="2">Ma. katamodakatissakaṁ.</note>
bhikkhuṁ ārabbha bhagavato santike imaṁ gāthaṁ abhāsi
appameyyaṁ paminanto kodha vidvā vikappaye
appameyyaṁ pamāyinaṁ nidhutantaṁ maññe akissavanti.
<p rend="subhead" sid="9">9, turūbrahmasuttaṃ</p>
Navamaṁ tudubrahmasuttaṁ <note n="3">Ma. turū .... </note>
<p n="596"/>Sāvatthiyaṁ ... Tena kho pana samayena kokāliko bhikkhu
ābādhiko hoti dukkhito bāḷhagilāno. Atha kho tudupaccekabrahmā <note n="3">Ma. turū .... </note>
abhikkantāya rattiyā abhikkantavaṇṇo kevalakappaṁ jetavanaṁ
obhāsetvā yena kokāliko bhikkhu tenupasaṅkami upasaṅkamitvā vehāsaṁ
ṭhito kokālikaṁ bhikkhuṁ etadavoca pasādehi kokālika sārīputtamoggallānesu
cittaṁ pesalā sārīputtamoggallānāti. Kosi
tvaṁ āvusoti. Ahaṁ tudupaccekabrahmāti <note n="3">Ma. turū .... </note>. Kinnu <note n="4">Po. Ma. Yu. nanu.</note> tvaṁ āvuso
<pb n="1.219"/>
Bhagavatā anāgāmī byākato kathañcarahi <note n="1">Ma. Yu. atha kiñcarahi.</note> idhāgatoti. Passa
yāvañca te idaṁ aparaddhanti.
<p n="597"/>Purisassa hi jātassa kudhārī <note n="2">Ma. Yu. kuṭhārī.</note> jāyate mukhe
yāya chindati attānaṁ bālo dubbhāsitaṁ bhaṇaṁ
yo nindiyaṁ pasaṁsati taṁ vā nindati yo pasaṁsiyo
vicināti mukhena so kaliṁ kalinā tena sukhaṁ na vindati
appamatto <note n="3">Ma. Yu. appamattatho. </note> ayaṁ kali yo akkhesu dhanaparājayo
sabbassāpi sahāpi attanā
ayameva mahantataro kali
yo sugatesu manaṁ padosaye.
Sataṁ sahassāna nirabbudānaṁ
chattiṁsati pañca ca abbudāni
yamariye <note n="4">Ma. Yu. yamariyagarahī.</note> garahī nirayaṁ upeti
vācaṁ manañca paṇidhāya pāpakanti.
<p rend="subhead" sid="10">10, kokālikasuttaṃ</p>
Dasamaṁ dutiyakokālikasuttaṁ
<p n="598"/>Sāvatthiyaṁ ... Atha kho kokāliko bhikkhu yena bhagavā
tenupasaṅkami <pb ed="P" n="1.150" set="S"/>upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinno kho kokāliko bhikkhu bhagavantaṁ etadavoca
pāpicchā bhante sārīputtamoggallānā pāpikānaṁ icchānaṁ vasaṁ
gatāti.
<pb n="1.220"/>
<p n="599"/>Evaṁ vutte bhagavā kokālikaṁ bhikkhuṁ etadavoca mā
hevaṁ kokālika avaca mā hevaṁ kokālika avaca pasādehi kokālika
sārīputtamoggallānesu cittaṁ pesalā sārīputtamoggallānāti.
Dutiyampi kho kokāliko bhikkhu bhagavantaṁ etadavoca kiñcāpi me
bhante <note n="1">Ma. Yu. etthantare bhagavā saddhāyiko paccayikoti dissanti.</note> saddhāyako paccayako atha kho pāpicchāva sārīputtamoggallānā
pāpakānaṁ icchānaṁ vasaṁ gatāti. Dutiyampi kho bhagavā
kokālikaṁ bhikkhuṁ etadavoca mā hevaṁ kokālika avaca mā
hevaṁ kokālika avaca pasādehi kokālika sārīputtamoggallānesu
cittaṁ pesalā sārīputtamoggallānāti. Tatiyampi kho kokāliko
bhikkhu bhagavantaṁ etadavoca .pe. Icchānaṁ vasaṁ gatāti. Tatiyampi
kho bhagavā kokālikaṁ bhikkhuṁ etadavoca .pe. Pesalā
sārīputtamoggallānāti.
<p n="600"/>Atha kho kokāliko bhikkhu uṭṭhāyāsanā bhagavantaṁ
abhivādetvā padakkhiṇaṁ katvā pakkāmi. Acirapakkantassa ca kokālikassa
bhikkhuno sāsapamattīhi piḷakāhi sabbo kāyo phuṭṭho ahosi
sāsapamattiyo hutvā muggamattiyo ahesuṁ muggamattiyo hutvā
kaḷāyamattiyo ahesuṁ kaḷāyamattiyo hutvā kolaṭṭhimattiyo ahesuṁ
kolaṭṭhimattiyo hutvā kolamattiyo ahesuṁ kolamattiyo hutvā
āmalakamattiyo ahesuṁ āmalakamattiyo hutvā veluvasalāṭukamattiyo
ahesuṁ veluvasalāṭukamattiyo hutvā billamattiyo ahesuṁ
<pb n="1.221"/>
Billamattiyo hutvā pabhijjiṁsu pubbañca lohitañca pagghariṁsu. Atha kho
kokāliko bhikkhu teneva ābādhena kālamakāsi. <pb ed="P" n="1.151" set="S"/>Kālakato ca
kokāliko bhikkhu padumanirayaṁ upapajji sārīputtamoggallānesu cittaṁ
āghātetvā.
<p n="601"/>Atha kho brahmā sahampati abhikkantāya rattiyā
abhikkantavaṇṇo kevalakappaṁ jetavanaṁ obhāsetvā yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ aṭṭhāsi.
Ekamantaṁ ṭhito kho brahmā sahampati bhagavantaṁ etadavoca kokāliko
bhante bhikkhu kālakato <note n="1">kālamakāsīti vā pāṭho.</note> kālakato ca bhante kokāliko bhikkhu
padumanirayaṁ upapanno sārīputtamoggallānesu cittaṁ āghātetvāti.
Idamavoca brahmā sahampati idaṁ vatvā bhagavantaṁ abhivādetvā
padakkhiṇaṁ katvā tatthevantaradhāyīti.
<p n="602"/>Atha kho bhagavā tassā rattiyā accayena bhikkhū āmantesi
imaṁ bhikkhave rattiṁ brahmā sahampati abhikkantāya rattiyā
abhikkantavaṇṇo kevalakappaṁ jetavanaṁ obhāsetvā yenāhaṁ tenupasaṅkami
upasaṅkamitvā maṁ abhivādetvā ekamantaṁ aṭṭhāsi ekamantaṁ ṭhito
kho bhikkhave brahmā sahampati maṁ etadavoca kokāliko bhante
bhikkhu kālakato kālakato ca bhante kokāliko bhikkhu padumanirayaṁ
upapanno sārīputtamoggallānesu cittaṁ āghātetvāti idamavoca
<pb n="1.222"/>
Bhikkhave brahmā sahampati idaṁ vatvā maṁ abhivādetvā padakkhiṇaṁ
katvā tatthevantaradhāyīti.
<p n="603"/>Evaṁ vutte aññataro bhikkhu bhagavantaṁ etadavoca
kīvadīghaṁ nu kho bhante padumaniraye āyuppamāṇanti. Dīghaṁ kho
bhikkhu padumaniraye āyuppamāṇaṁ taṁ na sukaraṁ saṅkhātuṁ ettakāni
vassāni iti vā ettakāni vassasatāni iti vā ettakāni
vassasahassāni iti vā ettakāni vassasatasahassāni iti vāti.
Sakkā pana bhante upamā kātunti.
<p n="604"/><pb ed="P" n="1.152" set="S"/>Sakkā bhikkhūti bhagavā avoca seyyathāpi bhikkhu vīsatikhāriko
kosalako tilavāho tato puriso vassasatassa vassasatassa <note n="1">Yu. vassasahassassa.</note>
accayena ekamekaṁ tilaṁ uddhareyya khippataraṁ kho so bhikkhu
vīsatikhāriko kosalako tilavāho iminā upakkamena parikkhayaṁ pariyādānaṁ
gaccheyya na tveva eko abbudo nirayo seyyathāpi bhikkhu
vīsati abbudā nirayā evameko nirabbudo nirayo seyyathāpi
bhikkhu vīsati nirabbudā nirayā evameko ababo nirayo seyyathāpi
bhikkhu vīsati ababā nirayā evameko aṭaṭo nirayo seyyathāpi
bhikkhu vīsati aṭaṭā nirayā evameko ahaho nirayo seyyathāpi
bhikkhu vīsati ahahā nirayā evameko kumudo nirayo seyyathāpi
bhikkhu vīsati kumudā nirayā evameko sogandhiko nirayo seyyathāpi
bhikkhu vīsati sogandhikā nirayā evameko uppalako <note n="2">Ma. Yu. uppalanirayo.</note> nirayo
<pb n="1.223"/>
Seyyathāpi bhikkhu vīsati uppalakā nirayā evameko puṇḍarīko
nirayo seyyathāpi bhikkhu vīsati puṇḍarīkā nirayā evameko
padumo nirayo padumaṁ kho pana bhikkhu nirayaṁ <note n="1">Ma. padume pana bhikkhu niraye. Yu. padumake ....</note> kokāliko bhikkhu
upapanno sārīputtamoggallānesu cittaṁ āghātetvāti.
<p n="605"/>Idamavoca bhagavā idaṁ vatvāna sugato athāparaṁ
etadavoca satthā
purisassa hi khātassa kudhārī jāyate mukhe
yāya chindati attānaṁ bālo dubbhāsitaṁ bhaṇaṁ
yo nindiyaṁ pasaṁsati taṁ vā nindati yo pasaṁsiyo
vicināti mukhena so kaliṁ kalinā tena sukhaṁ na vindati
appamatto ayaṁ kali yo akkhesu dhanaparājayo
sabbassāpi sahāpi attanā
ayameva mahantataro kali
yo sugatesu manaṁ padosaye.
Sataṁ sahassāna nirabbudānaṁ
chattiṁsati pañca ca abbudāni
yamariye garahī nirayaṁ upeti
vācaṁ manañca paṇidhāya pāpakanti.
Paṭhamo vaggo.
<pb n="1.224"/>
Tassuddānaṁ
āyācanaṁ gāravo brahmadevo
bako ca brahmā aparā ca diṭṭhi
pamādakokālikatissako ca
tudu ca brahmā aparo kokālikoti.
<p rend="subhead" check="nosid">2, dutiyavaggo</p>
<p rend="subhead" sid="11">1, sanaṅkumārasuttaṃ</p>
<pb n="1.225"/>
Dutiyavaggo dutiyo
paṭhamaṁ sanaṅkumārasuttaṁ
<p n="606"/>Evamme sutaṁ ekaṁ samayaṁ bhagavā rājagahe viharati
sappinītīre. Atha kho brahmā sanaṅkumāro abhikkantāya rattiyā
abhikkantavaṇṇo kevalakappaṁ sappinītīraṁ obhāsetvā yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ
aṭṭhāsi.
<p n="607"/>Ekamantaṁ ṭhito kho brahmā sanaṅkumāro bhagavato
santike imaṁ gāthaṁ abhāsi
khattiyo seṭṭho janetasmiṁ ye gottapaṭisārino
vijjācaraṇasampanno so seṭṭho devamānuseti.
<p n="608"/>Idamavoca brahmā sanaṅkumāro samanuñño satthā
ahosi. Atha kho brahmā sanaṅkumāro samanuñño me satthāti
bhagavantaṁ abhivādetvā padakkhiṇaṁ katvā tatthevantaradhāyīti.
<p rend="subhead" sid="12">2, devadattasuttaṃ</p>
Dutiyaṁ devadattasuttaṁ
<p n="609"/>Evamme sutaṁ ekaṁ samayaṁ bhagavā rājagahe viharati
gijjhakūṭe pabbate acirapakkante devadatte. Atha kho brahmā
sahampati abhikkantāya rattiyā abhikkantavaṇṇo kevalakappaṁ
<pb n="1.226"/>
Gijjhakūṭaṁ <undef/> obhāsetvā yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ aṭṭhāsi.
<p n="610"/><pb ed="P" n="1.154" set="S"/>Ekamantaṁ ṭhito kho brahmā sahampati devadattaṁ ārabbha
bhagavato santike imaṁ gāthaṁ abhāsi
phalaṁ ve kaddaliṁ hanti phalaṁ veḷuṁ phalaṁ naḷaṁ
sakkāro kāpurisaṁ hanti gabbho assatariṁ yathāti.
<p rend="subhead" sid="13">3, andhakavindasuttaṃ</p>
Tatiyaṁ andhakavindasuttaṁ
<p n="611"/>Ekaṁ samayaṁ bhagavā magadhesu viharati andhakavinde. Tena
kho pana samayena bhagavā rattandhakāratimisāyaṁ ajjhokāse nisinno
hoti. Devo ca ekamekaṁ phusāyati. Atha kho brahmā sahampati
abhikkantāya rattiyā abhikkantavaṇṇo kevalakappaṁ andhakavindaṁ
obhāsetvā yena bhagavā tenupasaṅkami upasaṅkamitvā bhagavantaṁ
abhivādetvā ekamantaṁ aṭṭhāsi.
<p n="612"/>Ekamantaṁ ṭhito kho brahmā sahampati bhagavato santike
imā gāthāyo abhāsi
sevetha pantāni sayanāsanāni
careyya saññojanavippamokkhā
sa ce ratiṁ nādhigaccheyya tattha
saṅghe vase rakkhitatto satimā
kulā kulaṁ piṇḍikāya caranto
<pb n="1.227"/>
Indriyagutto nipako satimā
sevetha pantāni sayanāsanāni
bhayā pamutto abhaye vimutto
yattha bheravā siriṁsapā <note n="1">Ma. sariṁsapā.</note>
vijju sañcarati thaneti <note n="2">thanayati.</note> devo
andhakāratimisāya rattiyā
nisīdi tattha bhikkhu vigatalomahaṁso
idañca <note n="3">Ma. Yu. idaṁ hi</note> jātu me diṭṭhaṁ nayidaṁ itihītihaṁ
ekasmiṁ brahmacariyasmiṁ sahassaṁ maccuhāyinaṁ
bhīyo pañcasatā sekkhā dasā ca dasadhā dasa
sabbe sotaṁ samāpannā atiracchānagāmino
athāyaṁ itarā pajā puññabhāgāti me mano
saṅkhātuṁ nopi sakkomi musāvādassa ottapanti <note n="4">Yu. ottape.</note>.
<p rend="subhead" sid="14">4, aruṇavatīsuttaṃ</p>
Catutthaṁ aruṇavatīsuttaṁ
<p n="613"/><pb ed="P" n="1.155" set="S"/>Ekaṁ samayaṁ bhagavā sāvatthiyaṁ viharati .pe. Tatra kho
bhagavā bhikkhū āmantesi bhikkhavoti. Bhadanteti te bhikkhū bhagavato
paccassosuṁ.
<p n="614"/>Bhagavā etadavoca bhūtapubbaṁ bhikkhave rājā ahosi
aruṇavā nāma. Rañño kho pana bhikkhave aruṇavato aruṇavatī
nāma rājadhānī ahosi. Aruṇavatiṁ kho pana bhikkhave rājadhāniṁ <note n="5">aruṇavatiyaṁ  ... rājadhāniyaṁ.</note> sikhī
<pb n="1.228"/>
Bhagavā arahaṁ sammāsambuddho upanissāya vihāsi. Sikhissa kho
pana bhikkhave bhagavato arahato sammāsambuddhassa abhibhū sambhavaṁ nāma
sāvakayugaṁ ahosi aggayugaṁ bhaddayugaṁ <note n="1">Ma. Yu. aggabhaddayugaṁ.</note>.
<p n="615"/>Atha kho bhikkhave sikhī bhagavā arahaṁ sammāsambuddho
abhibhuṁ bhikkhuṁ āmantesi āyāma brāhmaṇa yena aññataro
brahmaloko tenupasaṅkamissāma yāva bhattassa kālo bhavissatīti.
Evaṁ bhanteti kho bhikkhave abhibhū bhikkhu sikhissa bhagavato arahato
sammāsambuddhassa paccassosi. Atha kho bhikkhave sikhī ca <note n="2">Po. Ma. Yu. casaddo natthi.</note> bhagavā
arahaṁ sammāsambuddho abhibhū ca bhikkhu seyyathāpi nāma balavā puriso
sammiñjitaṁ vā bāhaṁ pasāreyya pasāritaṁ vā bāhaṁ sammiñjeyya
evameva aruṇavatiyā rājadhāniyā antarahitā tasmiṁ brahmaloke
pāturahesuṁ. Atha kho bhikkhave sikhī bhagavā arahaṁ sammāsambuddho
abhibhuṁ bhikkhuṁ āmantesi paṭibhātu brāhmaṇa brahmuno ca
brahmaparisāya ca brahmapārisajjānañca dhammī kathāti. Evaṁ bhanteti
kho bhikkhave abhibhū bhikkhu sikhissa bhagavato arahato sammāsambuddhassa
paṭissutvā brahmānañca brahmaparisañca brahmapārisajje ca dhammiyā
kathāya sandassesi samādapesi samuttejesi sampahaṁsesi.
<p n="616"/>Tatra sudaṁ bhikkhave brahmā ca <pb ed="P" n="1.156" set="S"/>brahmaparisā ca
brahmapārisajjā ca ujjhāyanti khīyanti vipācenti acchariyaṁ vata bho
abbhūtaṁ vata bho kathañhi nāma satthari sammukhībhūte sāvako dhammaṁ
<pb n="1.229"/>
Desessatīti. Atha kho bhikkhave sikhī bhagavā arahaṁ sammāsambuddho
abhibhuṁ bhikkhuṁ āmantesi ujjhāyanti kho te brāhmaṇa brahmā
ca brahmaparisā ca brahmapārisajjā ca acchariyaṁ vata bho abbhūtaṁ
vata bho kathañhi nāma satthari sammukhībhūte sāvako dhammaṁ desessatīti
tenahi tvaṁ brāhmaṇa bhiyyoso mattāya brahmānañca brahmaparisañca
brahmapārisajje ca saṁvejehīti. Evaṁ bhanteti kho
bhikkhave abhibhū bhikkhu sikhissa bhagavato arahato sammāsambuddhassa
paṭissutvā dissamānenapi kāyena dhammaṁ desesi adissamānenapi
kāyena dhammaṁ desesi dissamānenapi heṭṭhimena upaḍḍhakāyena
adissamānenapi <note n="1">Po. Ma. Yu. pisaddo natthi.</note> uparimena upaḍḍhakāyena dhammaṁ desesi dissamānenapi
uparimena upaḍḍhakāyena adissamānenapi heṭṭhimena upaḍḍhakāyena
dhammaṁ desesi.
<p n="617"/>Tatra sudaṁ bhikkhave brahmā ca brahmaparisā ca
brahmapārisajjā ca acchariyabbhūtacittajātā ahesuṁ acchariyaṁ vata bho
abbhūtaṁ vata bho samaṇassa mahiddhikatā mahānubhāvatāti. Atha
kho bhikkhave <note n="2">Po. Ma. Yu. bhikkhaveti ālapanapadaṁ na dissati.</note> abhibhū bhikkhu sikhiṁ bhagavantaṁ arahantaṁ sammāsambuddhaṁ
etadavoca abhijānāmi khvāhaṁ bhante bhikkhusaṅghassa majjhe
evarūpiṁ vācaṁ bhāsitā pahomi khvāhaṁ āvuso brahmaloke ṭhito
sahassīlokadhātuṁ sarena viññāpetunti. Etassa brāhmaṇa kālo
etassa brāhmaṇa kālo yaṁ tvaṁ brāhmaṇa brahmaloke ṭhito
<pb n="1.230"/>
Sahassīlokadhātuṁ sarena viññāpeyyāsīti. Evaṁ bhanteti kho bhikkhave
abhibhū bhikkhu sikhissa bhagavato arahato sammāsambuddhassa paṭissutvā
brahmaloke ṭhito imā gāthāyo abhāsi
ārabbhatha nikkamatha <note n="1">Yu. nikkhamatha.</note> yuñjatha buddhasāsane
dhunātha maccuno senaṁ naḷāgāraṁva kuñjaro
yo imasmiṁ dhammavinaye appamatto vihessati <note n="2">Ma. Yu. vihassati.</note>
pahāya jātisaṁsāraṁ dukkhassantaṁ karissatīti.
<p n="618"/>Atha kho bhikkhave sikhī ca bhagavā arahaṁ sammāsambuddho
abhibhū ca bhikkhu brahmānañca brahmaparisañca brahmapārisajje ca
saṁvejetvā seyyathāpi nāma .pe. Tasmiṁ brahmaloke antarahitā
aruṇavatiyā rājadhāniyā pāturahesuṁ. Atha kho bhikkhave sikhī bhagavā
arahaṁ sammāsambuddho bhikkhū āmantesi assuttha no tumhe
bhikkhave abhibhussa bhikkhuno brahmaloke ṭhitassa gāthāyo bhāsamānassāti.
Assumhā <note n="3">Ma. Yu. assumha.</note> kho mayaṁ bhante abhibhussa bhikkhuno brahmaloke
ṭhitassa gāthāyo bhāsamānassāti. Yathākathaṁ pana tumhe bhikkhave
assuttha abhibhussa bhikkhuno brahmaloke ṭhitassa gāthāyo
bhāsamānassāti. Evaṁ kho mayaṁ bhante assumhā abhibhussa bhikkhuno
brahmaloke ṭhitassa gāthāyo bhāsamānassa
ārabbhatha nikkamatha yuñjatha buddhasāsane
dhunātha maccuno senaṁ naḷāgāraṁva kuñjaro
<pb n="1.231"/>
Yo imasmiṁ dhammavinaye appamatto vihessati
pahāya jātisaṁsāraṁ dukkhassantaṁ karissatīti
evaṁ kho mayaṁ bhante assumhā abhibhussa bhikkhuno brahmaloke
ṭhitassa gāthāyo bhāsamānassāti.
<p n="619"/>Sādhu sādhu bhikkhave sādhu kho tumhe bhikkhave assuttha
abhibhussa bhikkhuno brahmaloke ṭhitassa gāthāyo bhāsamānassāti.
Idamavoca bhagavā attamanā te bhikkhū bhagavato bhāsitaṁ abhinandunti.
<p rend="subhead" sid="15">5, parinibbānasuttaṃ</p>
Pañcamaṁ parinibbānasuttaṁ
<p n="620"/>Ekaṁ samayaṁ bhagavā kusinārāyaṁ viharati upavattane mallānaṁ
sālavane antarena yamakasālānaṁ parinibbānasamaye. Atha kho bhagavā
bhikkhū āmantesi handadāni <pb ed="P" n="1.158" set="S"/>bhikkhave āmantayāmi vo vayadhammā
saṅkhārā appamādena sampādethāti ayaṁ tathāgatassa pacchimā
vācāti <note n="1">Po. Ma. Yu. itisaddo natthi.</note>.
<p n="621"/>Atha kho bhagavā paṭhamajjhānaṁ samāpajji paṭhamajjhānā
vuṭṭhahitvā dutiyajjhānaṁ samāpajji dutiyajjhānā vuṭṭhahitvā tatiyajjhānaṁ
samāpajji tatiyajjhānā vuṭṭhahitvā catutthajjhānaṁ samāpajji
catutthajjhānā vuṭṭhahitvā ākāsānañcāyatanaṁ samāpajji ākāsānañcāyatanā
vuṭṭhahitvā viññāṇañcāyatanaṁ samāpajji viññāṇañcāyatanā
vuṭṭhahitvā ākiñcaññāyatanaṁ samāpajji ākiñcaññāyatanā
vuṭṭhahitvā nevasaññānāsaññāyatanaṁ samāpajji nevasaññānāsaññāyatanā
<pb n="1.232"/>
Vuṭṭhahitvā saññāvedayitanirodhaṁ samāpajji saññāvedayitanirodhā
vuṭṭhahitvā nevasaññānāsaññāyatanaṁ samāpajji
nevasaññānāsaññāyatanā vuṭṭhahitvā ākiñcaññāyatanaṁ samāpajji
ākiñcaññāyatanā vuṭṭhahitvā viññāṇañcāyatanaṁ samāpajji
viññāṇañcāyatanā vuṭṭhahitvā ākāsānañcāyatanaṁ samāpajji
ākāsānañcāyatanā vuṭṭhahitvā catutthajjhānaṁ samāpajji catutthajjhānā
vuṭṭhahitvā tatiyajjhānaṁ samāpajji tatiyajjhānā vuṭṭhahitvā dutiyajjhānaṁ
samāpajji dutiyajjhānā vuṭṭhahitvā paṭhamajjhānaṁ samāpajji paṭhamajjhānā
vuṭṭhahitvā dutiyajjhānaṁ samāpajji dutiyajjhānā vuṭṭhahitvā
tatiyajjhānaṁ samāpajji tatiyajjhānā vuṭṭhahitvā catutthajjhānaṁ
samāpajji catutthajjhānā vuṭṭhahitvā samanantaraṁ bhagavā parinibbāyi.
<p n="622"/>Parinibbute bhagavati saha parinibbānā brahmā sahampati
imaṁ gāthaṁ abhāsi
sabbeva nikkhipissanti bhūtā loke samussayaṁ
yattha etādiso satthā loke appaṭipuggalo
tathāgato balappatto sambuddho parinibbutoti.
<p n="623"/>Parinibbute bhagavati saha parinibbānā sakko
devānamindo imaṁ gāthaṁ abhāsi
aniccā vata saṅkhārā uppādavayadhammino
uppajjitvā nirujjhanti tesaṁ vūpasamo sukhoti.
<pb n="1.233"/>
<p n="624"/>Parinibbute bhagavati saha parinibbānā āyasmā ānando
imaṁ gāthaṁ abhāsi
tadāsi yaṁ bhiṁsanakaṁ tadāsi lomahaṁsanaṁ
sabbākāravarūpete sambuddhe parinibbuteti.
<p n="625"/><pb ed="P" n="1.159" set="S"/>Parinibbute bhagavati saha parinibbānā āyasmā anuruddho
imā gāthāyo abhāsi
nāhu assāsapassāso ṭhitacittassa tādino
anejo santimārabbha cakkhumā parinibbuto <note n="1">dī. mahā. 10/182. mahāparinibbānasutte yaṁ kālamakarī munīti pāṭho dissati. </note>
asallīnena cittena vedanaṁ ajjhavāsayi
pajjotasseva nibbānaṁ vimokkho cetaso ahūti.
Brahmapañcakaṁ.
Tassuddānaṁ
brahmāsanaṁ devadatto andhakavindo aruṇavatī
parinibbānena ca desitaṁ idaṁ brahmapañcakaṁ <note n="2">imasmiñca brahmasaṁyuttassante.  tassuddānaṁ  brahmāyācanaṁ gāravañca brahmadevo bako brahmā</note>.
Brahmasaṁyuttaṁ samattaṁ.
<pb n="1.234"/>
Aññataro ca brahmā ca brahmaloko kokālikañca
āḷavikañca tudu ca brahmā kokālikabhikkhu
sanaṅkumārena devadattaṁ andhavindaṁ aruṇavatī
parinibbānena paṇṇarasāti
īdisā pāṭhakkamā dissanti.
</xml>