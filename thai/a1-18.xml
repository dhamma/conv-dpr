<xml src="a1-18.xml">
<readunit id="a1-17">17. pasādakaradhammavaggo</readunit>
Pasādakaradhammādipāli
<p n="207"/>Addhamidaṁ bhikkhave lābhānaṁ yadidaṁ āraññakattaṁ <note n="2">Ma. araññikattaṁ.</note> piṇḍapātikattaṁ
paṁsukūlikattaṁ tecīvarikattaṁ dhammakathikattaṁ vinayadharakattaṁ bāhusaccaṁ
thāvareyyaṁ ākappasampadā parivārasampadā mahāparivāratā kulaputti <note n="3">Ma. Yu. kolaputti.</note>
vaṇṇapokkharatā kalyāṇavākkaraṇatā appicchatā appābādhatāti.
<readunit id="a1-18">18. aparāccharāsaṅghātavaggo</readunit>
<p n="208"/>Accharāsaṅghātamattaṁpi ce bhikkhave bhikkhu paṭhamaṁ jhānaṁ bhāveti
ayaṁ vuccati bhikkhave bhikkhu arittajjhāno viharati satthusāsanakaro ovādapaṭikaro
amoghaṁ raṭṭhapiṇḍaṁ bhuñjati ko pana vādo ye naṁ
bahulīkarontīti.
<p n="209"/>Accharāsaṅghātamattaṁpi ce bhikkhave bhikkhu dutiyaṁ jhānaṁ bhāveti
<pb n="1.51"/>
... Tatiyaṁ jhānaṁ bhāveti ... Catutthaṁ jhānaṁ bhāveti ... Mettaṁ
cetovimuttiṁ bhāveti ... Karuṇaṁ cetovimuttiṁ bhāveti ... <pb ed="P" n="1.39" set="A"/>Muditaṁ
cetovimuttiṁ bhāveti ... Upekkhaṁ cetovimuttiṁ bhāveti ... Kāye
kāyānupassī viharati ātāpī sampajāno satimā vineyya loke
abhijjhādomanassaṁ ... Vedanāsu vedanānupassī viharati .pe. Citte
cittānupassī viharati .pe. Dhammesu dhammānupassī viharati ātāpī
sampajāno satimā vineyya loke abhijjhādomanassaṁ ... Anuppannānaṁ
pāpakānaṁ akusalānaṁ dhammānaṁ anuppādāya chandaṁ janeti vāyamati viriyaṁ
ārabhati cittaṁ paggaṇhāti padahati ... Uppannānaṁ pāpakānaṁ akusalānaṁ
dhammānaṁ pahānāya chandaṁ janeti vāyamati viriyaṁ ārabhati cittaṁ paggaṇhāti
padahati ... Anuppannānaṁ kusalānaṁ dhammānaṁ uppādāya chandaṁ janeti
vāyamati viriyaṁ ārabhati cittaṁ paggaṇhāti padahati ... Uppannānaṁ
kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya
pāripūriyā chandaṁ janeti vāyamati viriyaṁ ārabhati cittaṁ paggaṇhāti
padahati ... Chandasamādhipadhānasaṅkhārasamannāgataṁ iddhipādaṁ bhāveti ...
Viriyasamādhipadhānasaṅkhārasamannāgataṁ iddhipādaṁ bhāveti ... Cittasamādhi-
padhānasaṅkhārasamannāgataṁ iddhipādaṁ bhāveti ... Vīmaṁsāsamādhipadhānasaṅkhāra-
samannāgataṁ iddhipādaṁ bhāveti ... Saddhindriyaṁ bhāveti ... Viriyindriyaṁ
bhāveti ... Satindriyaṁ bhāveti ... Samādhindriyaṁ bhāveti ...
Paññindriyaṁ bhāveti ... Saddhābalaṁ bhāveti ... Viriyabalaṁ bhāveti ...
<pb n="1.52"/>
Satibalaṁ bhāveti ... Samādhibalaṁ bhāveti ... Paññābalaṁ bhāveti
... Satisambojjhaṅgaṁ bhāveti ... Dhammavicayasambojjhaṅgaṁ bhāveti ...
Viriyasambojjhaṅgaṁ <pb ed="P" n="1.40" set="A"/>bhāveti ... Pītisambojjhaṅgaṁ bhāveti ... Passaddhi-
sambojjhaṅgaṁ bhāveti ... Samādhisambojjhaṅgaṁ bhāveti ... Upekkhā-
sambojjhaṅgaṁ bhāveti ... Sammādiṭṭhiṁ bhāveti ... Sammāsaṅkappaṁ
bhāveti ... Sammāvācaṁ bhāveti ... Sammākammantaṁ bhāveti ...
Sammāājīvaṁ bhāveti ... Sammāvāyāmaṁ bhāveti ... Sammāsatiṁ bhāveti
... Sammāsamādhiṁ bhāveti ...
<p n="210"/>Ajjhattaṁ rūpasaññī bahiddhā rūpāni passati parittāni
suvaṇṇadubbaṇṇāni tāni abhibhuyya jānāmi passāmīti evaṁ saññī
hoti ...
<p n="211"/>Ajjhattaṁ rūpasaññī bahiddhā rūpāni passati appamāṇāni
suvaṇṇadubbaṇṇāni tāni abhibhuyya jānāmi passāmīti evaṁ saññī
hoti ...
<p n="212"/>Ajjhattaṁ arūpasaññī bahiddhā rūpāni passati parittāni
suvaṇṇadubbaṇṇāni tāni abhibhuyya jānāmi passāmīti evaṁ saññī
hoti ...
<p n="213"/>Ajjhattaṁ arūpasaññī bahiddhā rūpāni passati appamāṇāni
suvaṇṇadubbaṇṇāni tāni abhibhuyya jānāmi passāmīti evaṁ
saññī hoti ...
<pb n="1.53"/>
<p n="214"/>Ajjhattaṁ arūpasaññī bahiddhā rūpāni passati nīlāni
nīlavaṇṇāni nīlanidassanāni nīlanibhāsāni tāni abhibhuyya jānāmi
passāmīti evaṁ saññī hoti ...
<p n="215"/>Ajjhattaṁ arūpasaññī bahiddhā rūpāni passati pītāni
pītavaṇṇāni pītanidassanāni pītanibhāsāni tāni abhibhuyya jānāmi
passāmīti evaṁ saññī hoti ...
<p n="216"/>Ajjhattaṁ arūpasaññī bahiddhā rūpāni passati lohitakāni
lohitakavaṇṇāni lohitakanidassanāni lohitakanibhāsāni tāni abhibhuyya
jānāmi passāmīti evaṁ saññī hoti ...
<p n="217"/>Ajjhattaṁ arūpasaññī bahiddhā rūpāni passati odātāni
odātavaṇṇāni odātanidassanāni odātanibhāsāni tāni abhibhuyya
jānāmi passāmīti evaṁ saññī hoti ... Rūpī rūpāni passati ...
<p n="218"/><pb ed="P" n="1.41" set="A"/>Ajjhattaṁ arūpasaññī bahiddhā rūpāni passati ...
Subhanteva adhimutto hoti ...
<p n="219"/>Sabbaso rūpasaññānaṁ samatikkamā paṭighasaññānaṁ atthaṅgamā
nānattasaññānaṁ amanasikārā ananto ākāsoti ākāsānañcāyatanaṁ
upasampajja viharati ...
<p n="220"/>Sabbaso ākāsānañcāyatanaṁ samatikkamma anantaṁ
viññāṇanti viññāṇañcāyatanaṁ upasampajja viharati ...
<p n="221"/>Sabbaso viññāṇañcāyatanaṁ samatikkamma natthi kiñcīti
<pb n="1.54"/>
Ākiñcaññāyatanaṁ upasampajja viharati ...
<p n="222"/>Sabbaso ākiñcaññāyatanaṁ samatikkamma nevasaññānāsaññāyatanaṁ
upasampajja viharati ...
<p n="223"/>Sabbaso nevasaññānāsaññāyatanaṁ samatikkamma
saññāvedayitanirodhaṁ upasampajja viharati ...
<p n="224"/>Paṭhavīkasiṇaṁ bhāveti ... Āpokasiṇaṁ bhāveti ...
Tejokasiṇaṁ bhāveti ... Vāyokasiṇaṁ bhāveti ... Nīlakasiṇaṁ bhāveti
... Pītakasiṇaṁ bhāveti ... Lohitakasiṇaṁ bhāveti ... Odātakasiṇaṁ
bhāveti ... Ākāsakasiṇaṁ bhāveti ... Viññāṇakasiṇaṁ bhāveti
... Asubhasaññaṁ bhāveti ... Maraṇasaññaṁ bhāveti ... Āhāre
paṭikkūlasaññaṁ bhāveti ... Sabbaloke anabhiratasaññaṁ bhāveti ...
Aniccasaññaṁ bhāveti ... Anicce dukkhasaññaṁ bhāveti ... Dukkhe
anattasaññaṁ bhāveti ... Pahānasaññaṁ bhāveti ... Virāgasaññaṁ
bhāveti ... Nirodhasaññaṁ bhāveti ... Aniccasaññaṁ bhāveti ...
Anattasaññaṁ bhāveti ... <pb ed="P" n="1.42" set="A"/>Maraṇasaññaṁ bhāveti ... Āhāre paṭikkūlasaññaṁ
bhāveti ... Sabbaloke anabhiratasaññaṁ bhāveti ... Aṭṭhikasaññaṁ
bhāveti ... Puḷavakasaññaṁ bhāveti ... Vinīlakasaññaṁ bhāveti
... Vicchiddakasaññaṁ bhāveti ... Uddhumātakasaññaṁ bhāveti ...
Buddhānussatiṁ bhāveti ... Dhammānussatiṁ bhāveti ... Saṅghānussatiṁ
bhāveti ... Sīlānussatiṁ bhāveti ... Cāgānussatiṁ bhāveti ...
<pb n="1.55"/>
Devatānussatiṁ bhāveti ... Ānāpānasati bhāveti ... Maraṇasatiṁ
bhāveti ... Kāyagatāsatiṁ bhāveti ... Upasamānussatiṁ bhāveti ...
Paṭhamajjhānasahagataṁ saddhindriyaṁ bhāveti ... Viriyindriyaṁ bhāveti ...
Satindriyaṁ bhāveti ... Samādhindriyaṁ bhāveti ... Paññindriyaṁ bhāveti
... Saddhābalaṁ bhāveti ... Viriyabalaṁ bhāveti ... Satibalaṁ bhāveti
... Samādhibalaṁ bhāveti ... Paññābalaṁ bhāveti ... Dutiyajjhānasahagataṁ .pe.
Tatiyajjhānasahagataṁ .pe. Catutthajjhānasahagataṁ .pe. Mettāsahagataṁ
.pe. Karuṇāsahagataṁ .pe. Muditāsahagataṁ .pe. Upekkhāsahagataṁ
saddhindriyaṁ bhāveti ... Viriyindriyaṁ bhāveti ... <pb ed="P" n="1.43" set="A"/>Satindriyaṁ
bhāveti ... Samādhindriyaṁ bhāveti ... Paññindriyaṁ bhāveti ...
Saddhābalaṁ bhāveti ... Viriyabalaṁ bhāveti ... Satibalaṁ bhāveti ...
Samādhibalaṁ bhāveti ... Paññābalaṁ bhāveti ayaṁ vuccati bhikkhave
bhikkhu arittajjhāno viharati satthusāsanakaro ovādapaṭikaro amoghaṁ
raṭṭhapiṇḍaṁ bhuñjati ko pana vādo ye naṁ bahulīkarontīti.
</xml>