<xml src="s56.xml">
<pgroup id="s56"/>
<readunit id="s56">12. saccasaṃyuttaṃ</readunit>
<p rend="subhead" check="nosid">1, samādhivaggo</p>
<p rend="subhead" sid="1">1, samādhisuttaṃ</p>
<pb n="5.520"/>
Saccasaṁyuttaṁ
samādhivaggo paṭhamo
<p n="1654"/>Sāvatthīnidānaṁ. Samādhiṁ bhikkhave bhāvetha. Samāhito
bhikkhave bhikkhu yathābhūtaṁ pajānāti. Kiñci yathābhūtaṁ pajānāti.
Idaṁ dukkhanti yathābhūtaṁ pajānāti ayaṁ dukkhasamudayoti yathābhūtaṁ
pajānāti ayaṁ dukkhanirodhoti yathābhūtaṁ pajānāti ayaṁ dukkhanirodhagāminī
paṭipadāti yathābhūtaṁ pajānāti. Samādhiṁ bhikkhave bhāvetha.
Samāhito bhikkhave bhikkhu yathābhūtaṁ pajānāti. Tasmā tiha bhikkhave
idaṁ dukkhanti yogo karaṇīyo ayaṁ dukkhasamudayoti yogo karaṇīyo
ayaṁ dukkhanirodhoti yogo karaṇīyo ayaṁ dukkhanirodhagāminī paṭipadāti
yogo karaṇīyoti.
<p rend="subhead" sid="2">2, paṭisallānasuttaṃ</p>
<p n="1655"/>Paṭisallāne bhikkhave yogamāpajjatha. Paṭisallīno
bhikkhave bhikkhu yathābhūtaṁ pajānāti. Kiñci yathābhūtaṁ pajānāti.
Idaṁ dukkhanti yathābhūtaṁ <pb ed="P" n="5.415" set="S"/>pajānāti ayaṁ dukkhasamudayoti yathābhūtaṁ
pajānāti ayaṁ dukkhanirodhoti yathābhūtaṁ pajānāti ayaṁ dukkhanirodhagāminī
paṭipadāti yathābhūtaṁ pajānāti. Paṭisallāne bhikkhave yogamāpajjatha.
Paṭisallīno bhikkhave bhikkhu yathābhūtaṁ pajānāti. Tasmā
tiha bhikkhave idaṁ dukkhanti yogo karaṇīyo ayaṁ dukkhasamudayoti
<pb n="5.521"/>
Yogo karaṇīyo ayaṁ dukkhanirodhoti yogo karaṇīyo ayaṁ dukkhanirodhagāminī
paṭipadāti yogo karaṇīyoti.
<p rend="subhead" sid="3">3, paṭhamakulaputtasuttaṃ</p>
<p n="1656"/>Ye hi keci bhikkhave atītamaddhānaṁ kulaputtā sammā
agārasmā anagāriyaṁ pabbajiṁsu sabbe te catunnaṁ ariyasaccānaṁ
yathābhūtaṁ abhisamayāya. Ye hi keci bhikkhave anāgatamaddhānaṁ kulaputtā
sammā agārasmā anagāriyaṁ pabbajissanti sabbe te
catunnaṁ ariyasaccānaṁ yathābhūtaṁ abhisamayāya. Ye hi keci bhikkhave
etarahi kulaputtā sammā agārasmā anagāriyaṁ pabbajanti sabbe
te catunnaṁ ariyasaccānaṁ yathābhūtaṁ abhisamayāya. Katamesaṁ catunnaṁ.
Dukkhassa ariyasaccassa dukkhasamudayassa ariyasaccassa dukkhanirodhassa
ariyasaccassa dukkhanirodhagāminīpaṭipadāya ariyasaccassa. Ye hi
keci bhikkhave atītamaddhānaṁ kulaputtā sammā agārasmā anagāriyaṁ
pabbajiṁsu pabbajissanti pabbajanti sabbe te imesaṁyeva
catunnaṁ ariyasaccānaṁ yathābhūtaṁ abhisamayāya. Tasmā tiha bhikkhave
idaṁ dukkhanti yogo karaṇīyo .pe. Ayaṁ dukkhanirodhagāminī
paṭipadāti yogo karaṇīyoti.
<p rend="subhead" sid="4">4, dutiyakulaputtasuttaṃ</p>
<p n="1657"/>Ye hi keci bhikkhave atītamaddhānaṁ kulaputtā sammā
agārasmā anagāriyaṁ pabbajitā yathābhūtaṁ abhisamesuṁ sabbe te
cattāri <pb ed="P" n="5.416" set="S"/>ariyasaccāni yathābhūtaṁ abhisamesuṁ. Ye hi keci bhikkhave
anāgatamaddhānaṁ kulaputtā sammā agārasmā anagāriyaṁ pabbajitā
<pb n="5.522"/>
Yathābhūtaṁ abhisamessanti sabbe te cattāri ariyasaccāni yathābhūtaṁ
abhisamessanti. Ye hi keci bhikkhave etarahi kulaputtā sammā
agārasmā anagāriyaṁ pabbajitā yathābhūtaṁ abhisamenti sabbe te
cattāri ariyasaccāni yathābhūtaṁ abhisamenti. Katamāni cattāri.
Dukkhaṁ ariyasaccaṁ dukkhasamudayo ariyasaccaṁ dukkhanirodho ariyasaccaṁ
dukkhanirodhagāminīpaṭipadā ariyasaccaṁ. Ye hi keci bhikkhave atītamaddhānaṁ
kulaputtā sammā agārasmā anagāriyaṁ pabbajitā yathābhūtaṁ
abhisamesuṁ abhisamessanti abhisamenti sabbe te imāni cattāri
ariyasaccāni yathābhūtaṁ abhisamenti. Tasmā tiha bhikkhave idaṁ
dukkhanti yogo karaṇīyo .pe. Ayaṁ dukkhanirodhagāminī paṭipadāti
yogo karaṇīyoti.
<p rend="subhead" sid="5">5, paṭhamasamaṇabrāhmaṇasuttaṃ</p>
<p n="1658"/>Ye hi keci bhikkhave atītamaddhānaṁ samaṇā vā brāhmaṇā
vā yathābhūtaṁ abhisambujjhiṁsu <note n="1">Ma. abhisambojjhiṁsu.</note> sabbe te cattāri ariyasaccāni yathābhūtaṁ
abhisambujjhiṁsu. Ye hi keci bhikkhave anāgatamaddhānaṁ samaṇā vā
brāhmaṇā vā yathābhūtaṁ abhisambujjhissanti <note n="2">Ma. abhisambojjhissanti.</note> sabbe te cattāri
ariyasaccāni yathābhūtaṁ abhisambujjhissanti. Ye hi keci bhikkhave
etarahi samaṇā vā brāhmaṇā vā yathābhūtaṁ abhisambujjhanti <note n="3">Ma. abhisambojjhanti.  evamupari.</note>
sabbe te cattāri ariyasaccāni yathābhūtaṁ abhisambujjhanti.
Katamāni cattāri. Dukkhaṁ ariyasaccaṁ .pe. Dukkhanirodhagāminīpaṭipadā
ariyasaccaṁ. Ye <note n="4">Yu. yepi <pb ed="P" n="5.417" set="S"/>hi. evamupari.</note> hi keci bhikkhave atītamaddhānaṁ samaṇā vā
<pb n="5.523"/>
Brāhmaṇā vā yathābhūtaṁ abhisambujjhiṁsu abhisambujjhissanti abhisambujjhanti
sabbe te imāni cattāri ariyasaccāni yathābhūtaṁ
abhisambujjhanti. Tasmā tiha bhikkhave idaṁ dukkhanti yogo
karaṇīyo .pe. Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="6">6, dutiyasamaṇabrāhmaṇasuttaṃ</p>
<p n="1659"/>Ye hi keci bhikkhave atītamaddhānaṁ samaṇā vā brāhmaṇā
vā yathābhūtaṁ abhisambuddhaṁ pakāsesuṁ sabbe te cattāri ariyasaccāni
yathābhūtaṁ abhisambuddhaṁ pakāsesuṁ. Ye hi keci bhikkhave
anāgatamaddhānaṁ samaṇā vā brāhmaṇā vā yathābhūtaṁ abhisambuddhaṁ
pakāsessanti sabbe te cattāri ariyasaccāni yathābhūtaṁ abhisambuddhaṁ
pakāsessanti. Yehi keci bhikkhave etarahi samaṇā vā brāhmaṇā
vā yathābhūtaṁ abhisambuddhaṁ pakāsenti sabbe te cattāri ariyasaccāni
yathābhūtaṁ abhisambuddhaṁ pakāsenti. Katamāni cattāri. Dukkhaṁ
ariyasaccaṁ .pe. Dukkhanirodhagāminīpaṭipadā ariyasaccaṁ. Ye hi
keci bhikkhave atītamaddhānaṁ samaṇā vā brāhmaṇā vā yathābhūtaṁ
abhisambuddhaṁ pakāsesuṁ pakāsessanti pakāsenti sabbe te imāni
cattāri ariyasaccāni yathābhūtaṁ abhisambuddhaṁ pakāsesuṁ pakāsessanti
pakāsenti. Tasmā tiha bhikkhave idaṁ dukkhanti yogo karaṇīyo
.pe. Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="7">7, vitakkasuttaṃ</p>
<p n="1660"/>Mā bhikkhave pāpake akusale vitakke vitakketha <note n="1">Ma. Yu. vitakkeyyātha.</note>.
<pb n="5.524"/>
Seyyathīdaṁ. Kāmavitakkaṁ byāpādavitakkaṁ vihiṁsāvitakkaṁ. Taṁ kissa
hetu. Nete bhikkhave vitakkā atthasañhitā nādibrahmacariyakā na
nibbidāya na virāgāya na nirodhāya na upasamāya na abhiññāya na
sambodhāya na nibbānāya saṁvattanti. Vitakkantā <note n="1">Ma. Yu. vitakkentā.</note> ca kho tumhe
bhikkhave idaṁ dukkhanti vitakkeyyātha ayaṁ dukkhasamudayoti vitakkeyyātha
ayaṁ dukkhanirodhoti vitakkeyyātha ayaṁ dukkhanirodhagāminī paṭipadāti
vitakkeyyātha. Taṁ kissa hetu. Ete bhikkhave vitakkā atthasañhitā <note n="2">Yu. brahmacariyakā.</note>
ete ādibrahmacariyakā ete nibbidāya virāgāya nirodhāya upasamāya
abhiññāya sambodhāya nibbānāya saṁvattanti. Tasmā tiha bhikkhave
idaṁ dukkhanti yogo karaṇīyo .pe. Ayaṁ dukkhanirodhagāminī paṭipadāti
yogo karaṇīyoti.
<p rend="subhead" sid="8">8, cintasuttaṃ</p>
<p n="1661"/>Mā bhikkhave pāpakaṁ akusalaṁ cittaṁ cintetha <note n="3">Ma. Yu. cinteyyātha.</note> sassato
lokoti vā asassato lokoti vā antavā lokoti vā
anantavā lokoti vā taṁ jīvaṁ taṁ sarīranti vā aññaṁ jīvaṁ
aññaṁ sarīranti vā hoti tathāgato paraṁ maraṇāti vā na
hoti tathāgato paraṁ maraṇāti vā hoti ca na ca hoti tathāgato
paraṁ maraṇāti vā neva hoti na na hoti tathāgato paraṁ maraṇāti
vā. Taṁ kissa hetu. Nesā bhikkhave cintā atthasañhitā
nādibrahmacariyakā na nibbidāya na virāgāya na nirodhāya na
<pb n="5.525"/>
Upasamāya na abhiññāya na sambodhāya na nibbānāya saṁvattati <note n="1">Yu. saṁvattanti.</note>.
Cintentā ca kho tumhe bhikkhave idaṁ dukkhanti cinteyyātha
ayaṁ dukkhasamudayoti cinteyyātha ayaṁ dukkhanirodhoti cinteyyātha
ayaṁ dukkhanirodhagāminī paṭipadāti cinteyyātha. Taṁ <pb ed="P" n="5.419" set="S"/>kissa hetu.
Esā bhikkhave cintā atthasañhitā esā ādibrahmacariyakā esā
nibbidāya virāgāya nirodhāya upasamāya abhiññāya sambodhāya
nibbānāya saṁvattati. Tasmā tiha bhikkhave idaṁ dukkhanti
yogo karaṇīyo .pe. Ayaṁ dukkhanirodhagāminī paṭipadāti yogo
karaṇīyoti.
<p rend="subhead" sid="9">9, viggāhikakathāsuttaṃ</p>
<p n="1662"/>Mā bhikkhave viggāhikakathaṁ kathetha <note n="2">Ma. Yu. katheyyātha.</note> na tvaṁ imaṁ dhammavinayaṁ
ājānāsi ahaṁ imaṁ dhammavinayaṁ ājānāmi kiṁ tvaṁ imaṁ
dhammavinayaṁ ājānissasi micchāpaṭipanno tvamasi ahamasmi sammāpaṭipanno
pure vacanīyaṁ pacchā avaca pacchā vacanīyaṁ pure avaca
sahitaṁ me asahitante āciṇṇante <note n="3">Ma. adhiciṇṇaṁ te .... </note> viparāvattaṁ āropito te
vādo paravādappamokkhāya <note n="4">Ma. Yu. caravādappamokkhāya.</note> niggahitosi nibbedhehi vā sace pahosīti.
Taṁ kissa hetu. Nesā bhikkhave kathā atthasañhitā nādibrahmacariyakā
na nibbidāya na virāgāya na nirodhāya na upasamāya na
abhiññāya na sambodhāya na nibbānāya saṁvattati. Kathentā ca
kho tumhe bhikkhave idaṁ dukkhanti katheyyātha ayaṁ dukkhasamudayoti
<pb n="5.526"/>
Katheyyātha ayaṁ dukkhanirodhoti katheyyātha ayaṁ dukkhanirodhagāminī
paṭipadāti .pe. Yogo karaṇīyoti.
<p rend="subhead" sid="10">10, tiracchānakathāsuttaṃ</p>
<p n="1663"/>Mā bhikkhave anekavihitaṁ tiracchānakathaṁ kathetha <note n="1">Ma. Yu. katheyyātha.</note>. Seyyathīdaṁ.
Rājakathaṁ corakathaṁ mahāmattakathaṁ senākathaṁ bhayakathaṁ yuddhakathaṁ <note n="2">Yu. suddhakathaṁ.</note> annakathaṁ
pānakathaṁ vatthakathaṁ sayanakathaṁ mālākathaṁ gandhakathaṁ ñātikathaṁ yānakathaṁ
gāmakathaṁ nigamakathaṁ nagarakathaṁ janapadakathaṁ itthīkathaṁ purisakathaṁ <note n="3">Ma. ayaṁ pāṭho natthi. </note> surākathaṁ <note n="4">sūrakathantipi pāṭho.</note>
visikhākathaṁ kumbhaṭṭhānakathaṁ pubbapetakathaṁ nānattakathaṁ lokakkhāyikaṁ
samuddakkhāyikaṁ itibhavābhavakathaṁ iti vā. Taṁ kissa hetu. Nesā
bhikkhave kathā atthasañhitā nādibrahmacariyakā na nibbidāya na
virāgāya na nirodhāya na upasamāya na abhiññāya na sambodhāya
na nibbānāya saṁvattati. Kathentā ca kho tumhe bhikkhave idaṁ
dukkhanti katheyyātha ayaṁ dukkhasamudayoti katheyyātha ayaṁ dukkhanirodhoti
katheyyātha ayaṁ dukkhanirodhagāminī paṭipadāti katheyyātha.
Taṁ kissa hetu. Esā bhikkhave kathā atthasañhitā esā ādibrahmacariyakā
esā nibbidāya virāgāya nirodhāya upasamāya abhiññāya
sambodhāya nibbānāya saṁvattati. Tasmā tiha bhikkhave idaṁ
dukkhanti yogo karaṇīyo .pe. Ayaṁ dukkhanirodhagāminī paṭipadāti
yogo karaṇīyoti.
Samādhivaggo paṭhamo.
<pb n="5.527"/>
Tassuddānaṁ
samādhipaṭisallānā kulaputtā apare dve
samaṇabrāhmaṇavitakka- <note n="1">Ma. samaṇabrāhmaṇā vitakkaṁ. Yu. samaṇabrāhmaṇā vitakkā.</note> cintā viggāhikā kathāti <note n="2">Sī. kathena cāti.</note>.
<p rend="subhead" check="nosid">2, dhammacakkappavattanavaggo</p>
<p rend="subhead" sid="11">1, dhammacakkappavattanasuttaṃ</p>
<pb n="5.528"/>
Dhammacakkappavattanavaggo dutiyo <pb ed="P" n="5.421" set="S"/>
<p n="1664"/>Evamme sutaṁ ekaṁ samayaṁ bhagavā bārāṇasiyaṁ viharati
isipatane migadāye. Tatra kho bhagavā pañcavaggiye bhikkhū āmantesi
dveme bhikkhave antā pabbajitena na sevitabbā. Katame dve <note n="1">Sī. idaṁ pāṭhadvayaṁ na dissati.</note>.
Yo cāyaṁ kāmesu kāmasukhallikānuyogo hīno gammo pothujjaniko
anariyo anatthasañhito yo cāyaṁ attakilamathānuyogo dukkho
anariyo anatthasañhito. Etete <note n="2">ma ete kho.</note> bhikkhave ubho ante anupagamma
majjhimā paṭipadā tathāgatena abhisambuddhā cakkhukaraṇī ñāṇakaraṇī
upasamāya abhiññāya sambodhāya nibbānāya saṁvattati. Katamā ca
sā bhikkhave majjhimā paṭipadā tathāgatena abhisambuddhā cakkhukaraṇī
ñāṇakaraṇī upasamāya abhiññāya sambodhāya nibbānāya saṁvattati.
Ayameva ariyo aṭṭhaṅgiko maggo. Seyyathīdaṁ. Sammādiṭṭhi sammāsaṅkappo
sammāvācā sammākammanto sammāājīvo sammāvāyāmo
sammāsati sammāsamādhi. Ayaṁ kho sā bhikkhave majjhimā
paṭipadā tathāgatena abhisambuddhā cakkhukaraṇī ñāṇakaraṇī upasamāya
abhiññāya sambodhāya nibbānāya saṁvattati.
<p n="1665"/>Idaṁ kho pana bhikkhave dukkhaṁ ariyasaccaṁ. Jātipi dukkhā
<pb n="5.529"/>
Jarāpi dukkhā byādhīpi <note n="1">Ma. Yu. byādhipi.</note> dukkhā maraṇampi dukkhaṁ appiyehi sampayogo
dukkho piyehi vippayogo dukkho yampicchaṁ na labhati tampi dukkhaṁ
saṅkhittena pañcupādānakkhandhā <note n="2">Po. puñcupādānakkhandhāpi.</note> dukkhā. Idaṁ kho pana bhikkhave
dukkhasamudayo <note n="3">Ma. Yu. dukkhasamudayaṁ. </note> ariyasaccaṁ. Yāyaṁ taṇhā ponobbhavikā nandirāgasahagatā
tatratatrābhinandinī. Seyyathīdaṁ. Kāmataṇhā bhavataṇhā
vibhavataṇhā. Idaṁ kho pana bhikkhave dukkhanirodho <undef/> ariyasaccaṁ.
Yo tassā yeva taṇhāya asesavirāganirodho cāgo paṭinissaggo
mutti anālayo. Idaṁ kho pana bhikkhave dukkhanirodhagāminīpaṭipadā
ariyasaccaṁ. Ayameva ariyo aṭṭhaṅgiko maggo. Seyyathīdaṁ.
Sammādiṭṭhi .pe. Sammāsamādhi.
<p n="1666"/>Idaṁ dukkhaṁ ariyasaccanti me bhikkhave pubbe ananussutesu
dhammesu cakkhuṁ udapādi ñāṇaṁ udapādi paññā udapādi vijjā
udapādi āloko udapādi. Taṁ kho panidaṁ dukkhaṁ ariyasaccaṁ
pariññeyyanti me bhikkhave pubbe .pe. Pariññātanti me bhikkhave
pubbe ananussutesu dhammesu cakkhuṁ udapādi ñāṇaṁ udapādi paññā
udapādi vijjā udapādi āloko udapādi.
<p n="1667"/>Idaṁ dukkhasamudayo ariyasaccanti me bhikkhave pubbe
ananussutesu dhammesu cakkhuṁ udapādi ñāṇaṁ udapādi paññā udapādi
vijjā udapādi āloko udapādi. Taṁ kho panidaṁ dukkhasamudayo
ariyasaccaṁ pahātabbanti me bhikkhave pubbe .pe. Pahīnanti me
<pb n="5.530"/>
Bhikkhave pubbe ananussutesu dhammesu cakkhuṁ udapādi ñāṇaṁ udapādi
paññā udapādi vijjā udapādi āloko udapādi.
<p n="1668"/>Idaṁ dukkhanirodho ariyasaccanti me bhikkhave pubbe
ananussutesu dhammesu cakkhuṁ udapādi ñāṇaṁ udapādi paññā udapādi
vijjā udapādi āloko udapādi. Taṁ kho panidaṁ dukkhanirodho
ariyasaccaṁ sacchikātabbanti me bhikkhave pubbe ananussutesu dhammesu
cakkhuṁ udapādi ñāṇaṁ udapādi paññā udapādi vijjā udapādi
āloko udapādi. Taṁ kho panidaṁ dukkhanirodho ariyasaccaṁ sacchikatanti
me bhikkhave pubbe ananussutesu dhammesu cakkhuṁ udapādi ñāṇaṁ
udapādi paññā udapādi vijjā udapādi āloko udapādi.
<p n="1669"/>Idaṁ dukkhanirodhagāminīpaṭipadā ariyasaccanti me bhikkhave
pubbe ananussutesu dhammesu cakkhuṁ udapādi ñāṇaṁ udapādi paññā
udapādi vijjā udapādi āloko udapādi. Taṁ kho panidaṁ
dukkhanirodhagāminīpaṭipadā ariyasaccaṁ bhāvetabbanti me bhikkhave .pe.
Bhāvitanti me bhikkhave pubbe ananussutesu dhammesu cakkhuṁ udapādi
ñāṇaṁ udapādi paññā udapādi vijjā udapādi āloko
udapādi.
<p n="1670"/>Yāvakīvañca me bhikkhave <pb ed="P" n="5.423" set="S"/>imesu catūsu ariyasaccesu
evantiparivaṭṭaṁ dvādasākāraṁ yathābhūtaṁ ñāṇadassanaṁ na suvisuddhaṁ
ahosi neva tāvāhaṁ bhikkhave sadevake loke samārake sabrahmake
<pb n="5.531"/>
Sassamaṇabrāhmaṇiyā pajāya sadevamanussāya anuttaraṁ sammāsambodhiṁ
abhisambuddho <note n="1">Ma. Yu. abhisambuddhoti. evamuparipi.</note> paccaññāsiṁ. Yato ca kho me bhikkhave imesu
catūsu ariyasaccesu evantiparivaṭṭaṁ dvādasākāraṁ yathābhūtaṁ ñāṇadassanaṁ
suvisuddhaṁ ahosi athāhaṁ bhikkhave sadevake loke samārake sabrahmake
sassamaṇabrāhmaṇiyā pajāya sadevamanussāya anuttaraṁ sammāsambodhiṁ
abhisambuddho paccaññāsiṁ. Ñāṇañca pana me dassanaṁ udapādi
akuppā me vimutti <note n="2">Yu. cetovimutti.</note> ayamantimā jāti natthidāni punabbhavoti.
Idamavoca bhagavā. Attamanā pañcavaggiyā bhikkhū bhagavato bhāsitaṁ
abhinandunti <note n="3">Yu. abhinanduṁ. </note>.
<p n="1671"/>Imasmiñca pana veyyākaraṇasmiṁ bhaññamāne āyasmato
koṇḍaññassa virajaṁ vītamalaṁ dhammacakkhuṁ udapādi yaṅkiñci samudayadhammaṁ
sabbantaṁ nirodhadhammanti. Pavattite ca <note n="4">Sī. Ma. ca pana.</note> bhagavatā dhammacakke
bhummā devā saddamanussāvesuṁ etaṁ bhagavatā bārāṇasiyaṁ isipatane
migadāye anuttaraṁ dhammacakkaṁ pavattitaṁ appaṭivattiyaṁ samaṇena vā
brāhmaṇena vā devena vā mārena vā brahmunā vā kenaci vā
lokasminti. Bhummānaṁ devānaṁ saddaṁ sutvā cātummahārājikā devā
saddamanussāvesuṁ etaṁ bhagavatā bārāṇasiyaṁ isipatane migadāye
anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena
<pb n="5.532"/>
Vā devena vā mārena vā brahmunā vā kenaci vā lokasminti.
Cātummahārājikānaṁ devānaṁ saddaṁ sutvā tāvatiṁsā devā. Yāmā
devā. Tusitā devā. Nimmānaratī devā. Paranimmitavasavattī <note n="1">Yu. vasavattino.</note>
devā. Brahmakāyikā devā saddamanussāvesuṁ etaṁ bhagavatā
bārāṇasiyaṁ isipatane migadāye anuttaraṁ dhammacakkaṁ pavattitaṁ
appaṭivattiyaṁ samaṇena vā brāhmaṇena vā devena vā mārena vā
brahmunā vā kenaci vā lokasminti.
<p n="1672"/>Itiha tena khaṇena <note n="2">Ma. Yu. tena layena.</note> tena muhuttena yāva brahmalokā
saddo abbhuggacchi. Ayañca dasasahassī lokadhātu saṅkampi sampakampi
sampavedhi. Appamāṇo ca oḷāro <note n="3">Ma. Yu. uḷāro. </note> obhāso loke pāturahosi
atikkammeva <note n="4">Sī. Ma. Yu. atikkamma.</note> devānaṁ devānubhāvanti.
<p n="1673"/>Atha kho bhagavā udānaṁ udānesi aññāsi vata bho
koṇḍañño aññāsi vata bho koṇḍaññoti. Iti hidaṁ āyasmato
koṇḍaññassa aññākoṇḍaññotveva nāmaṁ ahosīti.
<p rend="subhead" sid="12">2, tathāgatasuttaṃ</p>
<p n="1674"/>Idaṁ dukkhaṁ ariyasaccanti bhikkhave tathāgatānaṁ pubbe
ananussutesu dhammesu cakkhuṁ udapādi ñāṇaṁ udapādi paññā udapādi
vijjā udapādi āloko udapādi. Taṁ kho panidaṁ dukkhaṁ
ariyasaccaṁ pariññeyyanti bhikkhave tathāgatānaṁ pubbe .pe. Pariññātanti
bhikkhave tathāgatānaṁ pubbe ananussutesu dhammesu cakkhuṁ udapādi
<pb n="5.533"/>
Ñāṇaṁ udapādi paññā udapādi vijjā udapādi āloko
udapādi.
<p n="1675"/>Idaṁ dukkhasamudayo ariyasaccanti bhikkhave tathāgatānaṁ pubbe
ananussutesu dhammesu cakkhuṁ udapādi ñāṇaṁ udapādi paññā
udapādi vijjā udapādi āloko udapādi. Taṁ kho panidaṁ dukkhasamudayo
ariyasaccaṁ pahātabbanti bhikkhave tathāgatānaṁ pubbe .pe.
Pahīnanti bhikkhave tathāgatānaṁ pubbe ananussutesu dhammesu cakkhuṁ
udapādi ñāṇaṁ udapādi paññā udapādi vijjā udapādi
āloko udapādi.
<p n="1676"/>Idaṁ dukkhanirodho ariyasaccanti bhikkhave tathāgatānaṁ pubbe
ananussutesu dhammesu cakkhuṁ udapādi ñāṇaṁ udapādi paññā
udapādi <pb ed="P" n="5.425" set="S"/>vijjā udapādi āloko udapādi. Taṁ kho panidaṁ
dukkhanirodho ariyasaccaṁ sacchikātabbanti bhikkhave tathāgatānaṁ pubbe
.pe. Sacchikatanti bhikkhave tathāgatānaṁ pubbe ananussutesu dhammesu
cakkhuṁ udapādi ñāṇaṁ udapādi paññā udapādi vijjā
udapādi āloko udapādi.
<p n="1677"/>Idaṁ dukkhanirodhagāminīpaṭipadā ariyasaccanti bhikkhave
tathāgatānaṁ pubbe ananussutesu dhammesu cakkhuṁ udapādi ñāṇaṁ udapādi
paññā udapādi vijjā udapādi āloko udapādi. Taṁ kho
panidaṁ dukkhanirodhagāminīpaṭipadā ariyasaccaṁ bhāvetabbanti bhikkhave
<pb n="5.534"/>
Tathāgatānaṁ pubbe .pe. Bhāvitanti bhikkhave tathāgatānaṁ pubbe
ananussutesu dhammesu cakkhuṁ udapādi ñāṇaṁ udapādi paññā
udapādi vijjā udapādi āloko udapādīti.
<p rend="subhead" sid="13">3, khandhasuttaṃ</p>
<p n="1678"/>Cattārīmāni bhikkhave ariyasaccāni. Katamāni cattāri.
Dukkhaṁ ariyasaccaṁ dukkhasamudayo ariyasaccaṁ dukkhanirodho ariyasaccaṁ
dukkhanirodhagāminīpaṭipadā ariyasaccaṁ.
<p n="1679"/>Katamañca bhikkhave dukkhaṁ ariyasaccaṁ. Pañcupādānakkhandhātissa
vacanīyaṁ. Katame pañca <note n="1">Ma. Yu. seyyathīdaṁ.. Sī. katame pañca seyyathīdanti pamādalekho.</note>. Rūpūpādānakkhandho .pe.
Viññāṇūpādānakkhandho. Idaṁ vuccati bhikkhave dukkhaṁ ariyasaccaṁ.
<p n="1680"/>Katamañca bhikkhave dukkhasamudayo ariyasaccaṁ. Yāyaṁ taṇhā
ponobbhavikā nandirāgasahagatā tatratatrābhinandinī. Seyyathīdaṁ.
Kāmataṇhā bhavataṇhā vibhavataṇhā. Idaṁ vuccati bhikkhave
dukkhasamudayo ariyasaccaṁ.
<p n="1681"/>Katamañca bhikkhave dukkhanirodho ariyasaccaṁ. Yo tassā yeva
taṇhāya asesavirāganirodho cāgo paṭinissaggo mutti anālayo.
Idaṁ vuccati bhikkhave dukkhanirodho ariyasaccaṁ.
<p n="1682"/>Katamañca bhikkhave dukkhanirodhagāminīpaṭipadā ariyasaccaṁ.
Ayameva ariyo aṭṭhaṅgiko maggo. Seyyathīdaṁ. Sammādiṭṭhi .pe.
Sammāsamādhi. <pb ed="P" n="5.426" set="S"/>Idaṁ vuccati bhikkhave dukkhanirodhagāminīpaṭipadā ariyasaccaṁ.
<pb n="5.535"/>
<p n="1683"/>Imāni kho bhikkhave cattāri ariyasaccāni. Tasmā
tiha bhikkhave idaṁ dukkhanti yogo karaṇīyo .pe. Ayaṁ dukkhanirodhagāminī
paṭipadāti yogo karaṇīyoti.
<p rend="subhead" sid="14">4, ajjhattikāyatanasuttaṃ</p>
<p n="1684"/>Cattārīmāni bhikkhave ariyasaccāni. Katamāni cattāri.
Dukkhaṁ ariyasaccaṁ dukkhasamudayo ariyasaccaṁ dukkhanirodho ariyasaccaṁ
dukkhanirodhagāminīpaṭipadā ariyasaccaṁ.
<p n="1685"/>Katamañca bhikkhave dukkhaṁ ariyasaccaṁ. Cha ajjhattikāni
āyatanānītissa vacanīyaṁ. Katamāni cha. Cakkhvāyatanaṁ .pe.
Manāyatanaṁ. Idaṁ vuccati bhikkhave dukkhaṁ ariyasaccaṁ.
<p n="1686"/>Katamañca bhikkhave dukkhasamudayo ariyasaccaṁ. Yāyaṁ taṇhā
ponobbhavikā nandirāgasahagatā tatratatrābhinandinī. Seyyathīdaṁ.
Kāmataṇhā bhavataṇhā vibhavataṇhā. Idaṁ vuccati bhikkhave
dukkhasamudayo ariyasaccaṁ.
<p n="1687"/>Katamañca bhikkhave dukkhanirodho ariyasaccaṁ. Yo tassāyeva
taṇhāya asesavirāganirodho cāgo paṭinissaggo mutti anālayo.
Idaṁ vuccati bhikkhave dukkhanirodho ariyasaccaṁ.
<p n="1688"/>Katamañca bhikkhave dukkhanirodhagāminīpaṭipadā ariyasaccaṁ.
Ayameva ariyo aṭṭhaṅgiko maggo. Seyyathīdaṁ. Sammādiṭṭhi .pe.
Sammāsamādhi. Idaṁ vuccati bhikkhave dukkhanirodhagāminīpaṭipadā
ariyasaccaṁ.
<pb n="5.536"/>
<p n="1689"/>Imāni kho bhikkhave cattāri ariyasaccāni. Tasmā
tiha bhikkhave idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="15">5, paṭhamadhāraṇasuttaṃ</p>
<p n="1690"/>Dhāretha no tumhe bhikkhave mayā cattāri ariyasaccāni
desitānīti. Evaṁ vutte aññataro bhikkhu bhagavantaṁ etadavoca
ahaṁ kho bhante dhāremi bhagavatā cattāri ariyasaccāni desitānīti.
Yathākathaṁ pana tvaṁ bhikkhu dhāresi mayā cattāri ariyasaccāni desitānīti.
Dukkhaṁ khvāhaṁ bhante bhagavatā paṭhamaṁ ariyasaccaṁ desitaṁ dhāremi
dukkhasamudayaṁ khvāhaṁ bhante bhagavatā dutiyaṁ ariyasaccaṁ desitaṁ dhāremi
dukkhanirodhaṁ khvāhaṁ bhante bhagavatā tatiyaṁ ariyasaccaṁ desitaṁ dhāremi
dukkhanirodhagāminīpaṭipadaṁ khvāhaṁ bhante bhagavatā catutthaṁ ariyasaccaṁ
desitaṁ dhāremi. Evaṁ khvāhaṁ bhante dhāremi bhagavatā cattāri
ariyasaccāni desitānīti.
<p n="1691"/>Sādhu sādhu bhikkhu sādhu kho tvaṁ bhikkhu dhāresi mayā
cattāri ariyasaccāni desitāni <note n="1">Ma. desitānīti. evamuparipi.</note>. Dukkhaṁ kho bhikkhu mayā paṭhamaṁ
ariyasaccaṁ desitaṁ tathā naṁ dhārehi dukkhasamudayo kho bhikkhu mayā
dutiyaṁ ariyasaccaṁ desitaṁ tathā naṁ dhārehi dukkhanirodho kho bhikkhu
mayā tatiyaṁ ariyasaccaṁ desitaṁ tathā naṁ dhārehi dukkhanirodhagāminīpaṭipadā <note n="2">Yu. ...paṭipadaṁ.</note>
kho bhikkhu mayā catutthaṁ ariyasaccaṁ desitaṁ tathā naṁ dhārehi.
Evaṁ kho bhikkhu dhārehi mayā cattāri ariyasaccāni desitāni.
<pb n="5.537"/>
Tasmā tiha bhikkhu idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="16">6, dutiyadhāraṇasuttaṃ</p>
<p n="1692"/>Dhāretha no tumhe bhikkhave mayā cattāri ariyasaccāni
desitānīti. Evaṁ vutte aññataro bhikkhu bhagavantaṁ etadavoca
ahaṁ kho bhante dhāremi bhagavatā cattāri ariyasaccāni desitānīti.
Yathākathaṁ pana tvaṁ bhikkhu dhāresi mayā cattāri ariyasaccāni desitānīti.
Dukkhaṁ khvāhaṁ bhante bhagavatā paṭhamaṁ ariyasaccaṁ desitaṁ dhāremi. Yo hi
koci bhante samaṇo vā brāhmaṇo vā evaṁ vadeyya netaṁ dukkhaṁ
paṭhamaṁ ariyasaccaṁ yaṁ samaṇena gotamena desitaṁ ahametaṁ dukkhaṁ
paṭhamaṁ ariyasaccaṁ paccakkhāya aññaṁ dukkhaṁ paṭhamaṁ ariyasaccaṁ
paññapessāmīti netaṁ ṭhānaṁ vijjati. Dukkhasamudayaṁ khvāhaṁ bhante bhagavatā
.pe. Dukkhanirodhagāminīpaṭipadaṁ khvāhaṁ bhante bhagavatā catutthaṁ
ariyasaccaṁ desitaṁ dhāremi. Yo hi koci bhante samaṇo vā
brāhmaṇo vā evaṁ vadeyya netaṁ dukkhanirodhagāminīpaṭipadā
catutthaṁ ariyasaccaṁ yaṁ samaṇena gotamena desitaṁ ahametaṁ
dukkhanirodhagāminīpaṭipadaṁ catutthaṁ ariyasaccaṁ paccakkhāya aññaṁ
dukkhanirodhagāminīpaṭipadaṁ catutthaṁ ariyasaccaṁ paññapessāmīti netaṁ ṭhānaṁ
vijjati. Evaṁ khvāhaṁ bhante dhāremi bhagavatā cattāri
ariyasaccāni desitānīti.
<p n="1693"/>Sādhu sādhu bhikkhu sādhu kho tvaṁ bhikkhu dhāresi mayā
<pb n="5.538"/>
Cattāri ariyasaccāni desitāni. Dukkhaṁ kho bhikkhu mayā paṭhamaṁ
ariyasaccaṁ desitaṁ tathā naṁ dhārehi. Yo hi koci bhikkhu samaṇo
vā brāhmaṇo vā evaṁ vadeyya netaṁ dukkhaṁ paṭhamaṁ ariyasaccaṁ
yaṁ <note n="1">Yu. ayaṁ pāṭho natthi.</note> samaṇena gotamena desitaṁ ahametaṁ dukkhaṁ paṭhamaṁ ariyasaccaṁ
paccakkhāya aññaṁ dukkhaṁ paṭhamaṁ ariyasaccaṁ paññapessāmīti netaṁ
ṭhānaṁ vijjati. Dukkhasamudayo kho bhikkhu .pe. Dukkhanirodho kho
bhikkhu .pe. Dukkhanirodhagāminīpaṭipadā kho bhikkhu <pb ed="P" n="5.429" set="S"/>mayā catutthaṁ
ariyasaccaṁ desitaṁ tathā naṁ dhārehi. Yo hi koci bhikkhu samaṇo
vā brāhmaṇo vā evaṁ vadeyya netaṁ dukkhanirodhagāminīpaṭipadā
catutthaṁ ariyasaccaṁ yaṁ samaṇena gotamena desitaṁ ahametaṁ dukkhanirodhagāminīpaṭipadaṁ
catutthaṁ ariyasaccaṁ paccakkhāya aññaṁ dukkhanirodhagāminīpaṭipadaṁ
catutthaṁ ariyasaccaṁ paññapessāmīti netaṁ ṭhānaṁ vijjati.
Evaṁ kho tvaṁ bhikkhu dhārehi mayā cattāri ariyasaccāni desitāni.
Tasmā tiha bhikkhu idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="17">7, avijjāsuttaṃ</p>
<p n="1694"/>Ekamantaṁ nisinno kho so bhikkhu bhagavantaṁ etadavoca
avijjā avijjāti bhante vuccati katamā nu kho bhante avijjā
kittāvatā ca avijjāgato hotīti. Yaṁ kho bhikkhu dukkhe aññāṇaṁ
dukkhasamudaye aññāṇaṁ dukkhanirodhe aññāṇaṁ dukkhanirodhagāminiyā
paṭipadāya aññāṇaṁ. Ayaṁ vuccati bhikkhu avijjā ettāvatā
<pb n="5.539"/>
Ca avijjāgato hoti. Tasmā tiha bhikkhu idaṁ dukkhanti yogo
karaṇīyo .pe. Ayaṁ dukkhanirodhagāminī paṭipadāti yogo karaṇīyo.
<p rend="subhead" sid="18">8, vijjāsuttaṃ</p>
<p n="1695"/>Ekamantaṁ nisinno kho <pb ed="P" n="5.430" set="S"/>so bhikkhu bhagavantaṁ etadavoca
vijjā vijjāti bhante vuccati katamā nu kho bhante vijjā
kittāvatā ca vijjāgato hotīti. Yaṁ kho bhikkhu dukkhe ñāṇaṁ
dukkhasamudaye ñāṇaṁ dukkhanirodhe ñāṇaṁ dukkhanirodhagāminiyā
paṭipadāya ñāṇaṁ. Ayaṁ vuccati bhikkhu vijjā ettāvatā ca
vijjāgato hoti. Tasmā tiha bhikkhu idaṁ dukkhanti yogo karaṇīyo
.pe. Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="19">9, saṅkāsanasuttaṃ</p>
<p n="1696"/>Idaṁ dukkhaṁ ariyasaccanti bhikkhave mayā paññattaṁ tattha
aparimāṇā vaṇṇā aparimāṇā byañjanā aparimāṇā saṅkāsanā
itipidaṁ dukkhaṁ ariyasaccanti. Idaṁ dukkhasamudayo ariyasaccanti bhikkhave
.pe. Idaṁ dukkhanirodhagāminīpaṭipadā ariyasaccanti bhikkhave mayā
paññattaṁ tattha aparimāṇā vaṇṇā aparimāṇā byañjanā
aparimāṇā saṅkāsanā itipidaṁ dukkhanirodhagāminīpaṭipadā ariyasaccanti.
Tasmā tiha bhikkhave idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="20">10, tathasuttaṃ</p>
<p n="1697"/>Cattārīmāni bhikkhave tathāni avitathāni <note n="1">Sī. avitthāni.</note> anaññathāni.
Katamāni cattāri. Idaṁ dukkhanti bhikkhave tathametaṁ avitathametaṁ
<pb n="5.540"/>
Anaññathametaṁ. Ayaṁ dukkhasamudayoti tathametaṁ avitathametaṁ anaññathametaṁ.
Metaṁ. Ayaṁ dukkhanirodhoti .pe. Ayaṁ dukkhanirodhagāminī paṭipadāti
tathametaṁ avitathametaṁ anaññathametaṁ. Imāni kho bhikkhave cattāri
tathāni avitathāni anaññathāni. Tasmā tiha bhikkhave idaṁ dukkhanti
yogo karaṇīyo .pe. Ayaṁ dukkhanirodhagāminī paṭipadāti yogo
karaṇīyoti.
Dhammacakkappavattanavaggo dutiyo.
Tassuddānaṁ
tathāgatena dve vuttā <note n="1">Ma. dhammacakkaṁ tathāgataṁ.</note> khandhā āyatanena ca
dhāraṇāya <note n="2">Ma. dhāraṇā ca dve avijjā. Yu. dhāraṇāya dve .... </note> ca dve vuttā avijjā vijjā saṅkāsanā tathena cāti <note n="3">Ma. ... tathāti.</note>.
<p rend="subhead" check="nosid">3, koṭigāmavaggo</p>
<p rend="subhead" sid="21">1, paṭhamakoṭigāmasuttaṃ</p>
<pb n="5.541"/>
Koṭigāmavaggo tatiyo
<p n="1698"/>Ekaṁ samayaṁ bhagavā vajjīsu viharati koṭigāme. Tatra
kho bhagavā bhikkhū āmantesi catunnaṁ bhikkhave ariyasaccānaṁ
ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ mamañceva
tumhākañca. Katamesaṁ catunnaṁ. Dukkhassa bhikkhave ariyasaccassa
ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ
mamañceva <pb ed="P" n="5.432" set="S"/>tumhākañca dukkhasamudayassa ariyasaccassa .pe.
Dukkhanirodhassa ariyasaccassa. Dukkhanirodhagāminīpaṭipadāya ariyasaccassa
ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ
mamañceva tumhākañca. Tayidaṁ bhikkhave dukkhaṁ ariyasaccaṁ anubuddhaṁ
paṭividdhaṁ dukkhasamudayo ariyasaccaṁ anubuddhaṁ paṭividdhaṁ dukkhanirodho
ariyasaccaṁ anubuddhaṁ paṭividdhaṁ dukkhanirodhagāminīpaṭipadā ariyasaccaṁ
anubuddhaṁ paṭividdhaṁ. Ucchinnā bhavataṇhā khīṇā bhavanetti natthidāni
punabbhavoti. Idamavoca bhagavā idaṁ vatvāna sugato athāparaṁ
etadavoca satthā
<p n="1699"/>Catunnaṁ ariyasaccānaṁ yathābhūtamadassanā
saṁsaritaṁ dīghamaddhānaṁ tāsu tāsveva jātisu.
Yāni etāni diṭṭhāni bhavanetti samūhatā
ucchinnaṁ mūlaṁ dukkhassa natthidāni punabbhavoti.
<p rend="subhead" sid="22">2, dutiyakoṭigāmasuttaṃ</p>
<pb n="5.542"/>
<p n="1700"/>Ye hi keci bhikkhave samaṇā vā brāhmaṇā vā
idaṁ dukkhanti yathābhūtaṁ nappajānanti ayaṁ dukkhasamudayoti
yathābhūtaṁ nappajānanti ayaṁ dukkhanirodhoti yathābhūtaṁ nappajānanti ayaṁ
dukkhanirodhagāminī paṭipadāti yathābhūtaṁ nappajānanti. Namete
bhikkhave samaṇā vā brāhmaṇā vā samaṇesu vā samaṇasammatā
brāhmaṇesu vā brāhmaṇasammatā na ca panete āyasmanto
sāmaññatthaṁ vā brāhmaññatthaṁ vā diṭṭheva dhamme sayaṁ abhiññā
sacchikatvā upasampajja viharanti.
<p n="1701"/>Ye ca kho keci bhikkhave samaṇā vā brāhmaṇā
vā idaṁ dukkhanti yathābhūtaṁ pajānanti ayaṁ dukkhasamudayoti
yathābhūtaṁ pajānanti ayaṁ dukkhanirodhoti yathābhūtaṁ pajānanti ayaṁ
dukkhanirodhagāminī paṭipadāti yathābhūtaṁ <pb ed="P" n="5.433" set="S"/>pajānanti. Te khome
bhikkhave samaṇā vā brāhmaṇā vā samaṇesu ceva samaṇasammatā
brāhmaṇesu ca brāhmaṇasammatā te ca panāyasmanto
sāmaññatthañca brāhmaññatthañca diṭṭheva dhamme sayaṁ abhiññā
sacchikatvā upasampajja viharantīti. Idamavoca bhagavā idaṁ vatvāna
sugato athāparaṁ etadavoca satthā
<p n="1702"/>Ye dukkhaṁ nappajānanti atho dukkhassa sambhavaṁ
yattha ca sabbaso dukkhaṁ asesaṁ uparujjhati.
Tañca maggaṁ na jānanti dukkhūpasamagāminaṁ
<pb n="5.543"/>
Cetovimuttihīnā te atho paññāvimuttiyā
abhabbā te antakiriyāya te ve jātijarūpagā.
Ye ca dukkhaṁ pajānanti atho dukkhassa sambhavaṁ
yattha ca sabbaso dukkhaṁ asesaṁ uparujjhati.
Tañca maggaṁ pajānanti dukkhūpasamagāminaṁ
cetovimuttisampannā atho paññāvimuttiyā
bhabbā te antakiriyāya na te jātijarūpagāti.
<p rend="subhead" sid="23">3, sammāsambuddhasuttaṃ</p>
<p n="1703"/>Sāvatthī. Cattārīmāni bhikkhave ariyasaccāni.
Katamāni cattāri. Dukkhaṁ ariyasaccaṁ .pe. Dukkhanirodhagāminīpaṭipadā
ariyasaccaṁ. Imāni kho bhikkhave cattāri ariyasaccāni.
Imesaṁ kho bhikkhave catunnaṁ ariyasaccānaṁ yathābhūtaṁ abhisambuddhattā
tathāgato arahaṁ sammāsambuddhoti vuccati. Tasmā tiha bhikkhave
idaṁ dukkhanti yogo karaṇīyo .pe. Ayaṁ dukkhanirodhagāminī paṭipadāti
yogo karaṇīyoti.
<p rend="subhead" sid="24">4, arahantasuttaṃ</p>
<p n="1704"/>Sāvatthī. Ye <pb ed="P" n="5.434" set="S"/>hi keci bhikkhave atītamaddhānaṁ arahanto
sammāsambuddhā yathābhūtaṁ abhisambujjhiṁsu sabbe te cattāri
ariyasaccāni yathābhūtaṁ abhisambujjhiṁsu. Yepi <note n="1">Po. Ma. ye hi keci. evamuparipi.</note> hi keci bhikkhave anāgatamaddhānaṁ
arahanto sammāsambuddhā yathābhūtaṁ abhisambujjhissanti sabbe
te cattāri ariyasaccāni yathābhūtaṁ abhisambujjhissanti. Yepi hi keci
bhikkhave etarahi arahanto sammāsambuddhā yathābhūtaṁ abhisambujjhanti
<pb n="5.544"/>
Sabbe te cattāri ariyasaccāni yathābhūtaṁ abhisambujjhanti. Katamāni
cattāri. Dukkhaṁ ariyasaccaṁ dukkhasamudayo ariyasaccaṁ dukkhanirodho
ariyasaccaṁ dukkhanirodhagāminīpaṭipadā ariyasaccaṁ. Yepi hi keci bhikkhave
atītamaddhānaṁ arahanto sammāsambuddhā yathābhūtaṁ abhisambujjhiṁsu
abhisambujjhissanti abhisambujjhanti sabbe te imāni cattāri
ariyasaccāni yathābhūtaṁ abhisambujjhanti. Tasmā tiha bhikkhave idaṁ
dukkhanti yogo karaṇīyo .pe. Ayaṁ dukkhanirodhagāminī paṭipadāti
yogo karaṇīyoti.
<p rend="subhead" sid="25">5, āsavakkhayasuttaṃ</p>
<p n="1705"/>Jānato ahaṁ bhikkhave passato āsavānaṁ khayaṁ vadāmi
no ajānato apassato. Kiñca bhikkhave jānato kiṁ <note n="1">Ma. Yu. ayaṁ pāṭho natthi.</note> passato
āsavānaṁ khayo hoti. Idaṁ dukkhanti bhikkhave jānato passato
āsavānaṁ khayo hoti ayaṁ dukkhasamudayoti jānato passato āsavānaṁ
khayo hoti ayaṁ dukkhanirodhoti jānato passato āsavānaṁ khayo
hoti ayaṁ dukkhanirodhagāminī paṭipadāti jānato passato āsavānaṁ
khayo hoti. Evaṁ kho bhikkhave jānato evaṁ passato āsavānaṁ
khayo hoti. Tasmā tiha bhikkhave idaṁ dukkhanti yogo karaṇīyo
.pe. Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="26">6, mittasuttaṃ</p>
<p n="1706"/>Ye hi keci bhikkhave anukampeyyātha ye ca sotabbaṁ
maññeyyuṁ mittā vā amaccā vā ñātī vā sālohitā vā te
vo bhikkhave catunnaṁ ariyasaccānaṁ yathābhūtaṁ abhisamayāya samādapetabbā
<pb n="5.545"/>
Nivesetabbā patiṭṭhāpetabbā. Katamesaṁ catunnaṁ. Dukkhassa ariyasaccassa
dukkhasamudayassa ariyasaccassa dukkhanirodhassa ariyasaccassa
dukkhanirodhagāminīpaṭipadāya ariyasaccassa. Ye hi keci bhikkhave
anukampeyyātha ye ca sotabbaṁ maññeyyuṁ mittā vā amaccā
vā ñātī vā sālohitā vā .pe. Te vo bhikkhave imesaṁ
catunnaṁ ariyasaccānaṁ yathābhūtaṁ abhisamayāya samādapetabbā nivesetabbā
patiṭṭhāpetabbā. Tasmā tiha bhikkhave idaṁ dukkhanti yogo
karaṇīyo .pe. Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="27">7, tathasuttaṃ</p>
<p n="1707"/>Cattārīmāni bhikkhave ariyasaccāni. Katamāni cattāri.
Dukkhaṁ ariyasaccaṁ dukkhasamudayo ariyasaccaṁ dukkhanirodho ariyasaccaṁ
dukkhanirodhagāminīpaṭipadā ariyasaccaṁ. Imāni kho bhikkhave cattāri
ariyasaccāni tathāni avitathāni anaññathāni tasmā ariyasaccānīti
vuccanti. Tasmā tiha bhikkhave idaṁ dukkhanti yogo karaṇīyo
.pe. Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="28">8, lokasuttaṃ</p>
<p n="1708"/>Cattārīmāni bhikkhave ariyasaccāni. Katamāni cattāri.
Dukkhaṁ ariyasaccaṁ dukkhasamudayo ariyasaccaṁ dukkhanirodho ariyasaccaṁ
dukkhanirodhagāminīpaṭipadā ariyasaccaṁ. Sadevake loke samārake
sabrahmake sassamaṇabrāhmaṇiyā pajāya sadevamanussāya tathāgato
ariyo tasmā ariyasaccānīti vuccanti. Tasmā tiha bhikkhave idaṁ
dukkhanti <pb ed="P" n="5.436" set="S"/>yogo karaṇīyo .pe. Ayaṁ dukkhanirodhagāminī paṭipadāti
<pb n="5.546"/>
Yogo karaṇīyoti.
<p rend="subhead" sid="29">9, pariññeyyasuttaṃ</p>
<p n="1709"/>Cattārīmāni bhikkhave ariyasaccāni. Katamāni cattāri.
Dukkhaṁ ariyasaccaṁ dukkhasamudayo ariyasaccaṁ dukkhanirodho ariyasaccaṁ
dukkhanirodhagāminīpaṭipadā ariyasaccaṁ. Imāni kho bhikkhave cattāri
ariyasaccāni. Imesaṁ kho bhikkhave catunnaṁ ariyasaccānaṁ atthi ariyasaccaṁ
pariññeyyaṁ atthi ariyasaccaṁ pahātabbaṁ atthi ariyasaccaṁ sacchikātabbaṁ
atthi ariyasaccaṁ bhāvetabbaṁ. Katamañca bhikkhave ariyasaccaṁ
pariññeyyaṁ. Dukkhaṁ bhikkhave ariyasaccaṁ pariññeyyaṁ dukkhasamudayo
ariyasaccaṁ pahātabbaṁ dukkhanirodho ariyasaccaṁ sacchikātabbaṁ dukkhanirodhagāminīpaṭipadā
ariyasaccaṁ bhāvetabbaṁ. Tasmā tiha bhikkhave idaṁ
dukkhanti yogo karaṇīyo .pe. Ayaṁ dukkhanirodhagāminī paṭipadāti
yogo karaṇīyoti.
<p rend="subhead" sid="30">10, gavampatisuttaṃ</p>
<p n="1710"/>Ekaṁ samayaṁ sambahulā therā bhikkhū cetiyesu <note n="1">Sī. cetisu. Ma. Yu. cetesu.</note> viharanti
sahajaniye <note n="2">Ma. Yu. sahañcanike.</note>. Tena kho pana samayena sambahulānaṁ therānaṁ bhikkhūnaṁ
pacchābhattaṁ piṇḍapātapaṭikkantānaṁ maṇḍalamāḷe sannisinnānaṁ sannipatitānaṁ
ayamantarākathā udapādi yo nu kho āvuso dukkhaṁ passati
dukkhasamudayaṁpi so passati dukkhanirodhaṁpi passati dukkhanirodhagāminiṁ
paṭipadaṁpi passatīti.
<p n="1711"/>Evaṁ vutte āyasmā gavampatitthero <note n="3">Yu. gavampati there.</note> bhikkhū <pb ed="P" n="5.437" set="S"/>etadavoca
<pb n="5.547"/>
Sammukhā metaṁ āvuso bhagavato sutaṁ sammukhā paṭiggahitaṁ yo
bhikkhave dukkhaṁ passati dukkhasamudayaṁpi so passati dukkhanirodhaṁpi
passati dukkhanirodhagāminiṁ paṭipadaṁpi passati. Yo dukkhasamudayaṁ
passati dukkhaṁpi so passati dukkhanirodhaṁpi passati dukkhanirodhagāminiṁ
paṭipadaṁpi passati. Yo dukkhanirodhaṁ passati dukkhaṁpi so
passati dukkhasamudayaṁpi passati dukkhanirodhagāminiṁ paṭipadaṁpi passati.
Yo dukkhanirodhagāminiṁ paṭipadaṁ passati dukkhaṁpi so passati dukkhasamudayaṁpi
passati dukkhanirodhaṁpi passatīti.
Koṭigāmavaggo tatiyo.
Tassuddānaṁ
dve vajjī sammāsambuddho arahaṁ āsavakkhayo
mittaṁ <note n="1">Yu. mittā.</note> tathā ca loko ca abhiññeyyaṁ <note n="2">Sī. Ma. pariññeyyaṁ.</note> gavampatīti.
<p rend="subhead" check="nosid">4, sīsapāvanavaggo</p>
<p rend="subhead" sid="31">1, sīsapāvanasuttaṃ</p>
<pb n="5.548"/>
Sīsapāpaṇṇavaggo catuttho
<p n="1712"/>Ekaṁ samayaṁ bhagavā kosambiyaṁ viharati sīsapāvane.
Atha kho bhagavā parittāni sīsapāpaṇṇāni pāṇinā gahetvā bhikkhū
āmantesi taṁ <pb ed="P" n="5.438" set="S"/>kiṁ maññatha bhikkhave katamaṁ nu kho bahutaraṁ.
Yāni vā mayā parittāni sīsapāpaṇṇāni pāṇinā gahitāni yadidaṁ
upari sīsapāvaneti. Appamattakāni bhante bhagavatā parittāni sīsapāpaṇṇāni
pāṇinā gahitāni atha kho etāneva bahutarāni yadidaṁ
upari sīsapāvaneti. Evameva kho bhikkhave etadeva bahutaraṁ yaṁ
vo mayā abhiññāya anakkhātaṁ <note n="1">Yu. appamattakaṁ akkhātaṁ.</note>. Kasmā cetaṁ bhikkhave mayā
anakkhātaṁ. Na hetaṁ bhikkhave atthasañhitaṁ nādibrahmacariyakaṁ na
nibbidāya na virāgāya na nirodhāya na upasamāya na abhiññāya
na sambodhāya na nibbānāya saṁvattati. Tasmātaṁ mayā anakkhātaṁ.
<p n="1713"/>Kiñci bhikkhave mayā akkhātaṁ. Idaṁ dukkhanti bhikkhave
mayā akkhātaṁ ayaṁ dukkhasamudayoti mayā akkhātaṁ ayaṁ dukkhanirodhoti
mayā akkhātaṁ ayaṁ dukkhanirodhagāminī paṭipadāti mayā
akkhātaṁ. Kasmā cetaṁ bhikkhave mayā akkhātaṁ. Etañhi bhikkhave
atthasañhitaṁ etaṁ ādibrahmacariyakaṁ etaṁ nibbidāya virāgāya nirodhāya
upasamāya abhiññāya sambodhāya nibbānāya saṁvattati. Tasmātaṁ <note n="2">Ma. mayā.</note>
<pb n="5.549"/>
Akkhātaṁ. Tasmā tiha bhikkhave idaṁ dukkhanti yogo karaṇīyo
.pe. Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="32">2, khadirapattasuttaṃ</p>
<p n="1714"/>Yo bhikkhave evaṁ vadeyya ahaṁ dukkhaṁ ariyasaccaṁ yathābhūtaṁ
anabhisamecca dukkhasamudayaṁ ariyasaccaṁ yathābhūtaṁ anabhisamecca dukkhanirodhaṁ
ariyasaccaṁ yathābhūtaṁ anabhisamecca dukkhanirodhagāminīpaṭipadaṁ ariyasaccaṁ
yathābhūtaṁ anabhisamecca sammā dukkhassantaṁ karissāmīti <pb ed="P" n="5.439" set="S"/>netaṁ
ṭhānaṁ vijjati. Seyyathāpi bhikkhave yo evaṁ vadeyya ahaṁ khadirapattānaṁ
vā saralasapattānaṁ vā āmalakapattānaṁ vā puṭaṁ karitvā udakaṁ vā
tālapattaṁ vā harissāmīti <note n="1">Ma. āharissāmīti. evamuparipi.</note> netaṁ ṭhānaṁ vijjati. Evameva kho
bhikkhave yo evaṁ vadeyya ahaṁ dukkhaṁ ariyasaccaṁ yathābhūtaṁ anabhisamecca
.pe. Dukkhanirodhagāminīpaṭipadaṁ ariyasaccaṁ yathābhūtaṁ anabhisamecca
sammā dukkhassantaṁ karissāmīti netaṁ ṭhānaṁ vijjati.
<p n="1715"/>Yo ca kho bhikkhave evaṁ vadeyya ahaṁ dukkhaṁ ariyasaccaṁ
yathābhūtaṁ abhisamecca dukkhasamudayaṁ ariyasaccaṁ yathābhūtaṁ abhisamecca dukkhanirodhaṁ
ariyasaccaṁ yathābhūtaṁ abhisamecca dukkhanirodhagāminīpaṭipadaṁ ariyasaccaṁ
yathābhūtaṁ abhisamecca sammā dukkhassantaṁ karissāmīti ṭhānametaṁ
vijjati. Seyyathāpi bhikkhave yo evaṁ vadeyya ahaṁ padumapattānaṁ
vā palāsapattānaṁ vā māluvapattānaṁ vā puṭaṁ karitvā udakaṁ vā
tālapattaṁ vā harissāmīti ṭhānametaṁ vijjati. Evameva kho bhikkhave
yo evaṁ vadeyya ahaṁ dukkhaṁ ariyasaccaṁ yathābhūtaṁ abhisamecca .pe.
<pb n="5.550"/>
Dukkhanirodhagāminīpaṭipadaṁ ariyasaccaṁ yathābhūtaṁ abhisamecca sammā
dukkhassantaṁ karissāmīti ṭhānametaṁ vijjati. Tasmā tiha bhikkhave
idaṁ dukkhanti yogo karaṇīyo .pe. Ayaṁ dukkhanirodhagāminī
paṭipadāti yogo karaṇīyoti.
<p rend="subhead" sid="33">3, daṇḍasuttaṃ</p>
<p n="1716"/>Seyyathāpi bhikkhave daṇḍo uparivehāsaṁ khitto sakimpi
mūlena nipatati sakimpi majjhena nipatati sakimpi aggena nipatati.
Evameva kho bhikkhave avijjā nīvaraṇā sattā taṇhāsaññojanā
sandhāvantā saṁsarantā sakimpi asmā lokā paraṁ lokaṁ gacchanti
sakimpi parasmā lokā imaṁ lokaṁ āgacchanti. Taṁ kissa hetu.
Adiṭṭhattā bhikkhave catunnaṁ ariyasaccānaṁ. Katamesaṁ catunnaṁ. Dukkhassa
ariyasaccassa .pe. Dukkhanirodhagāminīpaṭipadāya ariyasaccassa.
Tasmā tiha bhikkhave idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="34">4, celasuttaṃ</p>
<p n="1717"/>Āditte bhikkhave cele vā sīse vā kimassa karaṇīyanti.
Āditte bhante cele vā sīse vā tasseva celassa vā sīsassa
vā nibbāpanāya adhimatto chando ca vāyāmo ca ussāho ca
ussoḷhī ca appaṭivāni ca sati ca sampajaññañca karaṇīyanti.
Ādittaṁ bhikkhave celaṁ vā sīsaṁ vā ajjhupekkhitvā amanasikaritvā
anabhisametānaṁ catunnaṁ ariyasaccānaṁ yathābhūtaṁ abhisamayāya adhimatto
chando ca vāyāmo ca ussāho ca ussoḷhī ca appaṭivāni ca
<pb n="5.551"/>
Sati ca sampajaññañca karaṇīyaṁ. Katamesaṁ catunnaṁ. Dukkhassa
ariyasaccassa .pe. Dukkhanirodhagāminīpaṭipadāya ariyasaccassa.
Tasmā tiha bhikkhave idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="35">5, sattisatasuttaṃ</p>
<p n="1718"/>Seyyathāpi bhikkhave puriso vassasatāyuko vassasatajīvitamenaṁ
evaṁ vadeyya ehambho purisa pubbaṇhasamayaṁ taṁ sattisatena
hanissanti majjhantikasamayaṁ sattisatena hanissanti sāyaṇhasamayaṁ
sattisatena hanissanti. So kho <pb ed="P" n="5.441" set="S"/>tvaṁ ambho purisa divase
divase tīhi <note n="1">Ma. Yu. āmeṇḍitaṁ.</note> sattisatehi haññamāno vassasatāyuko vassasatajīvī vassasatassa
accayena anabhisametāni cattāri ariyasaccāni abhisamessasīti.
Atthavasikena bhikkhave kulaputtena alaṁ upagantuṁ. Taṁ kissa hetu.
Anamataggoyaṁ bhikkhave saṁsāro pubbā koṭi na paññāyati sattippahārānaṁ
asippahārānaṁ usuppahārānaṁ <note n="2">Ma. ayaṁ pāṭho natthi.</note> pharasuppahārānaṁ. Evaṁ cetaṁ
bhikkhave assa na kho panāhaṁ bhikkhave saha dukkhena saha domanassena
catunnaṁ ariyasaccānaṁ abhisamayaṁ vadāmi. Apicāhaṁ bhikkhave sahāva
sukhena sahāva somanassena catunnaṁ ariyasaccānaṁ abhisamayaṁ vadāmi.
Katamesaṁ catunnaṁ. Dukkhassa ariyasaccassa .pe. Dukkhanirodhagāminīpaṭipadāya
ariyasaccassa. Tasmā tiha bhikkhave idaṁ dukkhanti yogo
karaṇīyo .pe. Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="36">6, pāṇasuttaṃ</p>
<p n="1719"/>Seyyathāpi bhikkhave puriso yaṁ imasmiṁ jambudīpe
<pb n="5.552"/>
Tiṇakaṭṭhasākhāpalāsaṁ tacchetvā <note n="1">Yu. taṁ chetvā.</note> ekajjhaṁ saṁhareyya ekajjhaṁ saṁharitvā
sūlaṁ kareyya sūlaṁ katvā ye mahāsamudde mahantakā pāṇā te
mahantakesu sūlesu āvuneyya ye mahāsamudde majjhimakā pāṇā
te majjhimakesu sūlesu āvuneyya ye mahāsamudde sukhumakā pāṇā
te sukhumakesu sūlesu āvuneyya. Apariyādinnā ca bhikkhave mahāsamudde
oḷārikā pāṇā assu atha imasmiṁ jambudīpe tiṇakaṭṭhasākhāpalāsaṁ
parikkhayaṁ pariyādānaṁ gaccheyya. Ito <pb ed="P" n="5.442" set="S"/><note n="2">Yu. ato.</note> bahutarā
kho bhikkhave mahāsamudde sukhumakā pāṇā ye na sukarā sūlena <note n="3">Ma. Yu. sūlesu.</note>
āvunituṁ. Taṁ kissa hetu. Sukhumakattā <note n="4">Ma. Yu. sukhumattā. </note> bhikkhave attabhāvassa.
Evaṁ mahā kho bhikkhave apāyo. Evaṁ mahantasmā kho bhikkhave
apāyasmā parimutto diṭṭhisampanno puggalo idaṁ dukkhanti yathābhūtaṁ
pajānāti .pe. Ayaṁ dukkhanirodhagāminī paṭipadāti yathābhūtaṁ pajānāti.
Tasmā tiha bhikkhave idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="37">7, paṭhamasūriyasuttaṃ</p>
<p n="1720"/>Suriyassa <note n="5">Ma. sūriyassa.</note> bhikkhave udayato etaṁ pubbaṅgamaṁ etaṁ pubbanimittaṁ
yadidaṁ aruṇuggaṁ. Evameva kho bhikkhave bhikkhuno catunnaṁ
ariyasaccānaṁ yathābhūtaṁ abhisamayāya etaṁ pubbaṅgamaṁ etaṁ pubbanimittaṁ
yadidaṁ sammādiṭṭhi. Sammādiṭṭhikassetaṁ <note n="6">Ma. ... tassetaṁ.</note> bhikkhave bhikkhuno pāṭikaṅkhaṁ
idaṁ dukkhanti yathābhūtaṁ pajānissati .pe. Ayaṁ dukkhanirodhagāminī
paṭipadāti yathābhūtaṁ pajānissati. Tasmā tiha bhikkhave idaṁ
<pb n="5.553"/>
Dukkhanti yogo karaṇīyo .pe. Ayaṁ dukkhanirodhagāminī paṭipadāti
yogo karaṇīyoti.
<p rend="subhead" sid="38">8, dutiyasūriyasuttaṃ</p>
<p n="1721"/>Yāvakīvañca bhikkhave candimasuriyā loke nuppajjanti neva
tāva mahato ālokassa pātubhāvo hoti mahato obhāsassa andhatamaṁ
tadā hoti andhakāratimisā neva tāva rattindivā paññāyanti
na māsaddhamāsā paññāyanti na utusaṁvaccharā paññāyanti. <pb ed="P" n="5.443" set="S"/>
Yato ca kho bhikkhave candimasuriyā loke uppajjanti atha mahato
ālokassa pātubhāvo hoti mahato obhāsassa neva andhatamaṁ <note n="1">Ma. andhakāratamaṁ.</note>
tadā hoti na andhakāratimisā atha rattindivā paññāyanti
māsaddhamāsā paññāyanti utusaṁvaccharā paññāyanti. Evameva
kho bhikkhave yāvakīvañca tathāgato loke nuppajjati arahaṁ sammāsambuddho
neva tāva mahato ālokassa pātubhāvo hoti mahato
obhāsassa andhatamaṁ tadā hoti andhakāratimisā neva tāva catunnaṁ
ariyasaccānaṁ ācikkhaṇā hoti desanā paññāpanā paṭṭhapanā vivaraṇā
vibhajanā uttānīkammaṁ. Yato ca kho bhikkhave tathāgato loke
uppajjati arahaṁ sammāsambuddho atha mahato ālokassa pātubhāvo
hoti mahato obhāsassa neva andhatamaṁ tadā hoti na
andhakāratimisā atha catunnaṁ ariyasaccānaṁ ācikkhaṇā hoti desanā
paññāpanā paṭṭhapanā vivaraṇā vibhajanā uttānīkammaṁ. Katamesaṁ
catunnaṁ. Dukkhassa ariyasaccassa .pe. Dukkhanirodhagāminīpaṭipadāya
<pb n="5.554"/>
Ariyasaccassa. Tasmā tiha bhikkhave idaṁ dukkhanti yogo karaṇīyo
.pe. Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="39">9, indakhīlasuttaṃ</p>
<p n="1722"/>Ye hi keci bhikkhave samaṇā vā brāhmaṇā vā
idaṁ dukkhanti yathābhūtaṁ nappajānanti .pe. Ayaṁ dukkhanirodhagāminī
paṭipadāti yathābhūtaṁ nappajānanti te aññassa samaṇassa vā
brāhmaṇassa vā mukhaṁ olokenti <note n="1">Ma. Yu. ullokenti. evamuparipi.</note> ayaṁ <pb ed="P" n="5.444" set="S"/>nūna bhavaṁ jānaṁ jānāti
passaṁ passatīti. Seyyathāpi bhikkhave tūlapicu vā kappāsapicu vā
lahuko vātupādāno same bhūmibhāge nikkhitto tamenaṁ puratthimo vāto
pacchimena saṁhareyya pacchimo vāto puratthimena saṁhareyya uttaro
vāto dakkhiṇena saṁhareyya dakkhiṇo vāto uttarena saṁhareyya.
Taṁ kissa hetu. Lahukattā bhikkhave kappāsapicuno. Evameva
kho bhikkhave ye hi keci samaṇā vā brāhmaṇā vā idaṁ
dukkhanti yathābhūtaṁ nappajānanti .pe. Ayaṁ dukkhanirodhagāminī paṭipadāti
yathābhūtaṁ nappajānanti te aññassa samaṇassa vā
brāhmaṇassa vā mukhaṁ olokenti ayaṁ nūna bhavaṁ jānaṁ jānāti
passaṁ passatīti. Taṁ kissa hetu. Adiṭṭhattā bhikkhave catunnaṁ
ariyasaccānaṁ.
<p n="1723"/>Ye ca kho keci bhikkhave samaṇā vā brāhmaṇā vā
idaṁ dukkhanti yathābhūtaṁ pajānanti .pe. Ayaṁ dukkhanirodhagāminī
paṭipadāti yathābhūtaṁ pajānanti te na aññassa samaṇassa vā
<pb n="5.555"/>
Brāhmaṇassa vā mukhaṁ olokenti ayaṁ nūna bhavaṁ jānaṁ jānāti
passaṁ passatīti. Seyyathāpi bhikkhave ayokhīlo vā indakhīlo vā
gambhīranemo sunikhāto acalo asampakampi puratthimāya cepi disāya
āgaccheyya bhusā vātavuṭṭhi neva <note n="1">Yu. naṁ. evamupari.</note> saṅkampeyya na sampakampeyya
na sampacāleyya pacchimāya cepi disāya .pe. Uttarāya cepi
disāya. Dakkhiṇāya cepi disāya āgaccheyya bhusā vātavuṭṭhi
neva saṅkampeyya na sampakampeyya na sampacāleyya. Taṁ kissa
hetu. Gambhīrattā bhikkhave nemassa sunikhātattā indakhīlassa.
Evameva kho bhikkhave ye <note n="2">Ma. Yu. ye ca kho keci.</note> keci samaṇā vā brāhmaṇā vā idaṁ
dukkhanti yathābhūtaṁ pajānanti .pe. Ayaṁ dukkhanirodhagāminī paṭipadāti
yathābhūtaṁ pajānanti te na aññassa samaṇassa vā brāhmaṇassa
vā mukhaṁ <pb ed="P" n="5.445" set="S"/>olokenti ayaṁ nūna bhavaṁ jānaṁ jānāti passaṁ passatīti.
Taṁ kissa hetu. Sudiṭṭhattā bhikkhave catunnaṁ ariyasaccānaṁ.
Katamesaṁ catunnaṁ. Dukkhassa ariyasaccassa .pe. Dukkhanirodhagāminīpaṭipadāya
ariyasaccassa. Tasmā tiha bhikkhave idaṁ dukkhanti
yogo karaṇīyo .pe. Ayaṁ dukkhanirodhagāminī paṭipadāti yogo
karaṇīyoti.
<p rend="subhead" sid="40">10, vādatthikasuttaṃ</p>
<p n="1724"/>Yo hi koci bhikkhave bhikkhu idaṁ dukkhanti yathābhūtaṁ
pajānāti .pe. Ayaṁ dukkhanirodhagāminī paṭipadāti yathābhūtaṁ pajānāti.
Puratthimāya cepi disāya āgaccheyya samaṇo vā brāhmaṇo vā
<pb n="5.556"/>
Vādatthiko vādagavesī vādamassa āropessāmīti. Taṁ vata sahadhammena
saṅkampessati vā sampakampessati vā sampacālessati
vāti netaṁ ṭhānaṁ vijjati. Pacchimāya cepi disāya. Uttarāya
cepi disāya. Dakkhiṇāya cepi disāya āgaccheyya samaṇo vā
brāhmaṇo vā vādatthiko vādagavesī vādamassa āropessāmīti.
Taṁ vata sahadhammena saṅkampessati vā sampakampessati vā
sampacālessati vāti netaṁ ṭhānaṁ vijjati. Seyyathāpi bhikkhave
silāyūpo soḷasakukkuko <note n="1">soḷalakukkūtipi pāṭho.</note> tassassu aṭṭhakukku heṭṭhānemaṅgamā
aṭṭhakukku uparinemassa puratthimāya cepi disāya āgaccheyya bhusā
vātavuṭṭhi neva saṅkampeyya na sampakampeyya na sampacāleyya
pacchimāya cepi disāya. Uttarāya cepi disāya. Dakkhiṇāya cepi
disāya āgaccheyya bhusā vātavuṭṭhi neva saṅkampeyya na sampakampeyya
na sampacāleyya. Taṁ kissa hetu. Gambhīrattā bhikkhave nemassa
sunikhātattā silāyūpassa. <pb ed="P" n="5.446" set="S"/>Evameva kho bhikkhave yo hi koci bhikkhu
idaṁ dukkhanti yathābhūtaṁ pajānāti .pe. Ayaṁ dukkhanirodhagāminī paṭipadāti
yathābhūtaṁ pajānāti. Puratthimāya cepi disāya āgaccheyya samaṇo
vā brāhmaṇo vā vādatthiko vādagavesī vādamassa āropessāmīti.
Taṁ vata sahadhammena saṅkampessati vā sampakampessati vā
sampacālessati vāti netaṁ ṭhānaṁ vijjati. Pacchimāya cepi disāya.
<pb n="5.557"/>
Uttarāya cepi disāya. Dakkhiṇāya cepi disāya āgaccheyya samaṇo
vā brāhmaṇo vā vādatthiko vādagavesī vādamassa āropessāmīti.
Taṁ vata sahadhammena saṅkampessati vā sampakampessati vā
sampacālessati vāti netaṁ ṭhānaṁ vijjati. Taṁ kissa hetu. Sudiṭṭhattā
bhikkhave catunnaṁ ariyasaccānaṁ. Katamesaṁ catunnaṁ. Dukkhassa
ariyasaccassa .pe. Dukkhanirodhagāminīpaṭipadāya ariyasaccassa. Tasmā
tiha bhikkhave idaṁ dukkhanti yogo karaṇīyo .pe. Ayaṁ dukkhanirodhagāminī
paṭipadāti yogo karaṇīyoti.
Sīsapāpaṇṇavaggo <note n="1">sīsapāvanavaggoti vā pāṭho.</note> catuttho.
Tassuddānaṁ
sīsapā khadiro daṇḍo celā sattisatena ca
pāṇā suriyūpamā dvedhā indakhīlo ca vādināti <note n="2">Ma. Yu. vādinoti.</note>.
<p rend="subhead" check="nosid">5, papātavaggo</p>
<p rend="subhead" sid="41">1, lokacintāsuttaṃ</p>
<pb n="5.558"/>
Papātavaggo pañcamo
<p n="1725"/>Ekaṁ samayaṁ bhagavā rājagahe <pb ed="P" n="5.447" set="S"/>viharati veḷuvane
kalandakanivāpe. Tatra kho bhagavā bhikkhū āmantesi bhūtapubbaṁ bhikkhave
aññataro puriso rājagahā nikkhamitvā lokacintaṁ cintessāmīti
yena sumāgadhā <note n="1">Sī. sumāgavā.</note> pokkharaṇī tenupasaṅkami upasaṅkamitvā sumāgadhāya
pokkharaṇiyā tīre nisīdi lokacintaṁ cintento. Addasā kho
bhikkhave so puriso sumāgadhāya pokkharaṇiyā tīre caturaṅginiṁ senaṁ
bhisamuḷālaṁ pavisantaṁ. Disvānassa etadahosi ummattosmi nāmāhaṁ
vicetosmi nāmāhaṁ yaṁ loke natthi taṁ mayā diṭṭhanti. Atha
kho so bhikkhave puriso nagaraṁ pavisitvā mahājanakāyassa ārocesi
ummattosmi nāmāhaṁ bhante vicetosmi nāmāhaṁ bhante yaṁ loke
natthi taṁ mayā diṭṭhanti. Yathākathaṁ pana tvaṁ ambho purisa ummatto
kathaṁ viceto kiñca loke natthi yantayā diṭṭhanti. Idhāhaṁ bhante
rājagahā nikkhamitvā lokacintaṁ cintessāmīti yena sumāgadhā
pokkharaṇī tenupasaṅkamiṁ upasaṅkamitvā sumāgadhāya pokkharaṇiyā
tīre nisīdiṁ lokacintaṁ cintento. Addasaṁ khvāhaṁ bhante sumāgadhāya
pokkharaṇiyā tīre caturaṅginiṁ senaṁ bhisamuḷālaṁ pavisantaṁ. Evaṁ
khvāhaṁ bhante ummatto evaṁ viceto idañca loke natthi yaṁ
<pb n="5.559"/>
Mayā diṭṭhanti. Taggha tvaṁ ambho purisa ummatto taggha viceto
idañca loke natthi yaṁ tayā diṭṭhanti. Taṁ kho pana bhikkhave
so puriso bhūtaṁyeva addasa no abhūtaṁ.
<p n="1726"/>Bhūtapubbaṁ <pb ed="P" n="5.448" set="S"/>bhikkhave devāsurasaṅgāmo samupabyūḷho
ahosi. Tasmiṁ kho pana bhikkhave saṅgāme devā jiniṁsu asurā
parājiniṁsu. Parājitā ca kho bhikkhave asurā bhītā bhisamuḷālena
asurapuraṁ pavisiṁsu devānaṁyeva <note n="1">Yu. kho bhāyamānā.</note> mohayamānā. Tasmā tiha bhikkhave
mā lokacintaṁ cintetha sassato lokoti vā asassato lokoti
vā antavā lokoti vā anantavā lokoti vā taṁ jīvaṁ taṁ
sarīranti vā aññaṁ jīvaṁ aññaṁ sarīranti vā hoti tathāgato
paraṁ maraṇāti vā na hoti tathāgato paraṁ maraṇāti vā hoti ca
na ca hoti tathāgato paraṁ maraṇāti vā neva hoti na na hoti
tathāgato paraṁ maraṇāti vā. Taṁ kissa hetu. Nesā bhikkhave
cintā atthasañhitā na ādibrahmacariyakā na nibbidāya na virāgāya
na nirodhāya na upasamāya na abhiññāya na sambodhāya na nibbānāya
saṁvattati.
<p n="1727"/>Cintentā ca kho tumhe bhikkhave idaṁ dukkhanti
cinteyyātha .pe. Ayaṁ dukkhanirodhagāminī paṭipadāti cinteyyātha.
Taṁ kissa hetu. Esā bhikkhave cintā atthasañhitā esā
ādibrahmacariyakā esā nibbidāya virāgāya nirodhāya upasamāya
<pb n="5.560"/>
Abhiññāya sambodhāya nibbānāya saṁvattati. Tasmā tiha bhikkhave
idaṁ dukkhanti yogo karaṇīyo .pe. Ayaṁ dukkhanirodhagāminī paṭipadāti
yogo karaṇīyoti.
<p rend="subhead" sid="42">2, papātasuttaṃ</p>
<p n="1728"/>Ekaṁ samayaṁ bhagavā rājagahe viharati gijjhakūṭe pabbate.
Atha kho <pb ed="P" n="5.449" set="S"/>bhagavā bhikkhū āmantesi āyāma bhikkhave yena paṭibhāṇakūṭo
tenupasaṅkamissāma divāvihārāyāti. Evaṁ bhanteti kho te bhikkhū
bhagavato paccassosuṁ. Atha kho bhagavā sambahulehi bhikkhūhi saddhiṁ
yena paṭibhāṇakūṭo tenupasaṅkami. Addasā kho aññataro bhikkhu
paṭibhāṇakūṭe mahantaṁ papātaṁ disvāna bhagavantaṁ etadavoca mahā
vatāyaṁ bhante papāto sumahā vatāyaṁ <note n="1">Ma. Yu. subhayānako.</note> bhante papāto atthi nu
kho bhante imamhā papātā añño papāto mahantataro ca
bhayānakataro cāti. Atthi kho bhikkhu <note n="2">Yu. bhikkhave.</note> imamhā papātā añño
papāto mahantataro ca bhayānakataro cāti. Katamo ca <note n="3">Ma. Yu. pana.</note> bhante
imamhā papātā añño papāto mahantataro ca bhayānakataro cāti.
<p n="1729"/>Ye hi keci bhikkhave samaṇā vā brāhmaṇā vā
idaṁ dukkhanti yathābhūtaṁ nappajānanti ayaṁ dukkhasamudayoti yathābhūtaṁ
nappajānanti ayaṁ dukkhanirodhoti yathābhūtaṁ nappajānanti ayaṁ
dukkhanirodhagāminī paṭipadāti yathābhūtaṁ nappajānanti. Te jātisaṁvattanikesu
saṅkhāresu abhiramanti jarāsaṁvattanikesu saṅkhāresu
<pb n="5.561"/>
Abhiramanti maraṇasaṁvattanikesu saṅkhāresu abhiramanti
sokaparidevadukkhadomanassupāyāsasaṁvattanikesu saṅkhāresu abhiramanti. Te
jātisaṁvattanikesu saṅkhāresu abhiratā jarāsaṁvattanikesu saṅkhāresu abhiratā
maraṇasaṁvattanikesu saṅkhāresu abhiratā sokaparidevadukkhadomanas-
supāyāsasaṁvattanikesu saṅkhāresu abhiratā jātisaṁvattanikepi saṅkhāre
abhisaṅkharonti jarāsaṁvattanikepi saṅkhāre abhisaṅkharonti maraṇasaṁvattanikepi
saṅkhāre abhisaṅkharonti sokaparidevadukkhadomanassupāyāsasaṁvattanikepi
saṅkhāre abhisaṅkharonti. Te jātisaṁvattanikepi saṅkhāre
abhisaṅkharitvā jarāsaṁvattanikepi saṅkhāre abhisaṅkharitvā maraṇasaṁvattanikepi
saṅkhāre abhisaṅkharitvā sokaparidevadukkhadomanassupāyāsasaṁvattanikepi
saṅkhāre abhisaṅkharitvā jātipapātampi papatanti jarāpapātampi
papatanti maraṇapapātampi papatanti sokaparidevadukkhadomanassupāyāsapapātampi
papatanti. Te na parimuccanti jātiyā jarāya
maraṇena sokehi paridevehi dukkhehi domanassehi upāyāsehi na
parimuccanti dukkhasmāti vadāmi.
<p n="1730"/>Ye ca kho keci bhikkhave <note n="1">Yu. bhikkhu.</note> samaṇā vā brāhmaṇā vā
idaṁ dukkhanti yathābhūtaṁ pajānanti .pe. Ayaṁ dukkhanirodhagāminī
paṭipadāti yathābhūtaṁ pajānanti. Te jātisaṁvattanikesu saṅkhāresu na
abhiramanti jarāsaṁvattanikesu saṅkhāresu na abhiramanti maraṇasaṁvattanikesu
saṅkhāresu na abhiramanti sokaparidevadukkhadomanassupāyāsasaṁvattanikesu
<pb n="5.562"/>
Pāyāsasaṁvattanikesu saṅkhāresu na abhiramanti. Te jātisaṁvattanikesu
saṅkhāresu anabhiratā jarāsaṁvattanikesu saṅkhāresu anabhiratā maraṇasaṁvattanikesu
saṅkhāresu anabhiratā sokaparidevadukkhadomanassupāyāsasaṁvattanikesu
saṅkhāresu anabhiratā jātisaṁvattanikepi saṅkhāre na
abhisaṅkharonti jarāsaṁvattanikepi saṅkhāre na abhisaṅkharonti maraṇasaṁvattanikepi
saṅkhāre na abhisaṅkharonti sokaparidevadukkhadomanassupāyāsasaṁvattanikepi
saṅkhāre na abhisaṅkharonti. Te jātisaṁvattanikepi
saṅkhāre anabhisaṅkharitvā jarāsaṁvattanikepi saṅkhāre
anabhisaṅkharitvā maraṇasaṁvattanikepi saṅkhāre anabhisaṅkharitvā
sokaparidevadukkhadomanassupāyāsasaṁvattanikepi saṅkhāre anabhisaṅkharitvā
jātipapātampi na papatanti jarāpapātampi na papatanti maraṇapapātampi
na papatanti sokaparidevadukkhadomanassupāyāsapapātampi na
papatanti. Te parimuccanti jātiyā jarāya maraṇena sokehi paridevehi
dukkhehi domanassehi upāyāsehi parimuccanti dukkhasmāti vadāmi.
Tasmā tiha bhikkhave <note n="1">Yu. ayaṁ pāṭho natthi.</note> idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="43">3, mahāpariḷāhasuttaṃ</p>
<p n="1731"/>Atthi bhikkhave mahāpariḷāho nāma nirayo tattha
yaṅkiñci cakkhunā rūpaṁ passati aniṭṭharūpaññeva passati no
iṭṭharūpaṁ akantarūpaññeva passati no kantarūpaṁ amanāparūpaññeva
passati no manāparūpaṁ yaṅkiñci sotena saddaṁ suṇāti .pe.
<pb n="5.563"/>
Yaṅkiñci kāyena phoṭṭhabbaṁ phusati. Yaṅkiñci manasā dhammaṁ vijānāti
aniṭṭharūpaññeva vijānāti no iṭṭharūpaṁ akantarūpaññeva vijānāti
no kantarūpaṁ amanāparūpaññeva vijānāti no manāparūpanti.
<p n="1732"/>Evaṁ vutte aññataro bhikkhu bhagavantaṁ etadavoca mahā
vata so bhante pariḷāho sumahā vata so bhante pariḷāho atthi
nu kho bhante etamhā pariḷāhā añño pariḷāho mahantataro ca <note n="1">Po. Ma. ceva.</note>
bhayānakataro cāti. Atthi kho bhikkhu etamhā pariḷāhā añño
pariḷāho mahantataro ca bhayānakataro cāti. Katamo pana bhante
etamhā pariḷāhā añño pariḷāho mahantataro ca bhayānakataro cāti.
<p n="1733"/>Ye hi keci bhikkhave <note n="2">Yu. bhikkhu. evamuparipi.</note> samaṇā vā brāhmaṇā vā
idaṁ dukkhanti yathābhūtaṁ nappajānanti .pe. Ayaṁ dukkhanirodhagāminī
paṭipadāti yathābhūtaṁ nappajānanti. Te jātisaṁvattanikesu saṅkhāresu
abhiramanti .pe. Abhiratā abhisaṅkharonti. Abhisaṅkharitvā jātipariḷāhenapi
pariḍayhanti jarāpariḷāhenapi pariḍayhanti maraṇapariḷāhenapi
pariḍayhanti sokaparidevadukkhadomanassupāyāsapariḷāhenapi
pariḍayhanti. Te na parimuccanti jātiyā jarāya maraṇena
sokehi paridevehi dukkhehi domanassehi upāyāsehi na parimuccanti
dukkhasmāti vadāmi.
<p n="1734"/>Ye ca kho keci bhikkhave samaṇā vā brāhmaṇā vā
idaṁ dukkhanti yathābhūtaṁ pajānanti .pe. Ayaṁ dukkhanirodhagāminī
<pb n="5.564"/>
Paṭipadāti yathābhūtaṁ pajānanti. Te jātisaṁvattanikesu saṅkhāresu
nābhiramanti .pe. Anabhiratā. Na abhisaṅkharonti. Anabhisaṅkharitvā
jātipariḷāhenapi na pariḍayhanti jarāpariḷāhenapi na <pb ed="P" n="5.452" set="S"/>pariḍayhanti
maraṇapariḷāhenapi na pariḍayhanti sokaparidevadukkhadomanassupāyāsapariḷāhenapi
na pariḍayhanti. Te parimuccanti jātiyā jarāya maraṇena
sokehi paridevehi dukkhehi domanassehi upāyāsehi parimuccanti
dukkhasmāti vadāmi. Tasmā tiha bhikkhave idaṁ dukkhanti yogo
karaṇīyo .pe. Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="44">4, kūṭāgārasuttaṃ</p>
<p n="1735"/>Yo ca <note n="1">Yu. hi.</note> kho bhikkhave evaṁ vadeyya ahaṁ dukkhaṁ ariyasaccaṁ
yathābhūtaṁ anabhisamecca .pe. Dukkhanirodhagāminīpaṭipadaṁ ariyasaccaṁ yathābhūtaṁ
anabhisamecca sammā dukkhassantaṁ karissāmīti netaṁ ṭhānaṁ vijjati.
Seyyathāpi bhikkhave yo evaṁ vadeyya ahaṁ kūṭāgārassa heṭṭhimaṁ gharaṁ
akaritvā uparimaṁ gharaṁ āropessāmīti netaṁ ṭhānaṁ vijjati. Evameva
kho bhikkhave yo evaṁ vadeyya ahaṁ dukkhaṁ ariyasaccaṁ yathābhūtaṁ
anabhisamecca .pe. Dukkhanirodhagāminīpaṭipadaṁ ariyasaccaṁ yathābhūtaṁ
anabhisamecca sammā dukkhassantaṁ karissāmīti netaṁ ṭhānaṁ vijjati.
<p n="1736"/>Yo ca kho bhikkhave evaṁ vadeyya ahaṁ dukkhaṁ ariyasaccaṁ
yathābhūtaṁ abhisamecca .pe. Dukkhanirodhagāminīpaṭipadaṁ ariyasaccaṁ yathābhūtaṁ
abhisamecca sammā dukkhassantaṁ karissāmīti ṭhānametaṁ vijjati.
Seyyathāpi bhikkhave yo evaṁ vadeyya ahaṁ kūṭāgārassa heṭṭhimaṁ
<pb n="5.565"/>
Gharaṁ karitvā uparimaṁ gharaṁ āropessāmīti ṭhānametaṁ vijjati.
Evameva kho bhikkhave yo evaṁ vadeyya ahaṁ dukkhaṁ ariyasaccaṁ yathābhūtaṁ
abhisamecca .pe. Dukkhanirodhagāminīpaṭipadaṁ ariyasaccaṁ yathābhūtaṁ
abhisamecca sammā dukkhassantaṁ karissāmīti ṭhānametaṁ vijjati.
Tasmā tiha bhikkhave idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="45">5, vālasuttaṃ</p>
<p n="1737"/>Ekaṁ samayaṁ bhagavā vesāliyaṁ viharati mahāvane
kūṭāgārasālāyaṁ. Atha kho āyasmā ānando pubbaṇhasamayaṁ nivāsetvā
pattacīvaramādāya vesāliyaṁ <note n="1">Ma. Yu. vesāliṁ. evamuparipi.</note> piṇḍāya pāvisi. Addasā kho āyasmā
ānando sambahule licchavikumārake saṇṭhāgāre upāsanaṁ karonte
dūratova sukhumena tāḷacchiggaḷena asanaṁ atipātente pokhānupokhaṁ <note n="2">Sī. Ma. Yu. poṅkhānupoṅkhaṁ. evamuparipi.</note>
avirādhitaṁ. Disvānassa etadahosi sikkhitā vatime licchavikumārakā
susikkhitā vatime licchavikumārakā yatra hi nāma dūratova sukhumena
tāḷacchiggaḷena asanaṁ atipātessanti pokhānupokhaṁ avirādhitanti.
<p n="1738"/>Atha kho āyasmā ānando vesāliyaṁ piṇḍāya caritvā
pacchābhattaṁ piṇḍapātapaṭikkanto yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinno kho āyasmā ānando bhagavantaṁ etadavoca idhāhaṁ bhante
pubbaṇhasamayaṁ nivāsetvā pattacīvaramādāya vesāliyaṁ piṇḍāya
<pb n="5.566"/>
Pāvisiṁ. Addasaṁ khvāhaṁ bhante sambahule licchavikumārake saṇṭhāgāre
upāsanaṁ karonte dūratova sukhumena tāḷacchiggaḷena asanaṁ atipātente
pokhānupokhaṁ avirādhitaṁ. Disvāna me etadahosi sikkhitā vatime
licchavikumārakā <pb ed="P" n="5.454" set="S"/>susikkhitā vatime licchavikumārakā yatra hi nāma
dūratova sukhumena tāḷacchiggaḷena asanaṁ atipātessanti pokhānupokhaṁ
avirādhitanti. Taṁ kiṁ maññasi ānanda katamaṁ nu kho dukkarataraṁ vā
durabhisambhavataraṁ vā. Yo dūratova sukhumena tāḷacchiggaḷena asanaṁ
atipāteyya pokhānupokhaṁ avirādhitaṁ yo vā sattadhā bhinnassa
vālassa koṭiyā koṭiṁ paṭivijjheyyāti. Etadeva bhante
dukkaratarañceva durabhisambhavatarañca yo vā sattadhā bhinnassa vālassa
koṭiyā koṭiṁ paṭivijjheyyāti. Atha kho te <note n="1">Ma. Yu. ayaṁ pāṭho natthi.</note> ānanda duppaṭivijjhataraṁ
paṭivijjhanti ye idaṁ dukkhanti yathābhūtaṁ paṭivijjhanti .pe.
Ayaṁ dukkhanirodhagāminī paṭipadāti yathābhūtaṁ paṭivijjhanti. Tasmā
tihānanda idaṁ dukkhanti yogo karaṇīyo .pe. Ayaṁ dukkhanirodhagāminī
paṭipadāti yogo karaṇīyoti.
<p rend="subhead" sid="46">6, andhakārasuttaṃ</p>
<p n="1739"/>Atthi bhikkhave lokantarikā aghā asaṁvutā andhakārā
andhakāratimisā yatthapimesaṁ candimasuriyānaṁ evaṁmahiddhikānaṁ
evaṁmahānubhāvānaṁ ābhāya <note n="2">Po. Yu. ābhā.</note> nānubhontīti.
<p n="1740"/>Evaṁ vutte aññataro bhikkhu bhagavantaṁ etadavoca
mahā vata so bhante andhakāro sumahā vata so bhante andhakāro
<pb n="5.567"/>
Atthi nu kho bhante etamhā andhakārā añño andhakāro
mahantataro ca bhayānakataro cāti. Atthi kho bhikkhu etamhā
andhakārā añño andhakāro mahantataro ca bhayānakataro cāti.
Katamo pana bhante etamhā andhakārā añño andhakāro mahantataro
ca bhayānakataro cāti.
<p n="1741"/>Ye hi keci bhikkhu samaṇā vā brāhmaṇā vā idaṁ
dukkhanti yathābhūtaṁ nappajānanti .pe. Ayaṁ dukkhanirodhagāminī paṭipadāti
yathābhūtaṁ nappajānanti. Te jātisaṁvattanikesu saṅkhāresu abhiramanti
.pe. Abhiratā. Abhisaṅkharonti. Abhisaṅkharitvā jātandhakārampi
papatanti jarandhakārampi papatanti maraṇandhakārampi papatanti
sokaparidevadukkhadomanassupāyāsandhakārampi papatanti. Te na parimuccanti
jātiyā jarāya maraṇena sokehi paridevehi dukkhehi domanassehi
upāyāsehi na parimuccanti dukkhasmāti vadāmi.
<p n="1742"/>Ye ca kho keci bhikkhu samaṇā vā brāhmaṇā vā
idaṁ dukkhanti yathābhūtaṁ pajānanti .pe. Ayaṁ dukkhanirodhagāminī
paṭipadāti yathābhūtaṁ pajānanti. Te jātisaṁvattanikesu saṅkhāresu
nābhiramanti .pe. Anabhiratā. Na abhisaṅkharonti. Anabhisaṅkharitvā
jātandhakārampi na papatanti jarandhakārampi na papatanti maraṇandhakārampi
na papatanti sokaparidevadukkhadomanassupāyāsandhakārampi na
papatanti. Te parimuccanti jātiyā jarāya maraṇena sokehi
<pb n="5.568"/>
Paridevehi dukkhehi domanassehi upāyāsehi parimuccanti dukkhasmāti
vadāmi. Tasmā tiha bhikkhave idaṁ dukkhanti yogo karaṇīyo .pe.
Ayaṁ dukkhanirodhagāminī paṭipadāti yogo karaṇīyoti.
<p rend="subhead" sid="47">7, paṭhamachiggaḷayugasuttaṃ</p>
<p n="1743"/>Seyyathāpi bhikkhave puriso mahāsamudde ekacchiggaḷaṁ yugaṁ
pakkhipeyya tatrāpissa kāṇo kacchapo so <note n="1">Yu. yo.</note> vassasatassa vassasatassa
accayena sakiṁ sakiṁ ummujjeyya. Taṁ kiṁ maññatha bhikkhave
api nu so <note n="2">Ma. kho.</note> kāṇo kacchapo vassasatassa vassasatassa accayena sakiṁ
sakiṁ ummujjanto amusmiṁ ekacchiggaḷe yuge gīvaṁ paveseyyāti.
Yadi nūna bhante kadāci karahaci dīghassa addhuno accayenāti.
Khippataraṁ kho so bhikkhave kāṇo kacchapo vassasatassa vassasatassa
accayena sakiṁ sakiṁ ummujjanto amusmiṁ ekacchiggaḷe yuge gīvaṁ
paveseyya. Na tvevāhaṁ bhikkhave sakiṁ vinipātagatena bālena
manussattaṁ vadāmi. Taṁ kissa hetu. Na hettha bhikkhave atthi
dhammacariyā samacariyā kusalakiriyā puññakiriyā aññamaññakhādikā.
Ettha bhikkhave vattati dubbalakhādikā. Taṁ kissa hetu. Adiṭṭhattā
bhikkhave catunnaṁ ariyasaccānaṁ. Katamesaṁ catunnaṁ. Dukkhassa
ariyasaccassa .pe. Dukkhanirodhagāminīpaṭipadāya ariyasaccassa.
Tasmā tiha bhikkhave idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="48">8, dutiyachiggaḷayugasuttaṃ</p>
<p n="1744"/>Seyyathāpi bhikkhave ayaṁ mahāpaṭhavī ekodikā <note n="3">Ma. Yu. ekodakā.</note> assa
<pb n="5.569"/>
Tatra puriso ekacchiggaḷaṁ yugaṁ pakkhipeyya tamenaṁ puratthimo
vāto pacchimena saṁhareyya pacchimo vāto puratthimena saṁhareyya
uttaro vāto dakkhiṇena saṁhareyya dakkhiṇo vāto uttarena
saṁhareyya tatrassa kāṇo kacchapo so vassasatassa vassasatassa
accayena sakiṁ <pb ed="P" n="5.457" set="S"/>sakiṁ ummujjeyya. Taṁ kiṁ maññatha bhikkhave
api nu kho <note n="1">Po. Yu. so.</note> kāṇo kacchapo vassasatassa vassasatassa accayena
sakiṁ sakiṁ ummujjanto amusmiṁ ekacchiggaḷe yuge gīvaṁ paveseyyāti.
Adhiccamidaṁ bhante yaṁ so kāṇo kacchapo vassasatassa vassasatassa
accayena sakiṁ sakiṁ ummujjanto amusmiṁ ekacchiggaḷe yuge gīvaṁ
paveseyyāti. Evaṁ adhiccamidaṁ bhikkhave yaṁ manussattaṁ labhati.
Evaṁ adhiccamidaṁ bhikkhave yaṁ tathāgato loke uppajjati arahaṁ
sammāsambuddho. Evaṁ adhiccamidaṁ bhikkhave yaṁ tathāgatappavedito
dhammavinayo loke dippati. Tassidaṁ <note n="2">Sī. tatiyaṁ.</note> bhikkhave manussattaṁ laddhaṁ
tathāgato ca <note n="3">Ma. casaddo natthi.</note> loke uppanno arahaṁ sammāsambuddho tathāgatappavedito
ca dhammavinayo loke dippati. Tasmā tiha bhikkhave idaṁ
dukkhanti yogo karaṇīyo .pe. Ayaṁ dukkhanirodhagāminī paṭipadāti
yogo karaṇīyoti.
<p rend="subhead" sid="49">9, paṭhamasinerupabbatarājasuttaṃ</p>
<p n="1745"/>Seyyathāpi bhikkhave puriso sinerussa pabbatarājassa
satta muggamattiyo pāsāṇasakkharā upanikkhipeyya. Taṁ kiṁ maññatha
<pb n="5.570"/>
Bhikkhave katamaṁ nu kho bahutaraṁ. Yā ca <note n="1">Ma. vā.</note> satta muggamattiyo
pāsāṇasakkharā upanikkhittā yo ca <note n="1">Ma. vā.</note> sineru pabbatarājāti. Etadeva
bhante bahutaraṁ yadidaṁ sineru pabbatarājā appamattikā satta muggamattiyo
pāsāṇasakkharā upanikkhittā saṅkhampi na upenti upanidhampi
na upenti kalabhāgampi na upenti sineruṁ pabbatarājānaṁ
upanidhāya satta muggamattiyo pāsāṇasakkharā upanikkhittāti.
Evameva kho bhikkhave ariyasāvakassa diṭṭhisampannassa puggalassa
abhisametāvino etadeva bahutaraṁ dukkhaṁ yadidaṁ parikkhīṇaṁ pariyādinnaṁ
appamattakaṁ avasiṭṭhaṁ saṅkhampi na upeti upanidhampi na upeti
kalabhāgampi na upeti purimaṁ dukkhakkhandhaṁ parikkhīṇaṁ pariyādinnaṁ
upanidhāya yadidaṁ sattakkhattuṁparamatā. Yo idaṁ dukkhanti yathābhūtaṁ
pajānāti .pe. Ayaṁ dukkhanirodhagāminī paṭipadāti yathābhūtaṁ pajānāti.
Tasmā tiha bhikkhave idaṁ dukkhanti yogo karaṇīyo .pe. Ayaṁ
dukkhanirodhagāminī paṭipadāti yogo karaṇīyoti.
<p rend="subhead" sid="50">10, dutiyasinerupabbatarājasuttaṃ</p>
<p n="1746"/>Seyyathāpi bhikkhave sineru pabbatarājā <note n="2">Ma. Yu. pabbatarājāyaṁ.</note> parikkhayaṁ
pariyādānaṁ gaccheyya ṭhapetvā satta muggamattiyo pāsāṇasakkharā.
Taṁ kiṁ maññatha bhikkhave katamaṁ nu kho bahutaraṁ. Yaṁ <note n="3">Ma. Yu. yā.</note> vā
sinerussa pabbatarājassa parikkhīṇaṁ pariyādinnaṁ yā ca satta muggamattiyo
pāsāṇasakkharā avasiṭṭhāti. Etadeva bhante bahutaraṁ
sinerussa pabbatarājassa yadidaṁ parikkhīṇaṁ pariyādinnaṁ appamattikā
<pb n="5.571"/>
Satta muggamattiyo pāsāṇasakkharā avasiṭṭhā saṅkhampi na upenti
upanidhampi na upenti kalabhāgampi na upenti sinerussa pabbatarājassa
parikkhīṇaṁ pariyādinnaṁ upanidhāya satta <pb ed="P" n="5.459" set="S"/>muggamattiyo pāsāṇasakkharā
avasiṭṭhāti. Evameva kho bhikkhave ariyasāvakassa diṭṭhisampannassa
puggalassa abhisametāvino etadeva bahutaraṁ dukkhaṁ yadidaṁ
parikkhīṇaṁ pariyādinnaṁ appamattakaṁ avasiṭṭhaṁ saṅkhampi na upeti
upanidhampi na upeti kalabhāgampi na upeti purimaṁ dukkhakkhandhaṁ
parikkhīṇaṁ pariyādinnaṁ upanidhāya yadidaṁ sattakkhattuṁparamatā. Yo idaṁ
dukkhanti yathābhūtaṁ pajānāti .pe. Ayaṁ dukkhanirodhagāminī paṭipadāti
yathābhūtaṁ pajānāti. Tasmā tiha bhikkhave idaṁ dukkhanti yogo karaṇīyo
.pe. Ayaṁ dukkhanirodhagāminī paṭipadāti yogo karaṇīyoti.
Papātavaggo pañcamo.
Tassuddānaṁ
cintā papāto pariḷāho kūṭaṁ vālandhakārinaṁ <note n="1">Sī. kuṭaṅgalandhakārinaṁ. Ma. kūṭaṁ vālandhakāro ca. Yu. kuṭāgārandhakārinaṁ.</note>
chiggaḷena ca dve vuttā sineru apare duveti.
<p rend="subhead" check="nosid">6, abhisamayavaggo</p>
<p rend="subhead" sid="51">1, nakhasikhasuttaṃ</p>
<pb n="5.572"/>
Abhisamayavaggo chaṭṭho
<p n="1747"/>Atha kho bhagavā parittaṁ nakhasikhāyaṁ paṁsu āropetvā
bhikkhū āmantesi taṁ kiṁ maññatha bhikkhave katamaṁ nu kho bahutaraṁ.
Yo vāyaṁ mayā paritto nakhasikhāyaṁ paṁsu āropito ayaṁ vā mahāpaṭhavīti.
Etadeva bhante bahutaraṁ yadidaṁ mahāpaṭhavī appamattakāyaṁ
bhagavatā paritto nakhasikhāyaṁ paṁsu āropito <pb ed="P" n="5.460" set="S"/>saṅkhampi na upeti
upanidhampi na upeti kalabhāgampi na upeti mahāpaṭhaviṁ upanidhāya
bhagavatā paritto nakhasikhāyaṁ paṁsu āropitoti. Evameva kho
bhikkhave ariyasāvakassa diṭṭhisampannassa puggalassa abhisametāvino
etadeva bahutaraṁ dukkhaṁ yadidaṁ parikkhīṇaṁ pariyādinnaṁ appamattakaṁ
avasiṭṭhaṁ saṅkhampi na upeti upanidhampi na upeti kalabhāgampi na
upeti purimaṁ dukkhakkhandhaṁ parikkhīṇaṁ pariyādinnaṁ upanidhāya yadidaṁ
sattakkhattuṁparamatā. Yo idaṁ dukkhanti yathābhūtaṁ pajānāti .pe.
Ayaṁ dukkhanirodhagāminī paṭipadāti yathābhūtaṁ pajānāti. Tasmā tiha
bhikkhave idaṁ dukkhanti yogo karaṇīyo .pe. Ayaṁ dukkhanirodhagāminī
paṭipadāti yogo karaṇīyoti.
<p rend="subhead" sid="52">2, pokkharaṇīsuttaṃ</p>
<p n="1748"/>Seyyathāpi bhikkhave pokkharaṇī paññāsa yojanāni
āyāmena paññāsa yojanāni vitthārena paññāsa yojanāni
ubbedhena puṇṇā udakassa samatittikā kākapeyyā tato puriso
<pb n="5.573"/>
Kusaggena udakaṁ uddhareyya. Taṁ kiṁ maññatha bhikkhave katamaṁ
nu kho bahutaraṁ. Yaṁ vā kusaggena ubbhataṁ yaṁ vā pokkharaṇiyā
udakanti. Etadeva bhante bahutaraṁ yadidaṁ pokkharaṇiyā udakaṁ
appamattakaṁ kusaggena udakaṁ ubbhataṁ saṅkhampi na upeti upanidhampi
na upeti kalabhāgampi na upeti pokkharaṇiyā udakaṁ upanidhāya
kusaggena udakaṁ ubbhatanti. Evameva <note n="1">Yu. evaṁ kho.</note> kho bhikkhave ariyasāvakassa
.pe. Yogo karaṇīyoti.
<p rend="subhead" sid="53">3, paṭhamasaṃbhejjasuttaṃ</p>
<p n="1749"/>Seyyathāpi bhikkhave yatthimā mahānadiyo saṁsandanti
samenti. Seyyathīdaṁ. Gaṅgā yamunā aciravatī sarabhū mahī. Tato
puriso dve vā tīṇi vā udakaphusitāni uddhareyya. Taṁ kiṁ
maññatha bhikkhave katamaṁ nu kho bahutaraṁ. Yāni vā <note n="2">Ma. yāni dve vā.</note> dve vā
tīṇi vā udakaphusitāni ubbhatāni yaṁ vā sambhejjaṁ udakanti.
Etadeva bhante bahutaraṁ yadidaṁ sambhejjaṁ udakaṁ appamattakāni
dve vā tīṇi vā udakaphusitāni ubbhatāni saṅkhampi na upenti
upanidhampi na upenti kalabhāgampi na upenti sambhejjaṁ udakaṁ
upanidhāya dve vā tīṇi vā udakaphusitāni ubbhatānīti. Evameva
kho bhikkhave ariyasāvakassa (soyeva peyyālo) yogo karaṇīyoti.
<p rend="subhead" sid="54">4, dutiyasaṃbhejjasuttaṃ</p>
<p n="1750"/>Seyyathāpi bhikkhave yatthimā mahānadiyo saṁsandanti
samenti. Seyyathīdaṁ. Gaṅgā yamunā aciravatī sarabhū mahī. Taṁ
udakaṁ parikkhayaṁ pariyādānaṁ gaccheyya ṭhapetvā dve vā tīṇi vā
<pb n="5.574"/>
Udakaphusitāni. Taṁ kiṁ maññatha bhikkhave katamaṁ nu kho bahutaraṁ. Yaṁ
vā sambhejjaṁ udakaṁ parikkhīṇaṁ pariyādinnaṁ upanidhāya <note n="1">Ma. Yu. yāni.</note> dve <note n="2">Yu. ime pāṭhā natthi.</note> vā tīṇi <note n="3">Yu. ime pāṭhā natthi.</note>
vā udakaphusitāni avasiṭṭhānīti. Etadeva bhante bahutaraṁ sambhejjaṁ
udakaṁ yadidaṁ parikkhīṇaṁ pariyādinnaṁ appamattakāni dve vā tīṇi
vā udakaphusitāni avasiṭṭhāni saṅkhampi na upenti upanidhampi na
upenti kalabhāgampi na upenti sambhejjaṁ udakaṁ parikkhīṇaṁ pariyādinnaṁ
upanidhāya <pb ed="P" n="5.462" set="S"/>dve vā tīṇi vā udakaphusitāni avasiṭṭhānīti. Evameva
kho bhikkhave ariyasāvakassa .pe. Yogo karaṇīyoti.
<p rend="subhead" sid="55">5, paṭhamamahāpathavīsuttaṃ</p>
<p n="1751"/>Seyyathāpi bhikkhave puriso mahāpaṭhaviyā satta kolaṭṭhimattiyo
guḷikā upanikkhipeyya. Taṁ kiṁ maññatha bhikkhave katamaṁ
nu kho bahutaraṁ. Yā vā satta kolaṭṭhimattiyo guḷikā
upanikkhittā ayaṁ vā mahāpaṭhavīti. Etadeva bhante bahutaraṁ yadidaṁ
mahāpaṭhavī appamattikā satta kolaṭṭhimattiyo guḷikā upanikkhittā
saṅkhampi na upenti upanidhampi na upenti kalabhāgampi na upenti
mahāpaṭhavī upanidhāya satta kolaṭṭhimattiyo guḷikā upanikkhittāti.
Evameva kho bhikkhave ariyasāvakassa (soyeva peyyālo) yogo
karaṇīyoti.
<p rend="subhead" sid="56">6, dutiyamahāpathavīsuttaṃ</p>
<p n="1752"/>Seyyathāpi bhikkhave mahāpaṭhavī parikkhayaṁ pariyādānaṁ
gaccheyya ṭhapetvā satta kolaṭṭhimattiyo guḷikā. Taṁ kiṁ maññatha
bhikkhave katamaṁ nu kho bahutaraṁ. Yaṁ vā mahāpaṭhaviyā parikkhīṇaṁ
<pb n="5.575"/>
Pariyādinnaṁ yā vā satta kolaṭṭhimattiyo guḷikā avasiṭṭhāti.
Etadeva bhante bahutaraṁ mahāpaṭhaviyā yadidaṁ parikkhīṇaṁ pariyādinnaṁ
appamattikā satta kolaṭṭhimattiyo guḷikā avasiṭṭhā saṅkhampi
na upenti upanidhampi na upenti kalabhāgampi na upenti mahāpaṭhaviyā <note n="1">Ma. Yu. paṭhavī.</note>
parikkhīṇaṁ pariyādinnaṁ upanidhāya satta kolaṭṭhimattiyo guḷikā
avasiṭṭhāti. <pb ed="P" n="5.463" set="S"/>Evameva kho bhikkhave ariyasāvakassa (soyeva
peyyālo) yogo karaṇīyoti.
<p rend="subhead" sid="57">7, paṭhamamahāsamuddasuttaṃ</p>
<p n="1753"/>Seyyathāpi bhikkhave puriso mahāsamudde <note n="2">Ma. mahāsamuddato.</note> dve vā tīṇi
vā udakaphusitāni uddhareyya <note n="3">Ma. uddharitāni.</note>. Taṁ kiṁ maññatha bhikkhave katamaṁ nu
kho bahutaraṁ. Yāni vā <note n="4">Ma. vāsaddo natthi.  evamuparipi.</note> dve vā tīṇi vā udakaphusitāni ubbhatāni
yaṁ vā mahāsamudde udakanti. Etadeva bhante bahutaraṁ yadidaṁ
mahāsamudde udakaṁ appamattakāni dve vā tīṇi vā udakaphusitāni
ubbhatāni saṅkhampi na upenti upanidhampi na upenti kalabhāgampi na
upenti mahāsamudde udakaṁ upanidhāya dve vā tīṇi vā udakaphusitāni
ubbhatānīti. Evameva kho bhikkhave ariyasāvakassa
(soyeva peyyālo) yogo karaṇīyoti.
<p rend="subhead" sid="58">8, dutiyamahāsamuddasuttaṃ</p>
<p n="1754"/>Seyyathāpi bhikkhave mahāsamuddo <note n="5">Ma. Yu. mahāsamudde udakaṁ.</note> parikkhayaṁ pariyādānaṁ
gaccheyya ṭhapetvā dve vā tīṇi vā udakaphusitāni. Taṁ kiṁ
maññatha bhikkhave katamaṁ nu kho bahutaraṁ. Yaṁ vā mahāsamudde
<pb n="5.576"/>
Udakaṁ parikkhīṇaṁ pariyādinnaṁ yāni vā dve vā tīṇi vā udakaphusitāni
avasiṭṭhānīti. Etadeva bhante bahutaraṁ mahāsamudde
udakaṁ <note n="1">Ma. Yu. yadidaṁ.</note> parikkhīṇaṁ pariyādinnaṁ appamattakāni dve vā tīṇi vā
udakaphusitāni avasiṭṭhāni saṅkhampi na upenti upanidhampi na upenti
kalabhāgampi na upenti mahāsamudde udakaṁ parikkhīṇaṁ pariyādinnaṁ
upanidhāya <pb ed="P" n="5.464" set="S"/><note n="2">Ma. yāni.</note> dve vā tīṇi vā udakaphusitāni avasiṭṭhānīti. Evameva
kho bhikkhave ariyasāvakassa (soyeva peyyālo) yogo karaṇīyoti.
<p rend="subhead" sid="59">9, paṭhamapabbatūpamasuttaṃ</p>
<p n="1755"/>Seyyathāpi bhikkhave puriso himavato pabbatarājassa satta
sāsapamattiyo pāsāṇasakkharā upanikkhipeyya. Taṁ kiṁ maññatha
bhikkhave katamaṁ nu kho bahutaraṁ. Yā vā satta sāsapamattiyo
pāsāṇasakkharā upanikkhittā ayaṁ vā himavā pabbatarājāti.
Etadeva bhante bahutaraṁ yadidaṁ himavā pabbatarājā appamattikā
satta sāsapamattiyo pāsāṇasakkharā upanikkhittā saṅkhampi na
upenti upanidhampi na upenti kalabhāgampi na upenti himavantaṁ
pabbatarājānaṁ upanidhāya satta sāsapamattiyo pāsāṇasakkharā upanikkhittāti.
Evameva kho bhikkhave ariyasāvakassa .pe. Yogo
karaṇīyoti.
<p rend="subhead" sid="60">10, dutiyapabbatūpamasuttaṃ</p>
<p n="1756"/>Seyyathāpi bhikkhave himavā pabbatarājā parikkhayaṁ
pariyādānaṁ gaccheyya ṭhapetvā satta sāsapamattiyo pāsāṇasakkharā.
Taṁ kiṁ maññatha bhikkhave katamaṁ nu kho bahutaraṁ. Yaṁ vā himavato
<pb n="5.577"/>
Pabbatarājassa parikkhīṇaṁ pariyādinnaṁ yā vā satta sāsapamattiyo
pāsāṇasakkharā avasiṭṭhāti. Etadeva bhante bahutaraṁ himavato
pabbatarājassa yadidaṁ parikkhīṇaṁ pariyādinnaṁ appamattikā satta
sāsapamattiyo pāsāṇasakkharā avasiṭṭhā saṅkhampi na upenti upanidhampi
na upenti kalabhāgampi na upenti himavato pabbatarājassa
parikkhīṇaṁ pariyādinnaṁ upanidhāya satta <pb ed="P" n="5.465" set="S"/>sāsapamattiyo pāsāṇasakkharā
avasiṭṭhāti. Evameva kho bhikkhave ariyasāvakassa diṭṭhisampannassa
puggalassa abhisametāvino etadeva bahutaraṁ dukkhaṁ yadidaṁ
parikkhīṇaṁ pariyādinnaṁ appamattakaṁ avasiṭṭhaṁ saṅkhampi na upeti
upanidhampi na upeti kalabhāgampi na upeti purimaṁ dukkhakkhandhaṁ
parikkhīṇaṁ pariyādinnaṁ upanidhāya yadidaṁ sattakkhattuṁparamatā. Yo
idaṁ dukkhanti yathābhūtaṁ pajānāti .pe. Ayaṁ dukkhanirodhagāminī
paṭipadāti yathābhūtaṁ pajānāti. Tasmā tiha bhikkhave idaṁ dukkhanti
yogo karaṇīyo .pe. Ayaṁ dukkhanirodhagāminī paṭipadāti yogo
karaṇīyoti.
Abhisamayavaggo chaṭṭho.
Tassuddānaṁ
nakhasikhāpokkharaṇiyo sambhejja apare duve
paṭhavī dvesamuddehi dvemā ca pabbatūpamāti.
<p rend="subhead" check="nosid">7, paṭhamāamakadhaññapeyyālavaggo</p>
<p rend="subhead" sid="61">1, aññatrasuttaṃ</p>
<pb n="5.578"/>
Āmakadhaññapeyyāle paṭhamavaggo sattamo
<p n="1757"/>Atha kho bhagavā parittaṁ nakhasikhāyaṁ paṁsuṁ āropetvā
bhikkhū <pb ed="P" n="5.466" set="S"/>āmantesi taṁ kiṁ maññatha bhikkhave katamaṁ nu kho bahutaraṁ.
Yo vāyaṁ mayā paritto nakhasikhāyaṁ paṁsu āropito ayaṁ vā
mahāpaṭhavīti. Etadeva bhante bahutaraṁ yadidaṁ mahāpaṭhavī appamattakāyaṁ
bhagavatā paritto nakhasikhāyaṁ paṁsu āropito saṅkhampi na
upeti upanidhampi na upeti kalabhāgampi na upeti mahāpaṭhaviṁ
upanidhāya bhagavatā paritto nakhasikhāyaṁ paṁsu āropitoti. Evameva
kho bhikkhave appamattakā <note n="1">Yu. appakā. evamuparipi.</note> te sattā ye manussesu paccājāyanti
atha kho eteva bahutarā sattā ye aññatra manussehi paccājāyanti.
Taṁ kissa hetu. Adiṭṭhattā bhikkhave catunnaṁ ariyasaccānaṁ.
Katamesaṁ catunnaṁ. Dukkhassa ariyasaccassa .pe.
Dukkhanirodhagāminīpaṭipadāya ariyasaccassa. Tasmā tiha bhikkhave
idaṁ dukkhanti yogo karaṇīyo .pe. Ayaṁ dukkhanirodhagāminī
paṭipadāti yogo karaṇīyoti.
<p rend="subhead" sid="62">2, paccantasuttaṃ</p>
<p n="1758"/>Atha kho bhagavā parittaṁ nakhasikhāyaṁ paṁsuṁ āropetvā bhikkhū
āmantesi taṁ kiṁ maññatha bhikkhave katamaṁ nu kho bahutaraṁ.
Yo vāyaṁ mayā paritto nakhasikhāyaṁ paṁsu āropito ayaṁ vā mahāpaṭhavīti.
Etadeva bhante bahutaraṁ yadidaṁ mahāpaṭhavī appamattakāyaṁ
<pb n="5.579"/>
Bhagavatā paritto nakhasikhāyaṁ paṁsu āropito saṅkhampi na upeti
upanidhampi na upeti kalabhāgampi na upeti mahāpaṭhaviṁ upanidhāya
bhagavatā paritto nakhasikhāyaṁ paṁsu āropitoti. Evameva kho bhikkhave
appamattakā te sattā ye majjhimesu janapadesu paccājāyanti
atha <pb ed="P" n="5.467" set="S"/>kho eteva bahutarā sattā ye paccantimesu janapadesu paccājāyanti.
Aviññātāresu milakkhūsu <note n="1">Ma. Yu. milakkhesu.</note> .pe.
<p rend="subhead" sid="63">3, paññāsuttaṃ</p>
<p n="1759"/>Evameva kho bhikkhave appamattakā te sattā ye
ariyena pana paññācakkhunā samannāgatā atha kho eteva bahutarā
sattā ye avijjāgatā sammūḷhā .pe.
<p rend="subhead" sid="64">4, surāmerayasuttaṃ</p>
<p n="1760"/>Evameva kho bhikkhave appakā te sattā ye
surāmerayamajjapamādaṭṭhānā paṭiviratā atha kho eteva bahutarā sattā
ye surāmerayamajjapamādaṭṭhānā appaṭiviratā .pe.
<p rend="subhead" sid="65">5, odakasuttaṃ</p>
<p n="1761"/>Evameva kho bhikkhave appakā te sattā ye thalajā
atha kho eteva bahutarā sattā ye udakajā .pe.
<p rend="subhead" sid="66">6, matteyyasuttaṃ</p>
Evameva
kho bhikkhave appakā te sattā ye matteyyā atha kho eteva
bahutarā sattā ye amatteyyā .pe.
<p rend="subhead" sid="67">7, petteyyasuttaṃ</p>
<p n="1762"/><pb ed="P" n="5.468" set="S"/>Evameva kho bhikkhave appakā te sattā ye petteyyā
atha kho eteva bahutarā sattā ye apetteyyā .pe.
<p rend="subhead" sid="68">8, sāmaññasuttaṃ</p>
<p n="1763"/>Evameva kho bhikkhave appakā te sattā ye sāmaññā
.pe. Atha kho eteva bahutarā sattā ye asāmaññā .pe.
<p rend="subhead" sid="69">9, brahmaññasuttaṃ</p>
<pb n="5.580"/>
<p n="1764"/>Evameva kho bhikkhave appakā te sattā ye brāhmaññā
atha kho eteva bahutarā sattā ye abrāhmaññā .pe.
<p rend="subhead" sid="70">10, pacāyikasuttaṃ</p>
<p n="1765"/>Evameva kho bhikkhave appakā te sattā ye
kulejeṭṭhāpacāyino atha kho eteva <note n="1">Yu. ete. evamuparipi.</note> bahutarā sattā ye
akulejeṭṭhāpacāyinoti <note n="2">Ma. kuleajeṭṭhāpacāyinoti. Yu. kule  jeṭṭhāpacāyinoti.</note>.
Vaggo.
Uddānaṁ
aññatra paccantaṁ paññāya <note n="3">Ma. paññā.</note> surāmerayaodakā
matteyyapetteyyā cāpi <note n="4">Yu. metteyyā petteyyā cāpi.</note> sāmaññaṁ brāhmapacāyikanti.
<p rend="subhead" check="nosid">8, dutiyāamakadhaññapeyyālavaggo</p>
<p rend="subhead" sid="71">1, pāṇātipātasuttaṃ</p>
<pb n="5.581"/>
Āmakadhaññapeyyāle dutiyavaggo aṭṭhamo
<p n="1766"/>Evameva kho bhikkhave appakā te sattā ye pāṇātipātā
paṭiviratā <pb ed="P" n="5.469" set="S"/>atha kho eteva bahutarā sattā ye pāṇātipātā
appaṭiviratā. Taṁ kissa hetu .pe.
<p rend="subhead" sid="72">2, adinnādānasuttaṃ</p>
<p n="1767"/>Evameva kho bhikkhave appakā te sattā ye adinnādānā
paṭiviratā atha kho eteva bahutarā sattā ye adinnādānā
appaṭiviratā .pe.
<p rend="subhead" sid="73">3, kāmesumicchācārasuttaṃ</p>
<p n="1768"/>Evameva kho bhikkhave appakā te sattā ye kāmesu
micchācārā paṭiviratā atha kho eteva bahutarā sattā ye
kāmesu micchācārā appaṭiviratā .pe.
<p rend="subhead" sid="74">4, musāvādasuttaṃ</p>
<p n="1769"/>Evameva kho bhikkhave appakā te sattā ye musāvādā
paṭiviratā atha kho eteva bahutarā sattā ye musāvādā
appaṭiviratā .pe.
<p rend="subhead" sid="75">5, pesuññasuttaṃ</p>
<p n="1770"/>Evameva kho bhikkhave appakā te sattā ye pisuṇāya
vācāya paṭiviratā atha kho eteva bahutarā sattā ye pisuṇāya
vācāya appaṭiviratā .pe.
<p rend="subhead" sid="76">6, pharusavācāsuttaṃ</p>
<p n="1771"/>Evameva kho bhikkhave appakā te sattā ye pharusāya
vācāya paṭiviratā atha kho eteva bahutarā sattā ye pharusāya
vācāya appaṭiviratā .pe.
<p rend="subhead" sid="77">7, samphappalāpasuttaṃ</p>
<pb n="5.582"/>
<p n="1772"/>Evameva kho bhikkhave appakā te sattā ye samphappalāpā
paṭiviratā <pb ed="P" n="5.470" set="S"/>atha kho eteva bahutarā sattā ye samphappalāpā
appaṭiviratā .pe.
<p rend="subhead" sid="78">8, bījagāmasuttaṃ</p>
<p n="1773"/>Evameva kho bhikkhave appakā te sattā ye
bījagāmabhūtagāmasamārambhā paṭiviratā atha kho eteva bahutarā sattā
ye bījagāmabhūtagāmasamārambhā appaṭiviratā .pe.
<p rend="subhead" sid="79">9, vikālabhojanasuttaṃ</p>
<p n="1774"/>Evameva kho bhikkhave appakā te sattā ye vikālabhojanā
paṭiviratā atha kho eteva bahutarā sattā ye vikālabhojanā
appaṭiviratā .pe.
<p rend="subhead" sid="80">10, gandhavilepanasuttaṃ</p>
<p n="1775"/>Evameva kho bhikkhave appakā te sattā ye
mālāgandhavilepanadhāraṇamaṇḍanavibhūsanaṭṭhānā paṭiviratā atha kho eteva
bahutarā sattā ye mālāgandhavilepanadhāraṇamaṇḍanavibhūsanaṭṭhānā
appaṭiviratā.
Vaggo.
Uddānaṁ
pāṇaṁ adinnaṁ kāmesu musāvādañca pesuññaṁ
pharusaṁ <note n="1">Ma. pharusaṁ samphappalāpaṁ bījañca vikālaṁ gandhanti.</note> samphappalāpaṁ bījaṁ vikāle gandhavilepananti.
<p rend="subhead" check="nosid">9, tatiyāamakadhaññapeyyālavaggo</p>
<p rend="subhead" sid="81">1, naccagītasuttaṃ</p>
<pb n="5.583"/>
Āmakadhaññapeyyāle tatiyavaggo navamo
<p n="1776"/>Evameva kho bhikkhave appakā te sattā ye
naccagītavāditavisūkadassanā paṭiviratā atha kho eteva bahutarā sattā ye
naccagītavāditavisūkadassanā appaṭiviratā. Taṁ kissa hetu .pe.
<p rend="subhead" sid="82">2, uccāsayanasuttaṃ</p>
<p n="1777"/>Evameva kho bhikkhave appakā te sattā ye
uccāsayanamahāsayanā paṭiviratā atha kho eteva bahutarā sattā ye
uccāsayanamahāsayanā appaṭiviratā .pe.
<p rend="subhead" sid="83">3, jātarūparajatasuttaṃ</p>
<p n="1778"/>Evameva kho bhikkhave appakā te sattā ye
jātarūparajatapaṭiggahaṇā paṭiviratā atha kho eteva bahutarā sattā ye
jātarūparajatapaṭiggahaṇā appaṭiviratā .pe.
<p rend="subhead" sid="84">4, āmakadhaññasuttaṃ</p>
<p n="1779"/>Evameva kho bhikkhave appakā te sattā ye
āmakadhaññapaṭiggahaṇā paṭiviratā atha kho eteva bahutarā sattā
ye āmakadhaññapaṭiggahaṇā appaṭiviratā .pe.
<p rend="subhead" sid="85">5, āmakamaṃsasuttaṃ</p>
<p n="1780"/>Evameva kho bhikkhave appakā te sattā ye āmakamaṁsa-
paṭiggahaṇā paṭiviratā atha kho eteva bahutarā sattā ye āmakamaṁsapaṭiggahaṇā
appaṭiviratā .pe.
<p rend="subhead" sid="86">6, kumārikasuttaṃ</p>
<p n="1781"/>Evameva kho bhikkhave appakā te sattā ye
itthīkumārikapaṭiggahaṇā <pb ed="P" n="5.472" set="S"/>paṭiviratā atha kho eteva bahutarā sattā
ye itthīkumārikapaṭiggahaṇā appaṭiviratā .pe.
<p rend="subhead" sid="87">7, dāsidāsasuttaṃ</p>
<pb n="5.584"/>
<p n="1782"/>Evameva kho bhikkhave appakā te sattā ye
dāsīdāsapaṭiggahaṇā paṭiviratā atha kho eteva bahutarā sattā ye
dāsīdāsapaṭiggahaṇā appaṭiviratā .pe.
<p rend="subhead" sid="88">8, ajeḷakasuttaṃ</p>
<p n="1783"/>Evameva kho bhikkhave appakā te sattā ye
ajeḷakapaṭiggahaṇā paṭiviratā atha kho eteva bahutarā sattā ye
ajeḷakapaṭiggahaṇā appaṭiviratā .pe.
<p rend="subhead" sid="89">9, kukkuṭasūkarasuttaṃ</p>
<p n="1784"/>Evameva kho bhikkhave appakā te sattā ye
kukkuṭasūkarapaṭiggahaṇā paṭiviratā atha kho eteva bahutarā sattā ye
kukkuṭasūkarapaṭiggahaṇā appaṭiviratā .pe.
<p rend="subhead" sid="90">10, hatthigavassasuttaṃ</p>
<p n="1785"/>Evameva kho bhikkhave appakā te sattā ye
hatthigavassavaḷavāpaṭiggahaṇā <note n="1"><pb ed="P" n="5.473" set="S"/>Ma. ... vaḷavapaṭiggahaṇā. evamuparipi.</note> paṭiviratā atha kho eteva bahutarā sattā
ye hatthigavassavaḷavāpaṭiggahaṇā appaṭiviratā.
Vaggo.
Uddānaṁ
naccaṁ sayanaṁ rajataṁ dhaññaṁ maṁsaṁ kumārikā <note n="2">Yu. kumāriyaṁ.</note>
dāsī ajeḷakañceva kukkuṭasūkarahatthinoti.
<p rend="subhead" check="nosid">10, catutthāamakadhaññapeyyālavaggo</p>
<p rend="subhead" sid="91">1, khettavatthusuttaṃ</p>
<pb n="5.585"/>
Āmakadhaññapeyyāle catutthavaggo dasamo
<p n="1786"/>Evameva kho bhikkhave appakā te sattā ye
khettavatthupaṭiggahaṇā paṭiviratā atha kho eteva bahutarā sattā ye
khettavatthupaṭiggahaṇā appaṭiviratā .pe.
<p rend="subhead" sid="92">2, kayavikkayasuttaṃ</p>
<p n="1787"/>Evameva kho bhikkhave appakā te sattā ye kayavikkayā
paṭiviratā atha kho eteva bahutarā sattā ye kayavikkayā
appaṭiviratā .pe.
<p rend="subhead" sid="93">3, dūteyyasuttaṃ</p>
<p n="1788"/>Evameva kho bhikkhave appakā te sattā ye
dūteyyapahiṇagamanānuyogā paṭiviratā atha kho eteva bahutarā sattā ye
dūteyyapahiṇagamanānuyogā appaṭiviratā .pe.
<p rend="subhead" sid="94">4, tulākūṭasuttaṃ</p>
<p n="1789"/>Evameva kho bhikkhave appakā te sattā ye
tulākūṭakaṁsakūṭamānakūṭā paṭiviratā atha kho eteva bahutarā sattā ye
tulākūṭakaṁsakūṭamānakūṭā appaṭiviratā .pe.
<p rend="subhead" sid="95">5, ukkoṭanasuttaṃ</p>
<p n="1790"/>Evameva kho bhikkhave appakā te sattā ye
ukkoṭanavañcananikatisāviyogā <note n="1">Ma. ... nikatisāciyogā. evamuparipi.</note> paṭiviratā atha kho eteva bahutarā sattā
ye ukkoṭanavañcananikatisāviyogā <pb ed="P" n="5.474" set="S"/>appaṭiviratā .pe.
<p rend="subhead" sid="96-101">6-11, chedanādisuttaṃ</p>
<p n="1791"/>Evameva kho bhikkhave appakā te sattā ye
chedanavadhanabandhanaviparāmosāalopasahasākārā paṭiviratā atha kho eteva
bahutarā sattā ye chedanavadhanabandhanaviparāmosāalopasahasākārā
<pb n="5.586"/>
Appaṭiviratā. Taṁ kissa hetu. Adiṭṭhattā bhikkhave catunnaṁ
ariyasaccānaṁ. Katamesaṁ catunnaṁ. Dukkhassa ariyasaccassa .pe.
Dukkhanirodhagāminīpaṭipadāya ariyasaccassa. Tasmā tiha bhikkhave idaṁ
dukkhanti yogo karaṇīyo .pe. Ayaṁ dukkhanirodhagāminī paṭipadāti
yogo karaṇīyoti.
<p rend="subhead" check="nosid">11, pañcagatipeyyālavaggo</p>
<p rend="subhead" sid="102">1, manussacutinirayasuttaṃ</p>
<p n="1792"/>Atha kho bhagavā parittaṁ nakhasikhāyaṁ paṁsuṁ āropetvā
bhikkhū āmantesi taṁ kiṁ maññatha bhikkhave katamaṁ nu kho bahutaraṁ.
Yo vāyaṁ mayā paritto nakhasikhāyaṁ paṁsu āropito ayaṁ vā
mahāpaṭhavīti. Etadeva bhante bahutaraṁ yadidaṁ mahāpaṭhavī appamattakāyaṁ
bhagavatā paritto nakhasikhāyaṁ paṁsu āropito saṅkhampi na
upeti upanidhampi na upeti kalabhāgampi na upeti mahāpaṭhaviṁ
upanidhāya bhagavatā paritto nakhasikhāyaṁ paṁsu āropitoti. Evameva
kho bhikkhave appakā te sattā ye manussā cutā manussesu
paccājāyanti atha kho eteva bahutarā sattā ye manussā
cutā niraye paccājāyanti .pe.
<p rend="subhead" sid="103">2, manussacutitiracchānasuttaṃ</p>
<p n="1793"/>Evameva kho bhikkhave appakā te sattā ye manussā
cutā manussesu paccājāyanti <pb ed="P" n="5.475" set="S"/>atha kho eteva bahutarā sattā
ye manussā cutā tiracchānayoniyā paccājāyanti.
<p rend="subhead" sid="104">3, manussacutipettivisayasuttaṃ</p>
(iminā nayena
pañca gatiyo vitthāretabbā).
<p rend="subhead" check="nosid">4-5-6, manussacutidevanirayādisuttaṃ</p>
Evameva kho bhikkhave appakā
te sattā ye manussā cutā devesu paccājāyanti atha kho
<pb n="5.587"/>
Eteva bahutarā sattā ye manussā cutā niraye paccājāyanti.
Tiracchānayoniyā paccājāyanti. Pittivisaye paccājāyanti.
<p rend="subhead" sid="108-110">7-9, devacutinirayādisuttaṃ</p>
<p n="1794"/>Evameva kho bhikkhave appakā te sattā ye devā
cutā devesu paccājāyanti atha kho eteva bahutarā sattā
ye devā cutā niraye paccājāyanti. Tiracchānayoniyā paccājāyanti.
Pittivisaye paccājāyanti.
<p rend="subhead" sid="111-113">10-12, devamanussanirayādisuttaṃ</p>
<p n="1795"/>Evameva kho bhikkhave appakā te sattā ye devā
cutā manussesu paccājāyanti atha kho eteva bahutarā sattā
ye devā cutā niraye paccājāyanti. Tiracchānayoniyā paccājāyanti.
Pittivisaye paccājāyanti.
<p rend="subhead" sid="114-116">13-15, nirayamanussanirayādisuttaṃ</p>
<p n="1796"/>Evameva kho bhikkhave appakā te sattā ye nirayā
cutā manussesu paccājāyanti atha kho eteva bahutarā sattā
ye <pb ed="P" n="5.476" set="S"/>nirayā cutā niraye paccājāyanti. Tiracchānayoniyā paccājāyanti.
Pittivisaye paccājāyanti.
<p rend="subhead" sid="117-119">16-18, nirayadevanirayādisuttaṃ</p>
<p n="1797"/>Evameva kho bhikkhave appakā te sattā ye nirayā
cutā devesu paccājāyanti atha kho eteva bahutarā sattā
ye nirayā cutā niraye paccājāyanti. Tiracchānayoniyā paccājāyanti.
Pittivisaye paccājāyanti.
<p rend="subhead" sid="120-122">19-21, tiracchānamanussanirayādisuttaṃ</p>
<p n="1798"/>Evameva kho bhikkhave appakā te sattā ye
tiracchānayoniyā cutā manussesu paccājāyanti atha kho eteva bahutarā
<pb n="5.588"/>
Sattā ye tiracchānayoniyā cutā niraye paccājāyanti. Tiracchānayoniyā
paccājāyanti. Pittivisaye paccājāyanti.
<p rend="subhead" sid="123-125">22-24, tiracchānadevanirayādisuttaṃ</p>
<p n="1799"/>Evameva kho bhikkhave appakā te sattā ye
tiracchānayoniyā cutā devesu paccājāyanti atha kho eteva
bahutarā sattā ye tiracchānayoniyā cutā niraye paccājāyanti.
Tiracchānayoniyā paccājāyanti. Pittivisaye paccājāyanti.
<p rend="subhead" sid="126-128">25-27, pettimanussanirayādisuttaṃ</p>
<p n="1800"/>Evameva kho bhikkhave appakā te sattā ye pittivisayā
cutā manussesu paccājāyanti atha kho eteva bahutarā
sattā ye pittivisayā cutā niraye paccājāyanti. Tiracchānayoniyā
paccājāyanti. Pittivisaye paccājāyanti.
<p rend="subhead" sid="129-130">28-29, pettidevanirayādisuttaṃ</p>
<p n="1801"/>Evameva kho bhikkhave appakā te sattā ye pittivisayā
cutā <pb ed="P" n="5.477" set="S"/>devesu paccājāyanti atha kho eteva bahutarā
sattā ye pittivisayā cutā niraye paccājāyanti.
<p n="1802"/>Evameva kho bhikkhave appakā te sattā ye pittivisayā
cutā devesu paccājāyanti atha kho eteva bahutarā
sattā ye pittivisayā cutā tiracchānayoniyā paccājāyanti.
<p rend="subhead" sid="131">30, pettidevapettivisayasuttaṃ</p>
<p n="1803"/>Evameva kho bhikkhave appakā te sattā ye pittivisayā
cutā devesu paccājāyanti atha kho eteva bahutarā
sattā ye pittivisayā cutā pittivisaye paccājāyanti. Taṁ kissa
hetu. Adiṭṭhattā bhikkhave catunnaṁ ariyasaccānaṁ. Katamesaṁ
<pb n="5.589"/>
Catunnaṁ. Dukkhassa ariyasaccassa dukkhasamudayassa ariyasaccassa dukkhanirodhassa
ariyasaccassa dukkhanirodhagāminīpaṭipadāya ariyasaccassa.
Tasmā tiha bhikkhave idaṁ dukkhanti yogo karaṇīyo ayaṁ dukkhasamudayoti
yogo karaṇīyo ayaṁ dukkhanirodhoti yogo karaṇīyo
ayaṁ dukkhanirodhagāminī paṭipadāti yogo karaṇīyoti. Idamavoca
bhagavā. Attamanā te bhikkhū bhagavato bhāsitaṁ abhinandunti.
<note n="1">Yu. āmakadhañṇapeyyālaṁ. cakkapeyyālasamatti.</note>
Cakkapeyyāli samatti.
Saccasaṁyuttaṁ samattaṁ.
Mahāvārasaṁyuttaṁ niṭṭhitaṁ.
Tassuddānaṁ
maggabojjhaṅgaṁ satiyā indriyasammappadhāna ca
baliddhipādānuruddhā jhānānāpānasaṁyutaṁ
sotāpatti saccañcāti desitāni sayambhunā <note n="2">Ma. mahāvaggoti vuccatīti. </note>
mahāvāravagganāmena vissutāni dvādasāti <note n="3">Ma. idaṁ pādadvayaṁ natthi.</note>.
</xml>