<xml src="m99.xml">
<pgroup id="m99"/>
<readunit id="m99">9. subhasuttaṃ</readunit>
<pb n="2.650"/>
Subhasuttaṁ
<p n="709"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tena kho pana samayena
subho māṇavo todeyyaputto sāvatthiyaṁ paṭivasati aññatarassa
gahapatissa nivesane kenacideva karaṇīyena. Atha kho subho
māṇavo todeyyaputto yassa gahapatissa nivesane paṭivasati taṁ
gahapatiṁ etadavoca sutametaṁ gahapati avivittā sāvatthī arahantehi
kaṁ <note n="1">Yu. kannu.</note> nu khvajja samaṇaṁ vā brāhmaṇaṁ vā payirupāseyyāmāti. Ayaṁ
bhante <pb ed="P" n="2.197" set="M"/>bhagavā sāvatthiyaṁ viharati jetavane anāthapiṇḍikassa ārāme
taṁ bhante bhagavantaṁ payirupāsassūti.
<p n="710"/>Atha kho subho māṇavo todeyyaputto tassa gahapatissa
paṭissutvā yena bhagavā tenupasaṅkami upasaṅkamitvā bhagavatā
saddhiṁ sammodi sammodanīyaṁ kathaṁ sārāṇīyaṁ vītisāretvā ekamantaṁ
nisīdi. Ekamantaṁ nisinno kho subho māṇavo todeyyaputto
bhagavantaṁ etadavoca brāhmaṇā bho gotama evamāhaṁsu gahaṭṭho
ārādhako hoti ñāyaṁ dhammaṁ kusalaṁ na pabbajito ārādhako
hoti ñāyaṁ dhammaṁ kusalanti idha bhavaṁ gotamo kimāhāti.
Vibhajavādo kho ahamettha māṇava nāhamettha ekaṁsavādo gihissa
vāhaṁ māṇava pabbajitassa vā micchāpaṭipattiṁ <note n="2">Yu. etthantare nasaddo dissati.</note> vaṇṇemi gihī vā
<pb n="2.651"/>
Hi māṇava pabbajito vā micchāpaṭipanno micchāpaṭipattādhikaraṇahetu
na ārādhako hoti ñāyaṁ dhammaṁ kusalaṁ gihissa vāhaṁ māṇava
pabbajitassa vā sammāpaṭipattiṁ vaṇṇemi gihī vā hi māṇava
pabbajito vā sammāpaṭipanno sammāpaṭipattādhikaraṇahetu ārādhako
hoti ñāyaṁ dhammaṁ kusalanti.
<p n="711"/>Brāhmaṇā bho gotama evamāhaṁsu mahatthamidaṁ mahākiccaṁ
mahādhikaraṇaṁ mahāsamārambhaṁ gharāvāsakammaṭṭhānaṁ mahapphalaṁ hoti
appatthamidaṁ appakiccaṁ appādhikaraṇaṁ appasamārambhaṁ pabbajjākammaṭṭhānaṁ
appapphalaṁ hotīti idha bhavaṁ gotamo kimāhāti.
Etthapi kho ahaṁ māṇava vibhajavādo nāhamettha ekaṁsavādo atthi
māṇava kammaṭṭhānaṁ mahatthaṁ mahākiccaṁ mahādhikaraṇaṁ mahāsamārambhaṁ
vipajjamānaṁ appapphalaṁ hoti atthi māṇava kammaṭṭhānaṁ mahatthaṁ
mahākiccaṁ mahādhikaraṇaṁ mahāsamārambhaṁ sampajjamānaṁ mahapphalaṁ hoti
atthi māṇava kammaṭṭhānaṁ appatthaṁ appakiccaṁ appādhikaraṇaṁ appasamārambhaṁ
vipajjamānaṁ appapphalaṁ hoti atthi māṇava kammaṭṭhānaṁ
appatthaṁ appakiccaṁ appādhikaraṇaṁ <pb ed="P" n="2.198" set="M"/>appasamārambhaṁ sampajjamānaṁ
mahapphalaṁ hoti.
<p n="712"/>Katamaṁ <note n="1">Yu. katamañca.</note> māṇava kammaṭṭhānaṁ mahatthaṁ mahākiccaṁ mahādhikaraṇaṁ
mahāsamārambhaṁ vipajjamānaṁ appapphalaṁ hoti kasi kho māṇava
kammaṭṭhānaṁ mahatthaṁ mahākiccaṁ mahādhikaraṇaṁ mahāsamārambhaṁ vipajjamānaṁ
<pb n="2.652"/>
Appapphalaṁ hoti. Katamañca māṇava kammaṭṭhānaṁ mahatthaṁ mahākiccaṁ
mahādhikaraṇaṁ mahāsamārambhaṁ sampajjamānaṁ mahapphalaṁ hoti kasiyeva
kho māṇava kammaṭṭhānaṁ mahatthaṁ mahākiccaṁ mahādhikaraṇaṁ mahāsamārambhaṁ
sampajjamānaṁ mahapphalaṁ hoti. Katamañca māṇava kammaṭṭhānaṁ
appatthaṁ appakiccaṁ appādhikaraṇaṁ appasamārambhaṁ vipajjamānaṁ appapphalaṁ
hoti vanijjā kho māṇava kammaṭṭhānaṁ appatthaṁ appakiccaṁ
appādhikaraṇaṁ appasamārambhaṁ vipajjamānaṁ appapphalaṁ hoti. Katamañca
māṇava kammaṭṭhānaṁ appatthaṁ appakiccaṁ appādhikaraṇaṁ appasamārambhaṁ
sampajjamānaṁ mahapphalaṁ hoti vanijjāyeva kho māṇava kammaṭṭhānaṁ
appatthaṁ appakiccaṁ appādhikaraṇaṁ appasamārambhaṁ sampajjamānaṁ
mahapphalaṁ hoti.
<p n="713"/>Seyyathāpi māṇava kasikammaṭṭhānaṁ mahatthaṁ mahākiccaṁ
mahādhikaraṇaṁ mahāsamārambhaṁ vipajjamānaṁ appapphalaṁ hoti evameva
kho māṇava gharāvāsakammaṭṭhānaṁ mahatthaṁ mahākiccaṁ mahādhikaraṇaṁ
mahāsamārambhaṁ vipajjamānaṁ appapphalaṁ hoti. Seyyathāpi māṇava
kasiyeva kammaṭṭhānaṁ mahatthaṁ mahākiccaṁ mahādhikaraṇaṁ mahāsamārambhaṁ
sampajjamānaṁ mahapphalaṁ hoti evameva kho māṇava gharāvāsakammaṭṭhānaṁ
mahatthaṁ mahākiccaṁ mahādhikaraṇaṁ mahāsamārambhaṁ sampajjamānaṁ
mahapphalaṁ hoti. Seyyathāpi māṇava vanijjākammaṭṭhānaṁ appatthaṁ
appakiccaṁ appādhikaraṇaṁ appasamārambhaṁ vipajjamānaṁ appapphalaṁ hoti
<pb n="2.653"/>
Evameva kho māṇava pabbajjākammaṭṭhānaṁ appatthaṁ appakiccaṁ
appādhikaraṇaṁ appasamārambhaṁ vipajjamānaṁ appapphalaṁ hoti. <pb ed="P" n="2.199" set="M"/>Seyyathāpi
māṇava vanijjāyeva kammaṭṭhānaṁ appatthaṁ appakiccaṁ appādhikaraṇaṁ
appasamārambhaṁ sampajjamānaṁ mahapphalaṁ hoti evameva kho māṇava
pabbajjākammaṭṭhānaṁ appatthaṁ appakiccaṁ appādhikaraṇaṁ appasamārambhaṁ
sampajjamānaṁ mahapphalaṁ hotīti.
<p n="714"/>Brāhmaṇā bho gotama pañca dhamme paññapenti
puññassa kiriyāya kusalassa ārādhanāyāti. Ye te māṇava
brāhmaṇā pañca dhamme paññapenti puññassa kiriyāya kusalassa
ārādhanāya sace te agaru sādhu te pañca dhamme imasmiṁ <note n="1">imissanti pāṭhena bhavitabbaṁ.</note>
parisati <note n="2">Yu. parisatiṁ.</note> bhāsassūti. Na kho <note n="3">Yu. na kho me.</note> bho gotama garu yatthassu bhavanto
vā nisinnā bhavantarūpā vāti. Tenahi māṇava bhāsassūti.
<p n="715"/>Saccaṁ kho bho gotama brāhmaṇā paṭhamaṁ dhammaṁ
paññapenti puññassa kiriyāya kusalassa ārādhanāya tapaṁ kho
bho gotama brāhmaṇā dutiyaṁ dhammaṁ paññapenti puññassa kiriyāya
kusalassa ārādhanāya brahmacariyaṁ kho bho gotama brāhmaṇā
tatiyaṁ dhammaṁ paññapenti puññassa kiriyāya kusalassa ārādhanāya
ajjhenaṁ kho bho gotama brāhmaṇā catutthaṁ dhammaṁ paññapenti
puññassa kiriyāya kusalassa ārādhanāya cāgaṁ kho bho gotama
<pb n="2.654"/>
Brāhmaṇā pañcamaṁ dhammaṁ paññapenti puññassa kiriyāya kusalassa
ārādhanāya brāhmaṇā bho gotama ime pañca dhamme paññapenti
puññassa kiriyāya kusalassa ārādhanāyāti idha bhavaṁ gotamo
kimāhāti.
<p n="716"/>Kiṁ pana māṇava atthi koci brāhmaṇānaṁ ekabrāhmaṇopi
yo evamāha ahaṁ imesaṁ pañcannaṁ dhammānaṁ
sayaṁ <note n="1">Yu. sayanti natthi.</note> abhiññā sacchikatvā vipākaṁ pavedemīti. No hidaṁ bho
gotama. Kiṁ pana māṇava atthi koci brāhmaṇānaṁ ekācariyopi
ekācariyapācariyopi yāva sattamā ācariyamahayugā yo <pb ed="P" n="2.200" set="M"/>evamāha
ahaṁ imesaṁ pañcannaṁ dhammānaṁ sayaṁ abhiññā sacchikatvā vipākaṁ
pavedemīti. No hidaṁ bho gotama. Kiṁ pana māṇava yepi te
brāhmaṇānaṁ pubbakā isayo mantānaṁ kattāro mantānaṁ pavattāro
yesamidaṁ etarahi brāhmaṇānaṁ <note n="2">Yu. brāhmaṇāti dissati.</note> porāṇaṁ mantapadaṁ gītaṁ pavuttaṁ
samihitaṁ tadanugāyanti tadanubhāsanti bhāsitamanubhāsanti vācitamanuvācenti
seyyathīdaṁ aṭṭhako vāmako vāmadevo vessāmitto
yamataggi aṅgīraso bhāradvājo vāseṭṭho kassapo bhagu tepi
evamāhaṁsu mayaṁ imesaṁ pañcannaṁ <note n="3">Yu. etthantare dhammānanti  dissati.</note> sayaṁ abhiññā sacchikatvā vipākaṁ
pavedemāti. No hidaṁ bho gotama.
<p n="717"/>Iti kira māṇava natthi koci brāhmaṇānaṁ ekabrāhmaṇopi
yo evamāha ahaṁ imesaṁ pañcannaṁ dhammānaṁ sayaṁ
<pb n="2.655"/>
Abhiññā sacchikatvā vipākaṁ pavedemīti natthi koci brāhmaṇānaṁ
ekācariyopi ekācariyapācariyopi yāva sattamā ācariyamahayugā yo
evamāha ahaṁ imesaṁ pañcannaṁ dhammānaṁ sayaṁ abhiññā sacchikatvā
vipākaṁ pavedemīti yepi te brāhmaṇānaṁ pubbakā isayo mantānaṁ
kattāro mantānaṁ pavattāro yesamidaṁ etarahi brāhmaṇānaṁ porāṇaṁ
mantapadaṁ gītaṁ pavuttaṁ samihitaṁ tadanugāyanti tadanubhāsanti bhāsitamanubhāsanti
vācitamanuvācenti seyyathīdaṁ aṭṭhako vāmako vāmadevo
vessāmitto yamataggi aṅgīraso bhāradvājo vāseṭṭho kassapo
bhagu tepi na evamāhaṁsu mayaṁ imesaṁ pañcannaṁ dhammānaṁ sayaṁ
abhiññā sacchikatvā vipākaṁ pavedemāti seyyathāpi māṇava
andhaveṇi paraṁparāsaṁsattā purimopi na passati majjhimopi na passati
pacchimopi na passati evameva kho māṇava andhaveṇūpamaṁ maññe
brāhmaṇānaṁ bhāsitaṁ sampajjati purimopi na passati majjhimopi
na passati pacchimopi na passatīti.
<p n="718"/>Evaṁ vutte subho māṇavo todeyyaputto bhagavato <note n="1">Yu. bhagavatā.</note>
andhaveṇūpammena vuccamāno kupito anattamano bhagavantaṁyeva khuṁsento
bhagavantaṁyeva vambhento bhagavantaṁyeva vadamāno samaṇo gotamo
pāpito <note n="2">Yu. pāpiko.</note> bhavissatīti bhagavantaṁ etadavoca brāhmaṇo <note n="3">Yu. brāhmaṇo bho.</note> gotama
pokkharasāti opamañño subhagavaniko evamāha evameva kho <note n="4">Yu. khoti natthi.</note>
panime ke samaṇabrāhmaṇā <pb ed="P" n="2.201" set="M"/>uttariṁ manussadhammā alamariyañāṇadassanavisesaṁ
<pb n="2.656"/>
Paṭijānanti tesamidaṁ bhāsitaṁ hassakaṁyeva sampajjati
nāmakaṁyeva sampajjati rittakaṁyeva sampajjati tucchakaṁyeva sampajjati
kathaṁ hi nāma manussabhūto uttariṁ manussadhammā alamariyañāṇadassanavisesaṁ
ñassati vā dakkhiti <note n="1">Yu. dakkhissati.</note> vā sacchi vā karissatīti netaṁ
ṭhānaṁ vijjatīti. Kiṁ pana māṇava brāhmaṇo pokkharasāti opamañño
subhagavaniko sabbesaṁyeva samaṇabrāhmaṇānaṁ cetasā ceto
paricca pajānātīti. Sakāyapi hi bho gotama puṇṇikāya dāsiyā
brāhmaṇo pokkharasāti opamañño subhagavaniko <note n="2">Yu. etthantare nasaddo dissati.</note> cetasā ceto
paricca pajānāti kuto pana sabbesaṁyeva samaṇabrāhmaṇānaṁ cetasā
ceto paricca pajānissatīti.
<p n="719"/>Seyyathāpi māṇava jaccandho puriso so <note n="3">Yu. soti natthi.</note> na passeyya
kaṇhasukkāni rūpāni na passeyya nīlakāni rūpāni na passeyya
pītakāni rūpāni na passeyya lohitakāni rūpāni na passeyya
mañjeṭṭhakāni rūpāni na passeyya samavisamāni na passeyya
tārakarūpāni na passeyya candimasuriye so evaṁ vadeyya natthi
kaṇhasukkāni rūpāni natthi kaṇhasukkānaṁ rūpānaṁ dassāvī natthi
nīlakāni rūpāni natthi nīlakānaṁ rūpānaṁ dassāvī natthi pītakāni
rūpāni natthi pītakānaṁ rūpānaṁ dassāvī natthi lohitakāni rūpāni
natthi lohitakānaṁ rūpānaṁ dassāvī natthi mañjeṭṭhakāni rūpāni
natthi mañjeṭṭhakānaṁ rūpānaṁ dassāvī natthi samavisamaṁ natthi samavisamassa
<pb n="2.657"/>
Dassāvī natthi tārakarūpāni natthi tārakarūpānaṁ dassāvī
natthi candimasuriyā natthi candimasuriyānaṁ dassāvī ahametaṁ na
jānāmi ahametaṁ na passāmi tasmā taṁ <note n="1">Yu. tanti natthi.</note> natthīti sammā nu kho
so māṇava vadamāno vadeyyāti. No hidaṁ bho gotama atthi
kaṇhasukkāni rūpāni atthi kaṇhasukkānaṁ rūpānaṁ dassāvī atthi
nīlakāni rūpāni atthi nīlakānaṁ rūpānaṁ dassāvī atthi pītakāni
rūpāni atthi pītakānaṁ rūpānaṁ dassāvī atthi lohitakāni rūpāni
atthi lohitakānaṁ rūpānaṁ dassāvī atthi mañjeṭṭhakāni rūpāni
atthi mañjeṭṭhakānaṁ rūpānaṁ dassāvī atthi samavisamaṁ <pb ed="P" n="2.202" set="M"/>atthi samavisamassa
dassāvī atthi tārakarūpāni atthi tārakarūpānaṁ dassāvī
atthi candimasuriyā atthi candimasuriyānaṁ dassāvī ahametaṁ na
jānāmi ahametaṁ na passāmi tasmā taṁ <note n="2">Yu. tanti natthi.</note> natthīti na hi <note n="3">Yu. na hi so bho.</note> bho
gotama sammā vadamāno vadeyyāti. Evameva kho māṇava
brāhmaṇo pokkharasāti opamañño subhagavaniko andho acakkhuko
so vata uttariṁ manussadhammā alamariyañāṇadassanavisesaṁ ñassati
vā dakkhiti vā sacchi vā karissatīti netaṁ ṭhānaṁ vijjati.
<p n="720"/>Taṁ kiṁ maññasi māṇava ye pana <note n="4">Yu. pana saddo natthi.</note> te kosalikā <note n="5">Yu.  kosalakā.</note>
brāhmaṇamahāsālā seyyathīdaṁ caṅkī brāhmaṇo tārukkho
brāhmaṇo pokkharasāti brāhmaṇo jāṇussoṇi brāhmaṇo
pitā vā te todeyyo katamā nesaṁ seyyā yaṁ vā te
<pb n="2.658"/>
Saṁmucchā <note n="1">Yu. sammusā.</note> vācaṁ bhāseyyuṁ yaṁ vā asaṁmucchāti <note n="2">Yu. asammusā.</note>. Saṁmucchā bho
gotama. Katamā tesaṁ seyyā yaṁ vā te mantā vācaṁ bhāseyyuṁ
yaṁ vā amantāti. Mantā bho gotama. Katamā tesaṁ seyyā <note n="3">Yu. seyyo.</note>
yaṁ vā te paṭisaṅkhāya vācaṁ bhāseyyuṁ yaṁ vā appaṭisaṅkhāyāti.
Paṭisaṅkhāya bho gotama. Katamā tesaṁ seyyā <note n="4">Yu. seyyo.</note> yaṁ vā te
atthasañhitaṁ vācaṁ bhāseyyuṁ yaṁ vā anatthasañhitanti. Atthasañhitaṁ
bho gotama.
<p n="721"/>Taṁ kiṁ maññasi māṇava yadi evaṁ sante brāhmaṇena
pokkharasātinā opamaññena subhagavanikena saṁmucchā vācā bhāsitā
asaṁmucchāti <note n="5">Yu. asammusā vāti. </note>. Saṁmucchā bho gotama. Mantā vācā bhāsitā amantā
vācāti <note n="6">Yu. amantā vāti.</note>. Amantā bho gotama. Paṭisaṅkhāya bhāsitā <note n="7">Yu. vācā bhāsitā.</note> vācā
appaṭisaṅkhāyāti <pb ed="P" n="2.203" set="M"/><note n="8">Yu. appaṭisaṅkhāya vāti.</note>. Appaṭisaṅkhāya bho gotama. Atthasañhitā
vācā bhāsitā anatthasañhitāti <note n="9">Yu.  anatthasañhitā vāti.</note>. Anatthasañhitā bho gotama.
<p n="722"/>Pañca kho ime māṇava nīvaraṇā katame pañca
kāmacchandanīvaraṇaṁ byāpādanīvaraṇaṁ thīnamiddhanīvaraṇaṁ uddhaccakukkuccanīvaraṇaṁ
vicikicchānīvaraṇaṁ ime kho māṇava pañca nīvaraṇā.
Imehi kho māṇava pañcahi nīvaraṇehi brāhmaṇo pokkharasāti
opamañño subhagavaniko āvuto <note n="10">Yu. āvaṭo.</note> nivuto ophuto pariyonaddho
so vata uttariṁ manussadhammā alamariyañāṇadassanavisesaṁ ñassati
vā dakkhiti vā sacchi vā karissatīti netaṁ ṭhānaṁ vijjati.
<pb n="2.659"/>
<p n="723"/>Pañca kho ime māṇava kāmaguṇā katame pañca
cakkhuviññeyyā rūpā iṭṭhā kantā manāpā piyarūpā kāmūpasañhitā
rajanīyā sotaviññeyyā saddā ... Ghānaviññeyyā
gandhā ... Jivhāviññeyyā rasā ... Kāyaviññeyyā phoṭṭhabbā
iṭṭhā kantā manāpā piyarūpā kāmūpasañhitā rajanīyā ime
kho māṇava pañca kāmaguṇā. Imehi kho māṇava pañcahi
kāmaguṇehi brāhmaṇo pokkharasāti opamañño subhagavaniko gadhito <note n="1">Yu. gathito.</note>
mucchito ajjhāpanno anādīnavadassāvī anissaraṇapañño paribhuñjati
so vata uttariṁ manussadhammā alamariyañāṇadassanavisesaṁ
ñassati vā dakkhiti vā sacchi vā karissatīti netaṁ ṭhānaṁ vijjati.
<p n="724"/>Taṁ kiṁ maññasi māṇava yaṁ vā tiṇakaṭṭhupādānaṁ
paṭicca aggiṁ jāleyya yaṁ vā nissaṭṭhatiṇakaṭṭhupādānaṁ aggiṁ
jāleyya katamo nu kho assa aggi accimā ceva <note n="4">Yu. evasaddo natthi.</note> vaṇṇimā
ca pabhassaro cāti. Sace taṁ bho gotama ṭhānaṁ nissaṭṭhatiṇakaṭṭhupādānaṁ
aggiṁ jalituṁ <note n="3">Yu. jālituṁ.</note> svāssa aggi accimā ceva <note n="2">Yu. evasaddo natthi.</note> vaṇṇimā
ca pabhassaro cāti. Aṭṭhānaṁ kho etaṁ māṇava anavakāso
yaṁ nissaṭṭhatiṇakaṭṭhupādānaṁ aggiṁ jāleyya aññatra iddhimatā <pb ed="P" n="2.204" set="M"/>
seyyathāpi māṇava tiṇakaṭṭhupādānaṁ paṭicca aggi jalati tathūpamāhaṁ
māṇava imaṁ pītiṁ vadāmi yāyaṁ pīti pañca kāmaguṇe paṭicca.
Seyyathāpi māṇava nissaṭṭhatiṇakaṭṭhupādāno <note n="5">Yu. ...pādānaṁ paṭicca.</note> aggi jalati tathūpamāhaṁ
<pb n="2.660"/>
Māṇava imaṁ pītiṁ vadāmi yāyaṁ pīti aññatreva kāmehi aññatra
akusalehi dhammehi katamā ca māṇava pīti aññatreva kāmehi
aññatra akusalehi dhammehi idha māṇava bhikkhu vivicceva kāmehi
vivicca akusalehi dhammehi .pe. Paṭhamaṁ jhānaṁ upasampajja viharati
ayampi kho māṇava pīti aññatreva kāmehi aññatra akusalehi
dhammehi. Puna caparaṁ māṇava <note n="1">Yu. etthantare bhikkhūti dissati.</note> vitakkavicārānaṁ vūpasamā .pe. Dutiyaṁ
jhānaṁ upasampajja viharati ayampi kho māṇava pīti aññatreva
kāmehi aññatra akusalehi dhammehi.
<p n="725"/>Ye te māṇava brāhmaṇā pañca dhamme paññapenti
puññassa kiriyāya kusalassa ārādhanāya kamettha brāhmaṇā dhammaṁ
mahapphalataraṁ paññapenti puññassa kiriyāya kusalassa ārādhanāyāti.
Yeme bho gotama brāhmaṇā pañca dhamme paññapenti puññassa
kiriyāya kusalassa ārādhanāya cāgamettha brāhmaṇā dhammaṁ mahapphalataraṁ
paññapenti puññassa kiriyāya kusalassa ārādhanāyāti.
<p n="726"/>Taṁ kiṁ maññasi māṇava idha aññatarassa brāhmaṇassa
mahāyañño paccupaṭṭhito assa. Atha dve brāhmaṇā āgaccheyyuṁ
itthannāmassa brāhmaṇassa mahāyaññaṁ anubhavissāmāti. Tatra <note n="2">Yu. tattheva tassa.</note>
ekassa brāhmaṇassa evamassa aho vatāhameva labheyyaṁ bhattagge
aggāsanaṁ aggodakaṁ aggapiṇḍaṁ na aññe <note n="3">Yu. na añño  brāhmaṇo labheyya.</note> brāhmaṇā labheyyuṁ
bhattagge aggāsanaṁ aggodakaṁ aggapiṇḍanti. Ṭhānaṁ kho panetaṁ
<pb n="2.661"/>
Māṇava vijjati yaṁ añño brāhmaṇo labheyya bhattagge
aggāsanaṁ aggodakaṁ aggapiṇḍaṁ na so brāhmaṇo labheyya
bhattagge aggāsanaṁ aggodakaṁ aggapiṇḍaṁ. <pb ed="P" n="2.205" set="M"/>Aññe <note n="1">Yu. añño brāhmaṇo labhati.</note> brāhmaṇā
labhanti bhattagge aggāsanaṁ aggodakaṁ aggapiṇḍaṁ nāhaṁ labhāmi
bhattagge aggāsanaṁ aggodakaṁ aggapiṇḍanti iti so kupito <note n="2">Yu. kupito hoti.</note>
anattamano imassa pana māṇava brāhmaṇā kiṁ vipākaṁ paññapentīti.
Na khvettha bho gotama brāhmaṇā evaṁ dānaṁ denti
iminā <note n="3">Yu. iminā paro  kupito hotu.</note> ca vo kupito anattamanoti atha khvettha brāhmaṇā
anukampajātikaṁyeva dānaṁ dentīti. Evaṁ sante kho māṇava
brāhmaṇānaṁ idaṁ chaṭṭhaṁ puññakiriyāvatthuṁ <note n="4">Yu. .. vatthu.</note> hoti yadidaṁ anukampajātikanti <note n="5">Yu. anukampājātikanti </note>.
Evaṁ sante bho gotama brāhmaṇānaṁ idaṁ chaṭṭhaṁ
puññakiriyāvatthuṁ <note n="6">Yu. .. vatthu.</note> hoti yadidaṁ anukampajātikanti <note n="7">Yu. anukampājātikanti </note>.
<p n="727"/>Ye te māṇava brāhmaṇā pañca dhamme paññapenti
puññassa kiriyāya kusalassa ārādhanāya ete <note n="8">Yu. ime tavaṁ pañca... (jeiṅārarathmgarā)</note> kattha bahulaṁ samanupassasīti.
Yeme bho gotama brāhmaṇā pañca dhamme paññapenti
puññassa kiriyāya kusalassa ārādhanāya imāhaṁ pañca dhamme
pabbajitesu bahulaṁ samanupassāmi appaṁ gahaṭṭhesu gahaṭṭho hi bho
gotama mahattho mahākicco mahādhikaraṇo mahāsamārambho na
satataṁ samitaṁ saccavādī hoti pabbajito kho pana bho gotama
appattho appakicco appādhikaraṇo appasamārambho satataṁ samitaṁ
<pb n="2.662"/>
Saccavādī hoti gahaṭṭho hi bho gotama mahattho mahākicco
mahādhikaraṇo mahāsamārambho na satataṁ samitaṁ tapassī hoti ...
Brahmacārī hoti ... Sajjhāyabahulo hoti ... Cāgabahulo hoti
pabbajito kho pana bho gotama appattho appakicco appādhikaraṇo
appasamārambho satataṁ samitaṁ tapassī hoti ... Brahmacārī
hoti ... Sajjhāyabahulo hoti ... Cāgabahulo hoti. Yeme bho
gotama brāhmaṇā <note n="1">Yu. samaṇabrāhmaṇā.</note> pañca dhamme paññapenti puññassa kiriyāya
kusalassa ārādhanāya imāhaṁ pañca dhamme pabbajitesu <pb ed="P" n="2.206" set="M"/>bahulaṁ
samanupassāmi appaṁ gahaṭṭhesūti.
<p n="728"/>Ye te māṇava brāhmaṇā pañca dhamme paññapenti
puññassa kiriyāya kusalassa ārādhanāya cittassāhaṁ ete parikkhāre
vadāmi yadidaṁ cittaṁ averaṁ abyāpajjhaṁ tassa bhāvanāya. Idha
māṇava bhikkhu saccavādī hoti so saccavādimhīti labhati atthavedaṁ
labhati dhammavedaṁ labhati dhammūpasañhitaṁ pāmujjaṁ yantaṁ kusalūpasañhitaṁ
pāmujjaṁ cittassāhaṁ etaṁ parikkhāraṁ vadāmi yadidaṁ cittaṁ averaṁ
abyāpajjhaṁ tassa bhāvanāya. Idha māṇava bhikkhu tapassī hoti ...
Brahmacārī hoti ... Sajjhāyabahulo hoti ... Cāgabahulo hoti so
cāgabahulomhīti labhati atthavedaṁ labhati dhammavedaṁ labhati dhammūpasañhitaṁ
pāmujjaṁ yantaṁ kusalūpasañhitaṁ pāmujjaṁ cittassāhaṁ etaṁ
parikkhāraṁ vadāmi yadidaṁ cittaṁ averaṁ abyāpajjhaṁ tassa bhāvanāya.
<pb n="2.663"/>
Ye te māṇava brāhmaṇā pañca dhamme paññapenti puññassa
kiriyāya kusalassa ārādhanāya cittassāhaṁ ete parikkhāre vadāmi
yadidaṁ cittaṁ averaṁ abyāpajjhaṁ tassa bhāvanāyāti. Evaṁ vutte
subho māṇavo todeyyaputto bhagavantaṁ etadavoca sutaṁ metaṁ bho
gotama samaṇo gotamo brahmānaṁ sahabyatāya maggaṁ pajānātīti <note n="1">Yu. jānātīti.</note>.
<p n="729"/>Taṁ kiṁ maññasi māṇava āsanne ito naḷakāragāmo
nayito dūre naḷakāragāmoti. Evaṁ bho gotama <note n="2">Yu. gotamāti natthi.</note> āsanne ito
naḷakāragāmo nayito dūre naḷakāragāmoti. Taṁ kiṁ maññasi māṇava
idha <note n="3">Yu. idhassa.</note> khvassa puriso naḷakāragāme jātavaḍḍho tamenaṁ naḷakāragāmato
tāvadeva apasakkaṁ <note n="4">Yu. avasaṭaṁ. </note> naḷakāragāmassa maggaṁ puccheyya siyā nu kho
māṇava tassa purisassa naḷakāragāme jātavaḍḍhassa naḷakāragāmassa
maggaṁ puṭṭhassa dandhāyitattaṁ vā vitthāyitattaṁ vāti. No hidaṁ
bho gotama taṁ kissa hetu <pb ed="P" n="2.207" set="M"/>assa <note n="5">Yu. amu.</note> hi bho gotama purisassa <note n="6">Yu. puriso naḷakāragāme jātavaddho tassa.</note>
naḷakāragāme jātavaḍḍhassa sabbāneva naḷakāragāmassa maggāni
suviditānīti. Siyā na <note n="7">Yu. nu.</note> kho māṇava tassa purisassa naḷakāragāme
jātavaḍḍhassa naḷakāragāmassa maggaṁ puṭṭhassa dandhāyitattaṁ vā
vitthāyitattaṁ vā na tveva tathāgatassa brahmalokaṁ vā brahmalokagāminiṁ
vā paṭipadaṁ puṭṭhassa dandhāyitattaṁ vā vitthāyitattaṁ vā
brahmānañcāhaṁ māṇava pajānāmi brahmalokañca brahmalokagāminiñca
paṭipadaṁ yathāpaṭipanno ca brahmalokaṁ upapanno tañca
<pb n="2.664"/>
Pajānāmīti. Sutaṁ metaṁ bho gotama samaṇo gotamo brahmānaṁ
sahabyatāya maggaṁ desetīti sādhu me bhavaṁ gotamo brahmānaṁ
sahabyatāya maggaṁ desetūti. Tenahi māṇava suṇāhi sādhukaṁ
manasikarohi bhāsissāmīti. Evaṁ bhoti kho subho māṇavo
todeyyaputto bhagavato paccassosi.
<p n="730"/>Bhagavā etadavoca katamo ca māṇava brahmānaṁ
sahabyatāya maggo idha māṇava bhikkhu mettāsahagatena cetasā
ekaṁ disaṁ pharitvā viharati tathā dutiyaṁ tathā tatiyaṁ tathā
catutthaṁ iti uddhamadho tiriyaṁ sabbadhi sabbatthatāya <note n="1">Yu. sabbattatāya.</note> sabbāvantaṁ
lokaṁ mettāsahagatena cetasā vipulena mahaggatena appamāṇena
averena abyāpajjhena pharitvā viharati evaṁ bhāvitāya kho māṇava
mettāya cetovimuttiyā yaṁ pamāṇakataṁ kammaṁ na taṁ tatrāvasissati
na taṁ tatrāvatiṭṭhati seyyathāpi māṇava balavā saṅkhadhamo appakasireneva
cātuddisā viññāpeyya evameva kho māṇava evaṁ bhāvitāya
mettāya cetovimuttiyā yaṁ pamāṇakataṁ kammaṁ na taṁ tatrāvasissati
na taṁ tatrāvatiṭṭhati ayampi kho māṇava brahmānaṁ sahabyatāya
maggo. Puna caparaṁ māṇava bhikkhu karuṇāsahagatena cetasā ... Muditāsahagatena
cetasā ... Upekkhāsahagatena cetasā ekaṁ disaṁ pharitvā
viharati tathā dutiyaṁ <pb ed="P" n="2.208" set="M"/>tathā tatiyaṁ tathā catutthaṁ iti uddhamadho
tiriyaṁ sabbadhi sabbatthatāya <note n="2">Yu. sabbattatāya.</note> sabbāvantaṁ lokaṁ upekkhāsahagatena cetasā
<pb n="2.665"/>
Vipulena mahaggatena appamāṇena averena abyāpajjhena pharitvā
viharati evaṁ bhāvitāya kho māṇava upekkhāya cetovimuttiyā yaṁ
pamāṇakataṁ kammaṁ na taṁ tatrāvasissati na taṁ tatrāvatiṭṭhati
seyyathāpi māṇava balavā saṅkhadhamo appakasireneva cātuddisā
viññāpeyya evameva kho māṇava evaṁ bhāvitāya upekkhāya
cetovimuttiyā yaṁ pamāṇakataṁ kammaṁ na taṁ tatrāvasissati na taṁ
tatrāvatiṭṭhati ayampi kho māṇava brahmānaṁ sahabyatāya maggoti.
<p n="731"/>Evaṁ vutte subho māṇavo todeyyaputto bhagavantaṁ
etadavoca abhikkantaṁ bho gotama abhikkantaṁ bho gotama seyyathāpi
bho gotama nikkujjitaṁ vā ukkujjeyya paṭicchannaṁ vā vivareyya
mūḷhassa vā maggaṁ ācikkheyya andhakāre vā telapajjotaṁ dhāreyya
cakkhumanto rūpāni dakkhantīti <note n="1">Yu. dakkhintīti.</note> evameva bhotā <note n="2">Yu. bhoto.</note> gotamena aneka-
pariyāyena dhammo pakāsito esāhaṁ bhavantaṁ gotamaṁ saraṇaṁ gacchāmi
dhammañca bhikkhusaṅghañca upāsakaṁ maṁ bhavaṁ gotamo dhāretu ajjatagge
pāṇupetaṁ saraṇaṅgataṁ handa cadāni mayaṁ bho gotama gacchāma bahukiccā
mayaṁ bahukaraṇīyāti. Yassadāni tvaṁ māṇava kālaṁ maññasīti.
Atha kho subho māṇavo todeyyaputto bhagavato bhāsitaṁ abhinanditvā <note n="3">Yu. etthantare anumoditvāti dissati.</note>
uṭṭhāyāsanā bhagavantaṁ abhivādetvā padakkhiṇaṁ katvā pakkāmi.
<p n="732"/>Tena kho pana samayena jāṇussoṇi brāhmaṇo sabbasetena
valavābhirathena sāvatthiyā niyyāti divādivassa. Addasā kho
<pb n="2.666"/>
Jāṇussoṇi brāhmaṇo subhaṁ māṇavaṁ todeyyaputtaṁ dūratova
āgacchantaṁ disvāna subhaṁ māṇavaṁ todeyyaputtaṁ etadavoca handa <note n="1">Yu. handa kuto nu.</note>
bhavaṁ bhāradvājo āgacchi <note n="2">Yu. āgacchati.</note> divādivassāti. Ito hi kho ahaṁ bho
āgacchāmi samaṇassa gotamassa santikāti. Taṁ kiṁ maññasi bhavaṁ
bhāradvājo samaṇassa gotamassa paññāveyyattiyaṁ paṇḍito maññeti
ko cāhambho ko ca samaṇassa gotamassa paññāveyyattiyaṁ jānissāmi
sopi nūnassa tādisova yo samaṇassa gotamassa paññāveyyattiyaṁ
jāneyyāti. Uḷārāya khalu bhavaṁ bhāradvājo samaṇaṁ gotamaṁ
pasaṁsāya pasaṁsatīti. Ko cāhambho ko ca samaṇaṁ gotamaṁ pasaṁsissāmi
pasatthappasattho ca <note n="3">Yu. ca so bhavaṁ.</note> bhavaṁ gotamo seṭṭho devamanussānaṁ ye cime
bho brāhmaṇā pañca dhamme paññapenti puññassa kiriyāya
kusalassa ārādhanāya cittasseva <note n="4">Yu. cittassa  te samaṇo gotamo parikkhāre vadati.</note> samaṇo gotamo ete parikkhāre
vadeti yadidaṁ cittaṁ averaṁ abyāpajjhaṁ tassa bhāvanāyāti.
<p n="733"/>Evaṁ vutte jāṇussoṇi brāhmaṇo sabbasetā
valavābhirathā orohitvā ekaṁsaṁ uttarāsaṅgaṁ karitvā yena bhagavā
tenañjalimpaṇāmetvā udānaṁ udānesi lābhā rañño pasenadissa
kosalassa suladdhaṁ <note n="5">Yu. etthantare lābhāti dissati.</note> rañño pasenadissa kosalassa yassa
vijite tathāgato viharati arahaṁ sammāsambuddhoti.
Subhasuttaṁ niṭṭhitaṁ navamaṁ.
</xml>