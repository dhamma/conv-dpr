<xml src="s16.xml">
<pgroup id="s16"/>
<readunit id="s16">5. kassapasaṃyuttaṃ</readunit>
<p rend="subhead" sid="1">1, santuṭṭhasuttaṃ</p>
<pb n="2.229"/>
Kassapasaṁyuttaṁ
<p n="462"/>Sāvathiyaṁ viharati ... Tatra kho bhagavā ... Santuṭṭhāyaṁ
bhikkhave kassapo itarītarena cīvarena itarītaracīvarasantuṭṭhiyā ca
vaṇṇavādī na ca cīvarahetu anesanaṁ appaṭirūpaṁ āpajjati aladdhā ca
cīvaraṁ na paritassati laddhā ca cīvaraṁ agadhito amucchito anajjhāpanno
ādīnavadassāvī nissaraṇapañño paribhuñjati. Santuṭṭhāyaṁ bhikkhave
kassapo itarītarena piṇḍapātena itarītarapiṇḍapātasantuṭṭhiyā
ca vaṇṇavādī na ca piṇḍapātahetu anesanaṁ appaṭirūpaṁ āpajjati
aladdhā ca piṇḍapātaṁ na paritassati laddhā ca piṇḍapātaṁ
agadhito amucchito anajjhāpanno ādīnavadassāvī nissaraṇapañño
paribhuñjati. Santuṭṭhāyaṁ bhikkhave kassapo itarītarena senāsanena
itarītarasenāsanasantuṭṭhiyā ca vaṇṇavādī na ca senāsanahetu
anesanaṁ appaṭirūpaṁ āpajjati aladdhā ca senāsanaṁ na paritassati
laddhā ca senāsanaṁ agadhito amucchito anajjhāpanno ādīnavadassāvī
nissaraṇapañño paribhuñjati. Santuṭṭhāyaṁ bhikkhave kassapo itarītarena
gilānapaccayabhesajjaparikkhārena itarītaragilānapaccayabhesajjaparikkhārasantuṭṭhiyā
ca vaṇṇavādī na ca gilānapaccayabhesajjaparikkhārahetu
anesanaṁ appaṭirūpaṁ āpajjati aladdhā ca gilānapaccayabhesajjaparikkhāraṁ
na paritassati laddhā ca gilānapaccayabhesajjaparikkhāraṁ agadhito
<pb n="2.230"/>
Amucchito anajjhāpanno ādīnavadassāvī nissaraṇapañño paribhuñjati.
<p n="463"/>Tasmātiha bhikkhave <pb ed="P" n="2.195" set="S"/>evaṁ sikkhitabbaṁ santuṭṭhā bhavissāma
itarītarena cīvarena itarītaracīvarasantuṭṭhiyā ca vaṇṇavādino na ca
cīvarahetu anesanaṁ appaṭirūpaṁ āpajjissāma aladdhā ca cīvaraṁ na
paritassissāma laddhā ca cīvaraṁ agadhitā amucchitā anajjhāpannā
ādīnavadassāvino nissaraṇapaññā paribhuñjissāma.
[evaṁ sabbaṁ kātabbaṁ]
santuṭṭhā bhavissāma itarītarena piṇḍapātena .pe. Santuṭṭhā
bhavissāma itarītarena senāsanena .pe. Santuṭṭhā bhavissāma
itarītarena gilānapaccayabhesajjaparikkhārena itarītaragilānapaccayabhesajja-
parikkhārasantuṭṭhiyā ca vaṇṇavādino na ca gilānapaccayabhesajjaparikkhārahetu
anesanaṁ appaṭirūpaṁ āpajjissāma aladdhā ca
gilānapaccayabhesajjaparikkhāraṁ na paritassissāma laddhā ca gilānapaccaya-
bhesajjaparikkhāraṁ agadhitā amucchitā anajjhāpannā ādīnavadassāvino
nissaraṇapaññā paribhuñjissāmāti evañhi vo bhikkhave sikkhitabbaṁ.
Kassapena vā hi vo bhikkhave ovadissāmi yo vā panassa <note n="1">Yu. ayaṁ pāṭho natthi.</note>
kassapādiso <note n="2">Ma. Yu. kassapasadiso. evamuparipi.</note> ovaditehi ca pana vo tathattāya paṭipajjitabbanti.
Paṭhamaṁ.
<p rend="subhead" sid="2">2, anottappīsuttaṃ</p>
<p n="464"/>Evamme sutaṁ ekaṁ samayaṁ āyasmā ca mahākassapo
āyasmā ca sārīputto bārāṇasiyaṁ viharanti isipatane migadāye.
<pb n="2.231"/>
Atha kho āyasmā sārīputto sāyaṇhasamayaṁ paṭisallānā vuṭṭhito
yenāyasmā mahākassapo tenupasaṅkami upasaṅkamitvā āyasmatā
mahākassapena saddhiṁ sammodi sammodanīyaṁ kathaṁ sārāṇīyaṁ
vītisāretvā ekamantaṁ nisīdi.
<p n="465"/>Ekamantaṁ nisinno kho āyasmā sārīputto āyasmantaṁ
mahākassapaṁ etadavoca vuccati hidaṁ āvuso kassapa anātāpī
anottāpī abhabbo sambodhāya abhabbo nibbānāya abhabbo <pb ed="P" n="2.196" set="S"/>
anuttarassa yogakkhemassa adhigamāya ātāpī ca kho ottāpī
bhabbo sambodhāya bhabbo nibbānāya bhabbo anuttarassa yogakkhemassa
adhigamāya kittāvatā nu kho āvuso anātāpī hoti anottāpī
abhabbo sambodhāya abhabbo nibbānāya abhabbo anuttarassa
yogakkhemassa adhigamāya kittāvatā ca panāvuso ātāpī hoti
ottāpī bhabbo sambodhāya bhabbo nibbānāya bhabbo anuttarassa
yogakkhemassa adhigamāyāti.
<p n="466"/>Idhāvuso bhikkhu anuppannā me pāpakā akusalā
dhammā uppajjamānā anatthāya saṁvatteyyunti na ātappaṁ karoti
uppannā me pāpakā akusalā dhammā appahīyamānā anatthāya
saṁvatteyyunti na ātappaṁ karoti anuppannā me kusalā dhammā
anuppajjamānā anatthāya saṁvatteyyunti na ātappaṁ karoti
uppannā me kusalā dhammā nirujjhamānā anatthāya saṁvatteyyunti
<pb n="2.232"/>
Na ātappaṁ karoti. Evaṁ kho āvuso anātāpī hoti.
<p n="467"/>Kathañcāvuso anottāpī hoti. Idhāvuso bhikkhu
anuppannā me pāpakā akusalā dhammā uppajjamānā anatthāya
saṁvatteyyunti na ottappati uppannā me pāpakā akusalā
dhammā appahīyamānā anatthāya saṁvatteyyunti na ottappati
anuppannā me kusalā dhammā anuppajjamānā anatthāya saṁvatteyyunti
na ottappati uppannā me <pb ed="P" n="2.197" set="S"/>kusalā dhammā nirujjhamānā
anatthāya saṁvatteyyunti na ottappati. Evaṁ kho āvuso
anottāpī hoti. Evaṁ kho āvuso anātāpī anottāpī
abhabbo sambodhāya abhabbo nibbānāya abhabbo anuttarassa
yogakkhemassa adhigamāya.
<p n="468"/>Kathañcāvuso ātāpī hoti. Idhāvuso bhikkhu anuppannā
me pāpakā akusalā dhammā uppajjamānā anatthāya saṁvatteyyunti
ātappaṁ karoti uppannā me pāpakā akusalā dhammā
appahīyamānā anatthāya saṁvatteyyunti ātappaṁ karoti anuppannā
me kusalā dhammā anuppajjamānā anatthāya saṁvatteyyunti
ātappaṁ karoti uppannā me kusalā dhammā nirujjhamānā
anatthāya saṁvatteyyunti ātappaṁ karoti. Evaṁ kho āvuso
ātāpī hoti.
<p n="469"/>Kathañcāvuso ottāpī hoti. Idhāvuso bhikkhu
<pb n="2.233"/>
Anuppannā me pāpakā akusalā dhammā uppajjamānā anatthāya
saṁvatteyyunti ottappati uppannā me pāpakā akusalā dhammā
appahīyamānā anatthāya saṁvatteyyunti ottappati anuppannā me
kusalā dhammā anuppajjamānā anatthāya saṁvatteyyunti ottappati
uppannā me kusalā dhammā nirujjhamānā anatthāya saṁvatteyyunti
ottappati. Evaṁ kho āvuso ottāpī hoti. Evaṁ kho
āvuso ātāpī ottāpī bhabbo sambodhāya bhabbo nibbānāya
bhabbo anuttarassa yogakkhemassa adhigamāyāti. Dutiyaṁ.
<p rend="subhead" sid="3">3, candūpamasuttaṃ</p>
<p n="470"/>Sāvatthiyaṁ viharati ... <pb ed="P" n="2.198" set="S"/>Tatra kho bhagavā ... Candūpamā
bhikkhave kulāni upasaṅkamatha apakasseva kāyaṁ apakassa cittaṁ
niccanavakā kulesu appagabbhā. Seyyathāpi bhikkhave puriso jarudapānaṁ
vā olokeyya pabbatavisamaṁ vā nadīviduggaṁ vā apakasseva kāyaṁ
apakassa cittaṁ evameva kho bhikkhave candūpamā kulāni upasaṅkamatha
apakasseva kāyaṁ apakassa cittaṁ niccanavakā kulesu appagabbhā.
Kassapo bhikkhave candūpamo kulāni upasaṅkamati apakasseva kāyaṁ
apakassa cittaṁ niccanavako kulesu appagabbho.
<p n="471"/>Taṁ kiṁ maññatha bhikkhave kathaṁrūpo bhikkhu arahati kulāni
upasaṅkamitunti. Bhagavaṁmūlakā no bhante dhammā bhagavaṁnettikā
bhagavaṁpaṭisaraṇā sādhu vata bhante bhagavantaṁyeva paṭibhātu etassa
bhāsitassa attho bhagavato sutvā bhikkhū dhāressantīti. Atha
<pb n="2.234"/>
Kho bhagavā ākāse pāṇiṁ cālesi seyyathāpi bhikkhave ayaṁ
ākāse pāṇi na sajjati na gayhati na bajjhati evameva kho
bhikkhave yassakassaci bhikkhuno kulāni upasaṅkamato kulesu cittaṁ na
sajjati na gayhati na bajjhati labhantu lābhakāmā puññakāmā
karontu pana <note n="1">Ma. Yu. panasaddo natthi.</note> puññānīti yathāsakena lābhena attamano hoti
sumano evaṁ paresaṁ lābhena attamano hoti sumano. Evarūpo
kho bhikkhave bhikkhu arahati kulāni upasaṅkamituṁ. Kassapassa bhikkhave
kulāni upasaṅkamato kulesu cittaṁ na sajjati na gayhati na bajjhati
labhantu lābhakāmā puññakāmā karontu pana <note n="1">Ma. Yu. panasaddo natthi.</note> puññānīti yathāsakena
lābhena attamano hoti sumano evaṁ paresaṁ lābhena attamano
hoti <pb ed="P" n="2.199" set="S"/>sumano.
<p n="472"/>Taṁ kiṁ maññatha bhikkhave kathaṁrūpassa bhikkhuno aparisuddhā
dhammadesanā hoti kathaṁrūpassa bhikkhuno parisuddhā dhammadesanā
hotīti. Bhagavaṁmūlakā no bhante dhammā bhagavaṁnettikā
bhagavaṁpaṭisaraṇā sādhu vata bhante bhagavantaṁyeva paṭibhātu etassa
bhāsitassa attho bhagavato sutvā bhikkhū dhāressantīti. Tenahi
bhikkhave suṇātha sādhukaṁ manasikarotha bhāsissāmīti. Evaṁ bhanteti
kho te bhikkhū bhagavato paccassosuṁ. Bhagavā etadavoca yo hi
koci bhikkhave bhikkhu evaṁcitto paresaṁ dhammaṁ deseti aho vata
me dhammaṁ suṇeyyuṁ sutvā ca pana dhammaṁ pasīdeyyuṁ pasannāva <note n="2">Ma. Yu. pasannā ca.</note> me
<pb n="2.235"/>
Pasannākāraṁ kareyyunti. Evarūpassa kho bhikkhave bhikkhuno aparisuddhā
dhammadesanā hoti. Yo ca kho bhikkhave bhikkhu evaṁcitto paresaṁ
dhammaṁ deseti svākkhāto bhagavatā dhammo sandiṭṭhiko akāliko
ehipassiko opanayiko <note n="1">Ma. opaneyyiko.</note> paccattaṁ veditabbo viññūhīti aho vata
me dhammaṁ suṇeyyuṁ sutvā ca pana dhammaṁ ājāneyyuṁ ājānitvā ca
pana tathattāya paṭipajjeyyunti iti dhammasudhammataṁ paṭicca paresaṁ
dhammaṁ deseti kāruññaṁ paṭicca paresaṁ dhammaṁ deseti anudayaṁ
paṭicca paresaṁ dhammaṁ deseti anukampaṁ upādāya paresaṁ dhammaṁ
deseti. Evarūpassa kho bhikkhave bhikkhuno parisuddhā dhammadesanā
hoti.
<p n="473"/>Kassapo bhikkhave evaṁcitto paresaṁ dhammaṁ deseti
svākkhāto bhagavatā dhammo sandiṭṭhiko akāliko ehipassiko <pb ed="P" n="2.200" set="S"/>
opanayiko <note n="1">Ma. opaneyyiko.</note> paccattaṁ veditabbo viññūhīti aho vata me dhammaṁ
suṇeyyuṁ sutvā ca pana dhammaṁ ājāneyyuṁ ājānitvā ca pana
tathattāya paṭipajjeyyunti iti dhammasudhammataṁ paṭicca paresaṁ dhammaṁ
deseti kāruññaṁ paṭicca paresaṁ dhammaṁ deseti anudayaṁ paṭicca paresaṁ
dhammaṁ deseti anukampaṁ upādāya paresaṁ dhammaṁ deseti. Kassapena
vā hi vo bhikkhave ovadissāmi yo vā panassa kassapādiso
ovaditehi ca pana vo tathattāya paṭipajjitabbanti. Tatiyaṁ.
<p rend="subhead" sid="4">4, kulūpakasuttaṃ</p>
<p n="474"/>Sāvatthiyaṁ viharati ... Taṁ kiṁ maññatha bhikkhave kathaṁrūpo
<pb n="2.236"/>
Bhikkhu arahati kulūpako hotuṁ kathaṁrūpo bhikkhu na arahati kulūpako
hotunti. Bhagavaṁmūlakā no bhante dhammā .pe.
<p n="475"/>Bhagavā etadavoca yo hi koci bhikkhave bhikkhu
evaṁcitto kulāni upasaṅkamati dentuyeva me mā nādaṁsu bahukaññeva
me dentu mā thokaṁ paṇītaññeva me dentu mā lūkhaṁ sīghaññeva
me dentu mā dandhaṁ sakkaccaññeva me dentu mā asakkaccanti.
Tassa ce bhikkhave bhikkhuno evaṁcittassa kulāni upasaṅkamato
na denti tena bhikkhu sandīyati so tatonidānaṁ dukkhaṁ
domanassaṁ paṭisaṁvedayati. Thokaṁ denti no bahukaṁ .pe. Lūkhaṁ
denti no paṇītaṁ dandhaṁ denti no sīghaṁ tena bhikkhu sandīyati
so tatonidānaṁ dukkhaṁ domanassaṁ paṭisaṁvedayati. Asakkaccaṁ <pb ed="P" n="2.201" set="S"/>
denti no sakkaccaṁ tena bhikkhu sandīyati so tatonidānaṁ dukkhaṁ
domanassaṁ paṭisaṁvedayati. Evarūpo kho bhikkhave bhikkhu na arahati
kulūpako hotuṁ.
<p n="476"/>Yo ca kho bhikkhave bhikkhu evaṁcitto kulāni upasaṅkamati
taṁ kutettha labbhā parakulesu dentuyeva me mā nādaṁsu bahukaññeva
me dentu mā thokaṁ paṇītaññeva me dentu mā lūkhaṁ sīghaññeva
me dentu mā dandhaṁ sakkaccaññeva me dentu mā asakkaccanti.
Tassa ce bhikkhave bhikkhuno evaṁcittassa kulāni upasaṅkamato na
denti tena bhikkhu na sandīyati so na tatonidānaṁ dukkhaṁ
<pb n="2.237"/>
Domanassaṁ paṭisaṁvedayati. Thokaṁ denti no bahukaṁ tena bhikkhu
na sandīyati so na tatonidānaṁ dukkhaṁ domanassaṁ paṭisaṁvedayati.
Lūkhaṁ denti no paṇītaṁ ... Dandhaṁ denti no sīghaṁ tena bhikkhu na
sandīyati so na tatonidānaṁ dukkhaṁ domanassaṁ paṭisaṁvedayati.
Asakkaccaṁ denti no sakkaccaṁ tena bhikkhu na sandīyati so na
tatonidānaṁ dukkhaṁ domanassaṁ paṭisaṁvedayati. Evarūpo kho bhikkhave
bhikkhu arahati kulūpako hotuṁ.
<p n="477"/>Kassapo bhikkhave evaṁcitto kulāni upasaṅkamati taṁ
kutettha labbhā parakulesu dentuyeva me mā nādaṁsu bahukaññeva
me dentu mā thokaṁ .pe. Na denti tena kassapo na sandīyati
so na tatonidānaṁ dukkhaṁ domanassaṁ paṭisaṁvedayati. Thokaṁ denti
no bahukaṁ tena kassapo na sandīyati so na tatonidānaṁ
dukkhaṁ domanassaṁ paṭisaṁvedayati. Lūkhaṁ denti no paṇītaṁ tena
kassapo na sandīyati so na tatonidānaṁ dukkhaṁ domanassaṁ
paṭisaṁvedayati. Dandhaṁ denti no sīghaṁ tena kassapo na sandīyati
so na tatonidānaṁ dukkhaṁ domanassaṁ paṭisaṁvedayati. Asakkaccaṁ <pb ed="P" n="2.202" set="S"/>
denti no sakkaccaṁ tena kassapo na sandīyati so na tatonidānaṁ
dukkhaṁ domanassaṁ paṭisaṁvedayati. Kassapena vā hi vo bhikkhave
ovadissāmi yo vā panassa kassapādiso ovaditehi ca pana
vo tathattāya paṭipajjitabbanti. Catutthaṁ.
<pb n="2.238"/>
<p rend="subhead" sid="5">5, jiṇṇasuttaṃ</p>
<p n="478"/>Evamme sutaṁ ekaṁ samayaṁ bhagavā rājagahe viharati
veḷuvane .pe. Atha kho āyasmā mahākassapo yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
<p n="479"/>Ekamantaṁ nisinnaṁ kho āyasmantaṁ mahākassapaṁ bhagavā
etadavoca <note n="*">mīkārkkhag edatavoca peḌna etadavoca</note> jiṇṇosidāni tvaṁ <note n="1">Ma. jiṇṇosi tvaṁ.</note> kassapa garukāni ca te imāni
sāṇāni paṁsukūlāni nibbasanāni tasmātiha tvaṁ kassapa gahapatāni
ceva cīvarāni dhārehi nimantanāni ca bhuñjāhi mama <note n="2">Ma. Yu. ca.</note> santike viharāhīti.
Ahaṁ kho bhante dīgharattaṁ āraññiko <note n="3">Yu. āraññako. evamuparipi. </note> ceva āraññikattassa ca
vaṇṇavādī piṇḍapātiko ceva piṇḍapātikattassa ca vaṇṇavādī
paṁsukūliko ceva paṁsukūlikattassa ca vaṇṇavādī tecīvariko ceva
tecīvarikattassa ca vaṇṇavādī appiccho ceva appicchatāya ca
vaṇṇavādī santuṭṭho ceva santuṭṭhiyā ca vaṇṇavādī pavivitto
ceva pavivekassa ca vaṇṇavādī asaṁsaṭṭho ceva asaṁsaggassa ca
vaṇṇavādī āraddhaviriyo ceva viriyārambhassa ca vaṇṇavādīti.
<p n="480"/>Kimpana tvaṁ kassapa atthavasaṁ sampassamāno dīgharattaṁ
āraññiko ceva āraññikattassa ca vaṇṇavādī.
[evaṁ peyyālo]
piṇḍapātiko ceva ... Paṁsukūliko ceva ... Tecīvariko ceva ... Appiccho
ceva ... Santuṭṭho ceva ... Pavivittoceva ... Asaṁsaṭṭho ceva ...
Āraddhaviriyo ceva viriyārambhassa ca vaṇṇavādīti.
<pb n="2.239"/>
<p n="481"/>Dve khvāhaṁ bhante atthavase sampassamāno dīgharattaṁ
āraññiko ceva āraññikattassa ca vaṇṇavādī .pe. Piṇḍapātiko
ceva ... Paṁsukūliko ceva ... Tecīvariko ceva ... Appiccho
ceva ... Santuṭṭho ceva ... Pavivitto ceva ... Asaṁsaṭṭho ceva ...
Āraddhaviriyo ceva viriyārambhassa ca vaṇṇavādī attano ca
diṭṭhadhammasukhavihāraṁ sampassamāno pacchimañca janataṁ anukampamāno
appevanāma pacchimā janatā diṭṭhānugatiṁ āpajjeyya <note n="1">Ma. Yu. āpajjeyyuṁ.</note> ye kira te
ahesuṁ buddhānubuddhasāvakā te dīgharattaṁ āraññikā ceva ahesuṁ
āraññikattassa ca vaṇṇavādino .pe. Piṇḍapātikā ceva ahesuṁ ...
Paṁsukūlikā ceva ahesuṁ ... Tecīvarikā ceva ahesuṁ ... Appicchā
ceva ahesuṁ ... Santuṭṭhā ceva ahesuṁ ... Pavivittā ceva ahesuṁ ...
Asaṁsaṭṭhā ceva ahesuṁ ... Āraddhaviriyā ceva ahesuṁ viriyārambhassa
ca vaṇṇavādinoti te tathattāya paṭipajjissanti tesantaṁ bhavissati
dīgharattaṁ hitāya sukhāyāti ime kho ahaṁ bhante dve atthavase
sampassamāno dīgharattaṁ āraññiko ceva āraññikattassa ca
vaṇṇavādī piṇḍapātiko ceva ... Paṁsukūliko ceva ... Tecīvariko
ceva ... Appiccho ceva ... Santuṭṭho ceva ... Pavivitto ceva ...
Asaṁsaṭṭho ceva ... Āraddhaviriyo ceva viriyārambhassa ca vaṇṇavādīti.
<p n="482"/>Sādhu sādhu kassapa bahujanahitāya kira tvaṁ kassapa
<pb n="2.240"/>
Paṭipanno bahujanasukhāya lokānukampāya atthāya hitāya sukhāya
devamanussānaṁ tasmātiha tvaṁ kassapa sāṇāni ceva paṁsukūlāni
dhārehi nibbasanāni piṇḍāya carāhi araññeva <note n="1">Ma. Yu. araññe ca.</note> viharāhīti.
Pañcamaṁ.
<p rend="subhead" sid="6">6, ovādasuttaṃ</p>
<p n="483"/>Rājagahe viharati veḷuvane ... Atha kho āyasmā
mahākassapo yena bhagavā tenusaṅkami upasaṅkamitvā bhagavantaṁ
abhivādetvā ekamantaṁ nisīdi. Ekamantaṁ nisinnaṁ kho <pb ed="P" n="2.204" set="S"/>āyasmantaṁ
mahākassapaṁ bhagavā etadavoca ovada kassapa bhikkhū karohi
kassapa bhikkhūnaṁ dhammiṁ kathaṁ ahaṁ vā kassapa bhikkhū ovadeyyaṁ tvaṁ
vā ahaṁ vā bhikkhūnaṁ dhammiṁ kathaṁ kareyyaṁ tvaṁ vāti.
<p n="484"/>Dubbacā kho bhante bhagavā <note n="2">Ma. Yu. bhagavāti pāṭho natthi.</note> etarahi bhikkhū dovacassakaraṇehi
karaṇehi dhammehi samannāgatā akkhamā appadakkhiṇaggāhino
anusāsaniṁ. Idhāhaṁ bhante addasaṁ bhaṇḍañca nāma bhikkhuṁ ānandassa
saddhivihāriṁ ābhijjikañca <note n="3">Ma. abhijikañca.</note> nāma bhikkhuṁ anuruddhassa saddhivihāriṁ aññamaññaṁ
sutena accāvadante ehi bhikkhu ko bahutaraṁ bhāsissati
ko sundarataraṁ bhāsissati ko cirataraṁ bhāsissatīti.
<p n="485"/>Atha kho bhagavā aññataraṁ bhikkhuṁ āmantesi ehi
tvaṁ bhikkhu mama vacanena bhaṇḍañca bhikkhuṁ ānandassa saddhivihāriṁ
ābhijjikañca bhikkhuṁ anuruddhassa saddhivihāriṁ āmantehi satthā
āyasmante āmantetīti. Evaṁ bhanteti kho so bhikkhu bhagavato
paṭissuṇitvā yena te bhikkhū tenupasaṅkami upasaṅkamitvā te
<pb n="2.241"/>
Bhikkhū etadavoca satthā āyasmante āmantetīti. Evamāvusoti
kho te bhikkhū tassa bhikkhuno paṭissuṇitvā yena bhagavā tenupasaṅkamiṁsu
upasaṅkamitvā bhagavantaṁ abhivādetvā ekamantaṁ nisīdiṁsu.
<p n="486"/>Ekamantaṁ nisinne kho te bhikkhū bhagavā etadavoca
saccaṁ kira tumhe bhikkhave aññamaññaṁ sutena accāvadatha ehi
bhikkhu ko bahutaraṁ bhāsissati ko sundarataraṁ bhāsissati ko cirataraṁ
bhāsissatīti. Evaṁ bhanteti. Kinnu me tumhe bhikkhave evaṁ
dhammaṁ desitaṁ ājānātha evaṁ <pb ed="P" n="2.205" set="S"/>tumhe bhikkhave aññamaññaṁ sutena
accāvadatha ehi bhikkhu ko bahutaraṁ bhāsissati ko sundarataraṁ
bhāsissati ko cirataraṁ bhāsissatīti. No hetaṁ bhante. No ce
kira me tumhe bhikkhave evaṁ dhammaṁ desitaṁ ājānātha atha
kiñcarahi tumhe moghapurisā kiṁ jānantā kiṁ passantā evaṁ svākkhāte
dhammavinaye pabbajitā samānā aññamaññaṁ sutena accāvadatha ehi
bhikkhu ko bahutaraṁ bhāsissati ko sundarataraṁ bhāsissati ko cirataraṁ
bhāsissatīti.
<p n="487"/>Atha kho te bhikkhū bhagavato pādesu sirasā nipatitvā
bhagavantaṁ etadavocuṁ accayo no bhante accagamā yathābāle
yathāmūḷhe yathāakusale ye mayaṁ evaṁ svākkhāte dhammavinaye
pabbajitā samānā aññamaññaṁ sutena accāvadimhā ehi bhikkhu
ko bahutaraṁ bhāsissati ko sundarataraṁ bhāsissati ko cirataraṁ bhāsissatīti
<pb n="2.242"/>
Tesaṁ no bhante bhagavā accayaṁ accayato paṭiggaṇhātu āyatiṁ
saṁvarāyāti.
<p n="488"/>Taggha tumhe bhikkhave accayo accagamā yathābāle
yathāmūḷhe yathāakusale ye tumhe evaṁ svākkhāte dhammavinaye
pabbajitā samānā aññamaññaṁ sutena accāvadittha ehi bhikkhu
ko bahutaraṁ bhāsissati ko sundarataraṁ bhāsissati ko cirataraṁ bhāsissatīti
yato ca kho tumhe bhikkhave accayaṁ accayato disvā yathādhammaṁ
paṭikarotha taṁ vo mayaṁ accayaṁ paṭiggaṇhāma vuḍḍhi hesā
bhikkhave ariyassa vinaye yo accayaṁ accayato disvā yathādhammaṁ
paṭikaroti āyatiṁ ca saṁvaraṁ āpajjatīti. Chaṭṭhaṁ.
<p rend="subhead" sid="7">7, dutiyaovādasuttaṃ</p>
<p n="489"/>Rājagahe viharati veḷuvane ... Atha kho āyasmā mahākassapo
yena bhagavā tenupasaṅkami ... Ekamantaṁ nisinnaṁ <pb ed="P" n="2.206" set="S"/>kho āyasmantaṁ
mahākassapaṁ bhagavā etadavoca ovada kassapa bhikkhū karohi
kassapa bhikkhūnaṁ dhammiṁ kathaṁ ahaṁ vā kassapa bhikkhū ovadeyyaṁ
tvaṁ vā ahaṁ vā bhikkhūnaṁ dhammiṁ kathaṁ kareyyaṁ tvaṁ vāti.
<p n="490"/>Dubbacā kho bhante bhagavā etarahi bhikkhū
dovacassakaraṇehi dhammehi samannāgatā akkhamā appadakkhiṇaggāhino
anusāsaniṁ. Yassakassaci bhante saddhā natthi kusalesu dhammesu hiri
natthi kusalesu dhammesu ottappaṁ natthi kusalesu dhammesu viriyaṁ
natthi kusalesu dhammesu paññā natthi kusalesu dhammesu tassa
<pb n="2.243"/>
Yā ratti vā divaso vā āgacchati hāniyeva pāṭikaṅkhā kusalesu
dhammesu no vuḍḍhi. Seyyathāpi bhante kāḷapakkhe candassa
yā ratti vā divaso vā āgacchati hāyateva ca <note n="1">Ma. Yu. casaddo natthi. evamuparipi.</note> vaṇṇena
hāyati maṇḍalena hāyati ābhāya hāyati ārohapariṇāhena evameva
kho bhante yassakassaci saddhā natthi kusalesu dhammesu hiri natthi ...
Ottappaṁ natthi ... Viriyaṁ natthi ... Paññā natthi kusalesu dhammesu
tassa yā ratti vā divaso vā āgacchati hāniyeva pāṭikaṅkhā
kusalesu dhammesu no vuḍḍhi. Assaddho purisapuggaloti bhante
parihānametaṁ ahiriko purisapuggaloti bhante parihānametaṁ anottāpī
purisapuggaloti bhante parihānametaṁ kusīto purisapuggaloti bhante
parihānametaṁ duppañño purisapuggaloti bhante parihānametaṁ kodhano
purisapuggaloti bhante parihānametaṁ upanāhī purisapuggaloti bhante
parihānametaṁ na santi bhikkhū ovādakāti bhante parihānametaṁ.
<p n="491"/>Yassakassaci bhante saddhā atthi kusalesu dhammesu hiri
atthi kusalesu dhammesu ottappaṁ atthi kusalesu dhammesu viriyaṁ
atthi kusalesu dhammesu paññā atthi kusalesu dhammesu tassa
yā ratti vā divaso vā āgacchati vuḍḍhiyeva pāṭikaṅkhā kusalesu
dhammesu no <pb ed="P" n="2.207" set="S"/>parihāni. Seyyathāpi bhante juṇhapakkhe candassa
yā ratti vā divaso vā āgacchati vaḍḍhateva ca <note n="1">Ma. Yu. casaddo natthi. evamuparipi.</note> vaṇṇena
vaḍḍhati maṇḍalena vaḍḍhati ābhāya vaḍḍhati ārohapariṇāhena
<pb n="2.244"/>
Evameva kho bhante yassakassaci saddhā atthi kusalesu dhammesu
hiri atthi ... Ottappaṁ atthi ... Viriyaṁ atthi ... Paññā atthi
kusalesu dhammesu tassa yā ratti vā divaso vā āgacchati
vuḍḍhiyeva pāṭikaṅkhā kusalesu dhammesu no parihāni. Saddho
purisapuggaloti bhante aparihānametaṁ hirimā purisapuggaloti bhante
aparihānametaṁ ottāpī purisapuggaloti bhante aparihānametaṁ
āraddhaviriyo purisapuggaloti bhante aparihānametaṁ paññavā
purisapuggaloti bhante aparihānametaṁ akkodhano purisapuggaloti bhante
aparihānametaṁ anupanāhī purisapuggaloti bhante aparihānametaṁ
santi bhikkhū ovādakāti bhante aparihānametanti.
<p n="492"/>Sādhu sādhu kassapa yassakassaci <note n="1">Ma. Yu. kassapa.</note> saddhā natthi kusalesu
dhammesu hiri natthi ... Ottappaṁ natthi ... Viriyaṁ natthi ... Paññā
natthi kusalesu dhammesu tassa yā ratti vā divaso vā āgacchati
hāniyeva pāṭikaṅkhā kusalesu dhammesu no vuḍḍhi. Seyyathāpi
kassapa kāḷapakkhe candassa yā ratti vā divaso vā āgacchati
hāyateva ca vaṇṇena hāyati maṇḍalena hāyati ābhāya hāyati
ārohapariṇāhena evameva kho kassapa yassakassaci saddhā natthi
kusalesu dhammesu hiri natthi ... Ottappaṁ natthi ... Viriyaṁ natthi ...
Paññā natthi kusalesu dhammesu tassa yā ratti vā divaso vā
āgacchati hāniyeva pāṭikaṅkhā kusalesu dhammesu no vuḍḍhi.
<pb n="2.245"/>
Assaddho purisapuggaloti kassapa parihānametaṁ ahiriko .pe.
Anottāpī .pe. Kusīto .pe. Duppañño .pe. Kodhano .pe.
Upanāhī purisapuggaloti kassapa parihānametaṁ na santi bhikkhū
ovādakāti kassapa parihānametaṁ.
<p n="493"/>Yassakassaci kassapa saddhā atthi kusalesu dhammesu
hiri atthi ... Ottappaṁ atthi ... Viriyaṁ atthi ... Paññā atthi
kusalesu dhammesu tassa yā ratti vā <pb ed="P" n="2.208" set="S"/>divaso vā āgacchati
vuḍḍhiyeva pāṭikaṅkhā kusalesu dhammesu no parihāni. Seyyathāpi
kassapa juṇhapakkhe candassa yā ratti vā divaso vā āgacchati
vaḍḍhateva ca vaṇṇena vaḍḍhati maṇḍalena vaḍḍhati ābhāya vaḍḍhati
ārohapariṇāhena evameva kho kassapa yassakassaci saddhā atthi
kusalesu dhammesu hiri atthi ... Ottappaṁ atthi ... Viriyaṁ atthi ...
Paññā atthi kusalesu dhammesu tassa yā ratti vā divaso vā
āgacchati vuḍḍhiyeva pāṭikaṅkhā kusalesu dhammesu no parihāni.
Saddho purisapuggaloti kassapa aparihānametaṁ hirimā .pe.
Ottāpī .pe. Āraddhaviriyo .pe. Paññavā .pe. Akkodhano .pe.
Anupanāhī purisapuggaloti kassapa aparihānametaṁ santi bhikkhū
ovādakāti kassapa aparihānametanti. Sattamaṁ.
<p rend="subhead" sid="8">8, tatiyaovādasuttaṃ</p>
<p n="494"/>Rājagahe viharati veḷuvane kalandakanivāpe. Atha kho
āyasmā mahākassapo yena bhagavā tenupasaṅkami upasaṅkamitvā
<pb n="2.246"/>
Bhagavantaṁ abhivādetvā ekamantaṁ nisīdi. Ekamantaṁ nisinnaṁ kho
āyasmantaṁ mahākassapaṁ bhagavā etadavoca ovada kassapa bhikkhū
karohi kassapa bhikkhūnaṁ dhammiṁ kathaṁ ahaṁ vā kassapa bhikkhū ovadeyyaṁ
tvaṁ vā ahaṁ vā bhikkhūnaṁ dhammiṁ kathaṁ kareyyaṁ tvaṁ vāti. Dubbacā
kho bhante bhagavā etarahi bhikkhū dovacassakaraṇehi dhammehi
samannāgatā akkhamā appadakkhiṇaggāhino anusāsaninti <note n="1">Yu. anusāsananti.</note>.
<p n="495"/>Tathā hi pana kassapa pubbe therā bhikkhū āraññikā
ceva ahesuṁ āraññikattassa ca vaṇṇavādino piṇḍapātikā
ceva ahesuṁ piṇḍapātikattassa ca vaṇṇavādino paṁsukūlikā ceva
ahesuṁ paṁsukūlikattassa ca vaṇṇavādino tecīvarikā ceva ahesuṁ
tecīvarikattassa ca vaṇṇavādino appicchā ceva ahesuṁ
appicchatāya ca <pb ed="P" n="2.209" set="S"/>vaṇṇavādino santuṭṭhā ceva ahesuṁ santuṭṭhiyā ca
vaṇṇavādino pavivittā ceva ahesuṁ pavivekassa ca vaṇṇavādino
asaṁsaṭṭhā ceva ahesuṁ asaṁsaggassa ca vaṇṇavādino āraddhaviriyā
ceva ahesuṁ viriyārambhassa ca vaṇṇavādino. Tatra yo hoti bhikkhu
āraññiko ceva āraññikattassa ca vaṇṇavādī piṇḍapātiko ceva
piṇḍapātikattassa ca vaṇṇavādī paṁsukūliko ceva paṁsukūlikattassa
ca vaṇṇavādī tecīvariko ceva tecīvarikattassa ca vaṇṇavādī
appiccho ceva appicchatāya ca vaṇṇavādī santuṭṭho ceva
santuṭṭhiyā ca vaṇṇavādī pavivitto ceva pavivekassa ca vaṇṇavādī
<pb n="2.247"/>
Asaṁsaṭṭho ceva asaṁsaggassa ca vaṇṇavādī āraddhaviriyo ceva
viriyārambhassa ca vaṇṇavādī taṁ therā bhikkhū āsanena
nimantenti ehi bhikkhu ko nāmāyaṁ bhikkhu bhaddako vatāyaṁ bhikkhu
sikkhākāmo vatāyaṁ bhikkhu ehi bhikkhu idaṁ āsanaṁ nisīdāhīti.
Tatra kassapa navānaṁ bhikkhūnaṁ evaṁ hoti yo kira so hoti bhikkhu
āraññiko ceva āraññikattassa ca vaṇṇavādī piṇḍapātiko
ceva ... Paṁsukūliko ceva ... Tecīvariko ceva ... Appiccho ceva ...
Santuṭṭho ceva ... Pavivitto ceva ... Asaṁsaṭṭho ceva ... Āraddhaviriyo
ceva viriyārambhassa ca vaṇṇavādī taṁ therā bhikkhū āsanena
nimantenti ehi bhikkhu ko nāmāyaṁ bhikkhu bhaddako vatāyaṁ
bhikkhu sikkhākāmo vatāyaṁ bhikkhu ehi bhikkhu idaṁ āsanaṁ nisīdāhīti
te tathattāya paṭipajjanti tesantaṁ hoti dīgharattaṁ hitāya sukhāya.
<p n="496"/>Etarahi pana kassapa therā bhikkhū na ceva āraññikā
na ca āraññikattassa vaṇṇavādino na ceva piṇḍapātikā
na ca piṇḍapātikattassa vaṇṇavādino na ceva paṁsukūlikā na ca
paṁsukūlikattassa vaṇṇavādino na ceva tecīvarikā na ca tecīvarikattassa
vaṇṇavādino na ceva appicchā na ca appicchatāya vaṇṇavādino
na ceva santuṭṭhā na ca <pb ed="P" n="2.210" set="S"/>santuṭṭhiyā vaṇṇavādino
na ceva pavivittā na ca pavivekassa vaṇṇavādino na ceva
asaṁsaṭṭhā na ca asaṁsaggassa vaṇṇavādino na ceva āraddhaviriyā
<pb n="2.248"/>
Na ca viriyārambhassa vaṇṇavādino. Tatra yo hoti bhikkhu
ñāto yasassī lābhī cīvarapiṇḍapātasenāsanagilānapaccayabhesajjaparikkhārānaṁ
taṁ therā bhikkhū āsanena nimantenti ehi bhikkhu
ko nāmāyaṁ bhikkhu bhaddako vatāyaṁ bhikkhu sabrahmacārikāmo vatāyaṁ
bhikkhu ehi bhikkhu idaṁ āsanaṁ nisīdāhīti. Tatra kassapa navānaṁ
bhikkhūnaṁ evaṁ hoti yo kira so hoti bhikkhu ñāto yasassī
lābhī cīvarapiṇḍapātasenāsanagilānapaccayabhesajjaparikkhārānaṁ taṁ
therā bhikkhū āsanena nimantenti ehi bhikkhu ko nāmāyaṁ bhikkhu
bhaddako vatāyaṁ bhikkhu sabrahmacārikāmo vatāyaṁ bhikkhu ehi bhikkhu
idaṁ āsanaṁ nisīdāhīti te tathattāya paṭipajjanti tesantaṁ hoti
dīgharattaṁ ahitāya dukkhāya. Yañhi taṁ kassapa sammā vadamāno
vadeyya upaddutā brahmacārī brahmacārūpaddavena abhivānā <note n="1">Ma. abhipatthanā. Yu. abhibhavanā.</note>
brahmacārī brahmacārābhivānenāti <note n="2">Ma. brahmacāriabhipatthanenāti.  Yu. brahmacārābhibhavanenāti.</note>. Etarahi taṁ kassapa sammā
vadamāno vadeyya upaddutā brahmacārī brahmacārūpaddavena
abhivānā brahmacārī brahmacārābhivānenāti. Aṭṭhamaṁ.
<p rend="subhead" sid="9">9, jhānābhiññasuttaṃ</p>
<p n="497"/>Sāvatthiyaṁ viharati ... Ahaṁ <pb ed="P" n="2.211" set="S"/>bhikkhave yāvadeva ākaṅkhāmi
vivicceva kāmehi vivicca akusalehi dhammehi savitakkaṁ savicāraṁ vivekajaṁ
pītisukhaṁ paṭhamaṁ jhānaṁ upasampajja viharāmi. Kassapopi bhikkhave
yāvadeva ākaṅkhati vivicceva kāmehi vivicca akusalehi dhammehi
savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.
<pb n="2.249"/>
<p n="498"/>Ahaṁ bhikkhave yāvadeva ākaṅkhāmi vitakkavicārānaṁ
vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ
samādhijaṁ pītisukhaṁ dutiyaṁ jhānaṁ upasampajja viharāmi. Kassapopi
bhikkhave yāvadeva ākaṅkhati vitakkavicārānaṁ vūpasamā .pe. Dutiyaṁ
jhānaṁ upasampajja viharati.
<p n="499"/>Ahaṁ bhikkhave yāvadeva ākaṅkhāmi pītiyā ca virāgā
upekkhako ca viharāmi sato ca sampajāno sukhañca kāyena
paṭisaṁvedemi yantaṁ ariyā ācikkhanti upekkhako satimā
sukhavihārīti tatiyaṁ jhānaṁ upasampajja viharāmi. Kassapopi bhikkhave
yāvadeva ākaṅkhati pītiyā ca virāgā upekkhako ca viharati sato ca
sampajāno sukhañca kāyena paṭisaṁvedeti yantaṁ ariyā ācikkhanti
upekkhako satimā sukhavihārīti tatiyaṁ jhānaṁ upasampajja viharati.
<p n="500"/>Ahaṁ bhikkhave yāvadeva ākaṅkhāmi sukhassa ca pahānā
dukkhassa ca pahānā pubbeva somanassadomanassānaṁ atthaṅgamā
adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharāmi.
Kassapopi bhikkhave yāvadeva ākaṅkhati sukhassa ca pahānā .pe.
Catutthaṁ jhānaṁ upasampajja viharati.
<p n="501"/>Ahaṁ bhikkhave yāvadeva ākaṅkhāmi sabbaso rūpasaññānaṁ
samatikkamā paṭighasaññānaṁ atthaṅgamā nānattasaññānaṁ amanasikārā
ananto ākāsoti ākāsānañcāyatanaṁ upasampajja viharāmi.
<pb n="2.250"/>
Kassapopi bhikkhave yāvadeva ākaṅkhati sabbaso rūpasaññānaṁ
samatikkamā .pe. Ākāsānañcāyatanaṁ upasampajja viharati.
<p n="502"/>Ahaṁ <pb ed="P" n="2.212" set="S"/>bhikkhave yāvadeva ākaṅkhāmi sabbaso
ākāsānañcāyatanaṁ samatikkamma anantaṁ viññāṇanti viññāṇañcāyatanaṁ
upasampajja viharāmi. Kassapopi bhikkhave yāvadeva ākaṅkhati
sabbaso ākāsānañcāyatanaṁ samatikkamma anantaṁ viññāṇanti
viññāṇañcāyatanaṁ upasampajja viharati.
<p n="503"/>Ahaṁ bhikkhave yāvadeva ākaṅkhāmi sabbaso
viññāṇañcāyatanaṁ samatikkamma natthi kiñcīti ākiñcaññāyatanaṁ
upasampajja viharāmi. Kassapopi bhikkhave yāvadeva ākaṅkhati .pe.
Ākiñcaññāyatanaṁ upasampajja viharati.
<p n="504"/>Ahaṁ bhikkhave yāvadeva ākaṅkhāmi sabbaso
ākiñcaññāyatanaṁ samatikkamma nevasaññānāsaññāyatanaṁ upasampajja
viharāmi. Kassapopi bhikkhave yāvadeva ākaṅkhati .pe.
Nevasaññānāsaññāyatanaṁ upasampajja viharati.
<p n="505"/>Ahaṁ bhikkhave yāvadeva ākaṅkhāmi sabbaso
nevasaññānāsaññāyatanaṁ samatikkamma saññāvedayitanirodhaṁ upasampajja
viharāmi. Kassapopi bhikkhave .pe. Saññāvedayitanirodhaṁ
upasampajja viharati.
<p n="506"/>Ahaṁ bhikkhave yāvadeva ākaṅkhāmi anekavihitaṁ iddhividhaṁ
<pb n="2.251"/>
Paccanubhomi ekopi hutvā bahudhā homi bahudhāpi hutvā eko
homi āvibhāvaṁ tirobhāvaṁ tirokuḍḍaṁ tiropākāraṁ tiropabbataṁ
asajjamāno gacchāmi seyyathāpi ākāse paṭhaviyāpi ummujjanimmujjaṁ
karomi seyyathāpi udake udakepi abhijjamāne gacchāmi seyyathāpi
paṭhaviyaṁ ākāsepi pallaṅkena caṅkamāmi <note n="1">Ma. kamāmi.</note> seyyathāpi pakkhī sakuṇo
imepi candimasuriye evaṁmahiddhike evaṁmahānubhāve pāṇinā parimasāmi
parimajjāmi yāva brahmalokāpi kāyena vasaṁ vattemi. Kassapopi
bhikkhave yāvadeva ākaṅkhati anekavihitaṁ iddhividhaṁ paccanubhoti .pe.
Yāva brahmalokāpi kāyena vasaṁ vatteti.
<p n="507"/><pb ed="P" n="2.213" set="S"/>Ahaṁ bhikkhave yāvadeva ākaṅkhāmi dibbāya sotadhātuyā .pe.
Ye dūre santike ca. Kassapopi bhikkhave ... Santike ca.
<p n="508"/>Ahaṁ bhikkhave yāvadeva ākaṅkhāmi parasattānaṁ
parapuggalānaṁ cetasā ceto paricca jānāmi <note n="2">Ma. Yu. pajānāmi.</note> sarāgaṁ vā cittaṁ
sarāgaṁ cittanti pajānāmi vītarāgaṁ vā cittaṁ vītarāgaṁ cittanti
pajānāmi sadosaṁ vā cittaṁ .pe. Vītadosaṁ vā cittaṁ ...
Samohaṁ vā cittaṁ ... Vītamohaṁ vā cittaṁ ... Saṅkhittaṁ vā cittaṁ ...
Vikkhittaṁ vā cittaṁ ... Mahaggataṁ vā cittaṁ ... Amahaggataṁ vā cittaṁ ...
Sauttaraṁ vā cittaṁ ... Anuttaraṁ vā cittaṁ ... Samāhitaṁ vā cittaṁ ...
Asamāhitaṁ vā cittaṁ ... Vimuttaṁ vā cittaṁ ... Avimuttaṁ vā cittaṁ
avimuttaṁ cittanti pajānāmi. Kassapopi bhikkhave yāvadeva ākaṅkhati
<pb n="2.252"/>
Parasattānaṁ parapuggalānaṁ cetasā ceto paricca jānāti <note n="1">Ma. Yu. pajānāti.</note> sarāgaṁ
vā cittaṁ sarāgaṁ cittanti pajānāti .pe. Avimuttaṁ vā cittaṁ
avimuttaṁ cittanti pajānāti.
<p n="509"/>Ahaṁ bhikkhave yāvadeva ākaṅkhāmi anekavihitaṁ
pubbenivāsaṁ anussarāmi seyyathīdaṁ ekampi jātiṁ dvepi jātiyo
tissopi jātiyo catassopi jātiyo pañcapi jātiyo dasapi jātiyo
vīsampi jātiyo tiṁsampi jātiyo cattāḷīsampi jātiyo paññāsampi
jātiyo jātisatampi jātisahassampi jātisatasahassampi anekepi
saṁvaṭṭakappe anekepi vivaṭṭakappe anekepi saṁvaṭṭavivaṭṭakappe amutrāsiṁ
evaṁnāmo evaṁgotto evaṁvaṇṇo evamāhāro evaṁsukhadukkhapaṭisaṁvedī
evamāyupariyanto so tato cuto amutra udapādiṁ <note n="2">Yu. udapādi.</note> tatrāpāsiṁ <note n="3">Yu. tatrāvāsiṁ.</note>
evaṁnāmo evaṁgotto evaṁvaṇṇo evamāhāro evaṁsukhadukkhapaṭisaṁvedī
evamāyupariyanto so tato cuto idhūpapannoti iti sākāraṁ
sauddesaṁ anekavihitaṁ pubbenivāsaṁ anussarāmi. Kassapopi bhikkhave
yāvadeva ākaṅkhati anekavihitaṁ pubbenivāsaṁ anussarati seyyathīdaṁ
ekampi jātiṁ .pe. Iti sākāraṁ sauddesaṁ anekavihitaṁ
pubbenivāsaṁ anussarati.
<p n="510"/>Ahaṁ bhikkhave yāvadeva ākaṅkhāmi dibbena cakkhunā
visuddhena atikkantamānusakena satte passāmi cavamāne upapajjamāne
hīne paṇīte suvaṇṇe dubbaṇṇe sugate duggate yathākammūpage
<pb n="2.253"/>
Satte pajānāmi ime vata bhonto sattā kāyaduccaritena samannāgatā
vacīduccaritena samannāgatā manoduccaritena samannāgatā ariyānaṁ
upavādakā micchādiṭṭhikā micchādiṭṭhikammasamādānā te kāyassa
bhedā paraṁ maraṇā apāyaṁ duggatiṁ vinipātaṁ nirayaṁ upapannā ime vā
pana bhonto sattā kāyasucaritena samannāgatā vacīsucaritena samannāgatā
manosucaritena samannāgatā ariyānaṁ anupavādakā sammādiṭṭhikā
sammādiṭṭhikammasamādānā te kāyassa bhedā paraṁ maraṇā sugatiṁ
saggaṁ lokaṁ upapannāti iti dibbena cakkhunā visuddhena
atikkantamānusakena satte passāmi cavamāne upapajjamāne hīne paṇīte
suvaṇṇe dubbaṇṇe sugate duggate yathākammūpage satte pajānāmi.
Kassapopi bhikkhave yāvadeva ākaṅkhati dibbena cakkhunā visuddhena
atikkantamānusakena satte passati cavamāne .pe. Yathākammūpage
satte pajānāti.
<p n="511"/>Ahaṁ bhikkhave āsavānaṁ khayā anāsavaṁ cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
viharāmi. Kassapopi bhikkhave āsavānaṁ khayā anāsavaṁ cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
viharatīti. Navamaṁ.
<p rend="subhead" sid="10">10, upassayasuttaṃ</p>
<p n="512"/>Evamme sutaṁ ekaṁ <pb ed="P" n="2.215" set="S"/>samayaṁ āyasmā mahākassapo
sāvatthiyaṁ viharati jetavane anāthapiṇḍikassa ārāme. Atha kho
<pb n="2.254"/>
Āyasmā ānando pubbaṇhasamayaṁ nivāsetvā pattacīvaramādāya
yenāyasmā mahākassapo tenupasaṅkami upasaṅkamitvā āyasmantaṁ
mahākassapaṁ etadavoca āyāma bhante kassapa yena aññataro
bhikkhunūpassayo tenupasaṅkamissāmāti. Gaccha tvaṁ āvuso ānanda
bahukicco tvaṁ bahukaraṇīyoti. Dutiyampi kho āyasmā ānando
āyasmantaṁ mahākassapaṁ etadavoca āyāma bhante kassapa yena
aññataro bhikkhunūpassayo tenupasaṅkamissāmāti. Gaccha tvaṁ āvuso
ānanda bahukicco tvaṁ bahukaraṇīyoti. Tatiyampi kho āyasmā
ānando āyasmantaṁ mahākassapaṁ etadavoca āyāma bhante
kassapa yena aññataro bhikkhunūpassayo tenupasaṅkamissāmāti.
<p n="513"/>Atha kho āyasmā mahākassapo pubbaṇhasamayaṁ
nivāsetvā pattacīvaramādāya āyasmatā ānandena pacchāsamaṇena yena
aññataro bhikkhunūpassayo tenupasaṅkami upasaṅkamitvā paññatte
āsane nisīdi. Atha kho sambahulā bhikkhuniyo yenāyasmā
mahākassapo tenupasaṅkamiṁsu upasaṅkamitvā āyasmantaṁ mahākassapaṁ
abhivādetvā ekamantaṁ nisīdiṁsu. Ekamantaṁ nisinnā kho tā bhikkhuniyo
āyasmā mahākassapo dhammiyā kathāya sandassesi samādapesi
samuttejesi sampahaṁsesi. Atha kho āyasmā mahākassapo tā
bhikkhuniyo dhammiyā kathāya sandassetvā samādapetvā samuttejetvā
sampahaṁsetvā uṭṭhāyāsanā pakkāmi.
<pb n="2.255"/>
<p n="514"/>Atha kho thullatissā bhikkhunī anattamanā anattamanavācaṁ
nicchāresi <pb ed="P" n="2.216" set="S"/>kiṁ pana ayyo mahākassapo ayyassa ānandassa
vedehamunino sammukhā dhammaṁ bhāsitabbaṁ maññati seyyathāpi nāma
sūcibāṇijako sukhumasūcikārassa santike sūciṁ vikketabbaṁ maññeyya
evameva ayyo mahākassapo ayyassa ānandassa vedehamunino
sammukhā dhammaṁ bhāsitabbaṁ maññatīti <note n="1">Yu. maññātīti.</note>. Assosi kho āyasmā
mahākassapo thullatissāya bhikkhuniyā imaṁ vācaṁ bhāsamānāya.
Atha kho āyasmā mahākassapo āyasmantaṁ ānandaṁ etadavoca
kiṁ nu kho āvuso ānanda ahaṁ sūcibāṇijako tvaṁ sūcikāro
udāhu ahaṁ sūcikāro tvaṁ sūcibāṇijakoti. Khamatha <note n="2">Ma. khama.</note> bhante kassapa
bālo mātugāmoti.
<p n="515"/>Āgamehi tvaṁ āvuso ānanda mā te saṅgho
uttariṁ upaparikkhi taṁ kiṁ maññasi āvuso ānanda api nu
tvaṁ bhagavato sammukhā bhikkhusaṅghe upanīto ahaṁ bhikkhave yāvadeva
ākaṅkhāmi vivicceva kāmehi vivicca akusalehi dhammehi savitakkaṁ
savicāraṁ vivekajaṁ pītisukhaṁ paṭhamaṁ jhānaṁ upasampajja viharāmi ānandopi
bhikkhave yāvadeva ākaṅkhati vivicceva kāmehi vivicca akusalehi
dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja
viharatīti. No hetaṁ bhante. Ahaṁ kho āvuso bhagavato sammukhā
bhikkhusaṅghe upanīto ahaṁ bhikkhave yāvadeva ākaṅkhāmi vivicceva
<pb n="2.256"/>
Kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ
paṭhamaṁ jhānaṁ upasampajja viharāmi kassapopi bhikkhave yāvadeva
ākaṅkhati vivicceva kāmehi vivicca akusalehi dhammehi .pe. Paṭhamaṁ
jhānaṁ <pb ed="P" n="2.217" set="S"/>upasampajja viharatīti. [navannaṁ anupubbavihārasamāpattīnaṁ
pañcannañca abhiññānaṁ evaṁ peyyālo].
<p n="516"/>Taṁ kiṁ maññasi āvuso ānanda api nu tvaṁ bhagavato
sammukhā bhikkhusaṅghe upanīto ahaṁ bhikkhave āsavānaṁ khayā anāsavaṁ
cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā
upasampajja viharāmi ānandopi bhikkhave āsavānaṁ khayā anāsavaṁ
cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā
upasampajja viharatīti. No hetaṁ bhante. Ahaṁ kho āvuso
bhagavato sammukhā bhikkhusaṅghe upanīto ahaṁ bhikkhave āsavānaṁ
khayā anāsavaṁ cetovimuttiṁ paññāvimuttiṁ diṭṭheva dhamme sayaṁ
abhiññā sacchikatvā upasampajja viharāmi kassapopi bhikkhave
āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme
sayaṁ abhiññā sacchikatvā upasampajja viharatīti.
<p n="517"/>Sattaratanaṁ vā so <note n="1">Ma. Yu. ayaṁ pāṭho natthi.</note> āvuso nāgaṁ aḍḍhaṭṭhamaratanaṁ <note n="2">Yu. aḍḍhaṭṭharatanaṁ.</note> vā
tālapattikāya chādetabbaṁ maññeyya yo maṁ <note n="3">Ma. Yu. me.</note> chahi abhiññāhi
chādetabbaṁ maññeyyāti. Cavittha ca pana thullatissā bhikkhunī
brahmacariyamhāti. Dasamaṁ.
<p rend="subhead" sid="11">11, cīvarasuttaṃ</p>
<pb n="2.257"/>
<p n="518"/>Ekaṁ samayaṁ āyasmā mahākassapo rājagahe viharati
veḷuvane kalandakanivāpe. Tena kho pana samayena āyasmā ānando
dakkhiṇāgirismiṁ cārikaṁ carati mahatā bhikkhusaṅghena saddhiṁ. Tena kho
pana <pb ed="P" n="2.218" set="S"/>samayena āyasmato ānandassa tiṁsamattā saddhivihārino bhikkhū
sikkhaṁ paccakkhāya hīnāyāvattā bhavanti yebhuyyena kumārabhūtā.
<p n="519"/>Atha kho āyasmā ānando dakkhiṇāgirismiṁ yathābhirantaṁ
cārikaṁ caritvā yena rājagahaṁ veḷuvanaṁ kalandakanivāpaṁ <note n="1">Ma. Yu. kalandakanivāpo.</note> yenāyasmā
mahākassapo tenupasaṅkami upasaṅkamitvā āyasmantaṁ mahākassapaṁ
abhivādetvā ekamantaṁ nisīdi. Ekamantaṁ nisinnaṁ kho āyasmantaṁ
ānandaṁ āyasmā mahākassapo etadavoca kati nu kho āvuso
ānanda atthavase paṭicca bhagavatā kulesu tikabhojanaṁ paññattanti.
<p n="520"/>Tayo kho bhante kassapa atthavase paṭicca bhagavatā
kulesu tikabhojanaṁ paññattaṁ dummaṅkūnaṁ puggalānaṁ niggahāya pesalānaṁ
bhikkhūnaṁ phāsuvihārāya mā pāpicchā pakkhaṁ nissāya saṅghaṁ bhindeyyuṁ
kulānudayatāya ca ime kho bhante kassapa tayo atthavase paṭicca
bhagavatā kulesu tikabhojanaṁ paññattanti.
<p n="521"/>Atha kiñcarahi tvaṁ āvuso ānanda imehi <note n="2">Ma. Yu. navehi.</note> bhikkhūhi
indriyesu aguttadvārehi bhojane amattaññūhi jāgariyaṁ ananuyuttehi
saddhiṁ cārikaṁ carasi sassaghātaṁ maññe carasi kulappaghātaṁ <note n="3">Ma. kulūpaghātaṁ. Yu. kulupaghātaṁ.  evamuparipi.</note> maññe
carasi olujjati kho te āvuso ānanda parisā palujjanti
<pb n="2.258"/>
Kho te āvuso ānanda navappāyā na vāyaṁ kumārako
mattamaññāsīti. Api <pb ed="P" n="2.219" set="S"/>me bhante kassapa sirasmiṁ palitāni jātāni
atha ca pana mayaṁ ajjāpi āyasmato mahākassapassa kumārakavādā
na muccāmāti. Tathā hi pana tvaṁ āvuso ānanda imehi navehi
bhikkhūhi indriyesu aguttadvārehi bhojane amattaññūhi jāgariyaṁ
ananuyuttehi saddhiṁ cārikaṁ carasi sassaghātaṁ maññe carasi kulappaghātaṁ
maññe carasi olujjati kho te āvuso ānanda parisā palujjanti
kho te āvuso navappāyā na vāyaṁ kumārako mattamaññāsīti.
<p n="522"/>Assosi kho thullanandā bhikkhunī ayyena kira mahākassapena
ayyo ānando vedehamuni kumārakavādena apasāditoti.
Atha kho thullanandā bhikkhunī anattamanā anattamanavācaṁ nicchāresi
kiṁ pana ayyo mahākassapo aññatitthiyapubbo samāno ayyaṁ
ānandaṁ vedehamuniṁ kumārakavādena apasādetabbaṁ maññatīti.
Assosi kho āyasmā mahākassapo thullanandāya bhikkhuniyā imaṁ
vācaṁ bhāsamānāya.
<p n="523"/>Atha kho āyasmā mahākassapo āyasmantaṁ ānandaṁ
etadavoca tagghāvuso ānanda thullanandāya bhikkhuniyā sahasā
appaṭisaṅkhā vācā bhāsitā yatohaṁ āvuso kesamassuṁ ohāretvā
kāsāyāni vatthāni acchādetvā agārasmā anagāriyaṁ pabbajito
nābhijānāmi aññaṁ satthāraṁ uddisitā <note n="1">Yu. uddisituṁ.</note> aññatra tena bhagavatā
<pb n="2.259"/>
Arahatā sammāsambuddhena. Pubbe me āvuso āgārikabhūtassa
sato etadahosi sambādho gharāvāso rajāpatho ajjhokāso
pabbajjā nayidaṁ sukaraṁ agāraṁ ajjhāvasatā ekantaparipuṇṇaṁ
ekantaparisuddhaṁ saṅkhalikhitaṁ brahmacariyaṁ carituṁ yannūnāhaṁ kesamassuṁ
ohāretvā kāsāyāni vatthāni acchādetvā agārasmā anagāriyaṁ
pabbajeyyanti. So khvāhaṁ āvuso aparena samayena paṭapilotikānaṁ
saṅghāṭiṁ karitvā <note n="1">Ma. kāretvā.</note> ye loke arahanto te uddissa kesamassuṁ
ohāretvā kāsāyāni vatthāni acchādetvā agārasmā anagāriyaṁ
pabbajiṁ so evaṁ pabbajito samāno addhānamaggaṁ paṭipanno
addasaṁ bhagavantaṁ antarā ca rājagahaṁ antarā ca nāḷandaṁ
bahuputtacetiye nisinnaṁ disvāna me etadahosi satthārañca vatāhaṁ
passeyyaṁ bhagavantameva passeyyaṁ sugatañca vatāhaṁ passeyyaṁ
bhagavantameva passeyyaṁ sammāsambuddhañca vatāhaṁ passeyyaṁ bhagavantameva
passeyyanti. So khvāhaṁ āvuso tattheva bhagavato pādesu
sirasā nipatitvā bhagavantaṁ etadavocaṁ satthā me bhante bhagavā
sāvakohamasmi satthā me bhante bhagavā sāvakohamasmīti.
<p n="524"/>Evaṁ vutte maṁ āvuso bhagavā etadavoca yo kho
kassapa evaṁ sabbacetaso samannāhataṁ <note n="2">Ma. sabbacetasā samanāgataṁ. Yu. sabbaṁ cetasā samanāgataṁ.</note> sāvakaṁ ajānaññeva vadeyya
jānāmīti apassaññeva vadeyya passāmīti muddhāpi tassa
vipateyya. Ahaṁ kho pana kassapa jānaññeva vadāmi jānāmīti
<pb n="2.260"/>
Passaññeva vadāmi passāmīti. Tasmātiha te kassapa evaṁ
sikkhitabbaṁ tibbaṁ me hirottappaṁ paccupaṭṭhitaṁ bhavissati theresu
navesu majjhimesūti evañhi te kassapa sikkhitabbaṁ. Tasmātiha
te kassapa evaṁ sikkhitabbaṁ yaṅkañci dhammaṁ suṇissāmi kusalūpasañhitaṁ
sabbantaṁ aṭṭhikatvā manasikaritvā sabbacetaso samannāharitvā
ohitasoto dhammaṁ suṇissāmīti evañhi te kassapa sikkhitabbaṁ.
Tasmātiha te kassapa evaṁ sikkhitabbaṁ sātasahagatā ca me
kāyagatāsati na <pb ed="P" n="2.221" set="S"/>vijahissatīti evañhi te kassapa sikkhitabbanti.
Atha kho maṁ āvuso bhagavā iminā ovādena ovaditvā
uṭṭhāyāsanā pakkāmi. Sattāhameva khohaṁ āvuso sāṇo <note n="1">Ma. saraṇo.</note>
raṭṭhapiṇḍaṁ bhuñjiṁ atha aṭṭhamiyā aññā udapādi. Atha kho
āvuso bhagavā maggā okkamma yena aññataraṁ rukkhamūlaṁ
tenupasaṅkami. Atha khvāhaṁ āvuso paṭapilotikānaṁ saṅghāṭiṁ catugguṇaṁ
paññapetvā bhagavantaṁ etadavocaṁ idha bhante bhagavā nisīdatu yaṁ
mamassa dīgharattaṁ hitāya sukhāyāti. Nisīdi kho āvuso bhagavā
paññatte āsane. Nisajja kho maṁ āvuso bhagavā etadavoca
mudukā kho tyāyaṁ kassapa paṭapilotikānaṁ saṅghāṭīti. Paṭiggaṇhātu
me bhante bhagavā paṭapilotikānaṁ saṅghāṭiṁ anukampaṁ upādāyāti.
Dhāressasi pana me tvaṁ kassapa sāṇāni paṁsukūlāni nibbasanānīti.
Dhāressāmahaṁ bhante bhagavato sāṇāni paṁsukūlāni nibbasanānīti.
<pb n="2.261"/>
<p n="525"/>So khvāhaṁ āvuso paṭapilotikānaṁ saṅghāṭiṁ bhagavato
pādāsiṁ ahaṁ panassa bhagavato sāṇāni paṁsukūlāni nibbasanāni
paṭipajjiṁ. Yañhi taṁ āvuso sammā vadamāno vadeyya bhagavato
putto oraso mukhato jāto dhammajo dhammanimmito
dhammadāyādo paṭiggahitāni sāṇāni paṁsukūlāni nibbasanānīti mamaṁ taṁ
sammā vadamāno vadeyya bhagavato putto oraso mukhato jāto
dhammajo dhammanimmito dhammadāyādo paṭiggahitāni sāṇāni paṁsukūlāni
nibbasanānīti.
<p n="526"/>Ahaṁ kho āvuso yāvadeva ākaṅkhāmi vivicceva kāmehi
vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ
jhānaṁ upasampajja viharāmi. Ahaṁ kho āvuso yāvadeva ākaṅkhāmi
.pe. [navannaṁ anupubbavihārasamāpattīnaṁ pañcannañca abhiññānaṁ
evaṁ peyyālo].
<p n="527"/>Ahaṁ kho āvuso āsavānaṁ khayā anāsavaṁ cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
viharāmi. Sattaratanaṁ vā so āvuso nāgaṁ aḍḍhaṭṭhamaratanaṁ vā
tālapattikāya chādetabbaṁ maññeyya yo maṁ chahi abhiññāhi
chādetabbaṁ maññeyyāti. Cavittha ca pana thullanandā bhikkhunī
brahmacariyamhāti. Ekādasamaṁ.
<p rend="subhead" sid="12">12, paraṃmaraṇasuttaṃ</p>
<p n="528"/>Ekaṁ samayaṁ āyasmā ca mahākassapo āyasmā ca
<pb n="2.262"/>
Sārīputto bārāṇasiyaṁ viharanti isipatane migadāye. Atha kho
āyasmā sārīputto sāyaṇhasamayaṁ paṭisallānā vuṭṭhito yenāyasmā
mahākassapo tenupasaṅkami upasaṅkamitvā āyasmatā mahākassapena
saddhiṁ sammodi sammodanīyaṁ kathaṁ sārāṇīyaṁ vītisāretvā
ekamantaṁ nisīdi.
<p n="529"/>Ekamantaṁ nisinno kho āyasmā sārīputto āyasmantaṁ
mahākassapaṁ etadavoca kinnu kho āvuso kassapa hoti tathāgato
parammaraṇāti. Abyākataṁ kho etaṁ āvuso bhagavatā hoti
tathāgato parammaraṇāti. Kiṁ <pb ed="P" n="2.223" set="S"/>panāvuso na hoti tathāgato
parammaraṇāti. Etampi <note n="1">Ma. Yu. evampi.</note> kho āvuso abyākataṁ bhagavatā na
hoti tathāgato parammaraṇāti. Kiṁ nu kho āvuso hoti ca
na ca hoti tathāgato parammaraṇāti. Abyākataṁ kho etaṁ āvuso
bhagavatā hoti ca na ca hoti tathāgato parammaraṇāti. Kiṁ
panāvuso neva hoti na na hoti tathāgato parammaraṇāti.
Etampi kho āvuso abyākataṁ bhagavatā neva hoti na na
hoti tathāgato parammaraṇāti. Kasmā cetaṁ āvuso abyākataṁ
bhagavatāti. Na hetaṁ āvuso atthasañhitaṁ nādibrahmacariyakaṁ na
nibbidāya na virāgāya na nirodhāya na upasamāya na abhiññāya na
sambodhāya na nibbānāya saṁvattati tasmā taṁ abyākataṁ bhagavatāti.
<p n="530"/>Atha kiñcarahāvuso byākataṁ bhagavatāti. Idaṁ dukkhanti
<pb n="2.263"/>
Kho āvuso byākataṁ bhagavatā ayaṁ dukkhasamudayoti byākataṁ bhagavatā
ayaṁ dukkhanirodhoti byākataṁ bhagavatā ayaṁ dukkhanirodhagāminī paṭipadāti
byākataṁ bhagavatāti. Kasmā cetaṁ āvuso byākataṁ bhagavatāti.
Etañhi āvuso atthasañhitaṁ etaṁ ādibrahmacariyakaṁ etaṁ nibbidāya
virāgāya nirodhāya upasamāya abhiññāya sambodhāya nibbānāya
saṁvattati tasmā taṁ byākataṁ bhagavatāti. Dvādasamaṁ.
<p rend="subhead" sid="13">13, saddhammappatirūpakasuttaṃ</p>
<p n="531"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Atha kho āyasmā mahākassapo yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinno kho āyasmā mahākassapo bhagavantaṁ etadavoca
ko nu kho bhante hetu ko paccayo yena pubbe appatarāni
ceva sikkhāpadāni ahesuṁ bahutarā ca bhikkhū aññāya saṇṭhahiṁsu
ko pana bhante hetu ko paccayo yenetarahi bahutarāni ceva
sikkhāpadāni appatarā ca bhikkhū aññāya saṇṭhahantīti.
<p n="532"/>Evañhetaṁ <note n="1">Ma. evañcetaṁ.</note> kassapa hoti sattesu hāyamānesu saddhamme
antaradhāyamāne bahutarāni ceva sikkhāpadāni honti appatarā ca
bhikkhū aññāya saṇṭhahanti na tāva kassapa saddhammassa antaradhānaṁ
hoti yāva na saddhammapaṭirūpakaṁ loke uppajjati yato ca
kho kassapa saddhammapaṭirūpakaṁ loke uppajjati atha saddhammassa
antaradhānaṁ hoti. Seyyathāpi kassapa na tāva jātarūpassa
<pb n="2.264"/>
Antaradhānaṁ hoti yāva na jātarūpapaṭirūpakaṁ loke uppajjati yato
ca kho kassapa jātarūpapaṭirūpakaṁ loke uppajjati atha jātarūpassa
antaradhānaṁ hoti. Evameva kho kassapa na tāva saddhammassa
antaradhānaṁ hoti yāva na saddhammapaṭirūpakaṁ loke uppajjati
yato ca kho kassapa saddhammapaṭirūpakaṁ loke uppajjati atha
saddhammassa antaradhānaṁ hoti.
<p n="533"/>Na kho kassapa paṭhavīdhātu saddhammaṁ antaradhāpeti na
āpodhātu saddhammaṁ antaradhāpeti na tejodhātu saddhammaṁ
antaradhāpeti na vāyodhātu saddhammaṁ antaradhāpeti atha kho idheva te
uppajjanti moghapurisā ye imaṁ saddhammaṁ antaradhāpenti seyyathāpi
kassapa nāvā ādikeneva opilāvati <note n="1">Ma. Yu. opilavati.</note>. Na kho kassapa evaṁ
saddhammassa antaradhānaṁ hoti.
<p n="534"/>Pañca khome kassapa okkamaniyā dhammā saddhammassa
sammosāya antaradhānāya saṁvattanti. Katame pañca. Idha kassapa
bhikkhū bhikkhuniyo <pb ed="P" n="2.225" set="S"/>upāsakā upāsikāyo satthari agāravā viharanti
appatissā dhamme agāravā viharanti appatissā saṅghe agāravā
viharanti appatissā sikkhāya agāravā viharanti appatissā samādhismiṁ
agāravā viharanti appatissā. Ime kho kassapa pañca okkamaniyā
dhammā saddhammassa sammosāya antaradhānāya saṁvattanti.
<p n="535"/>Pañca khome kassapa dhammā saddhammassa ṭhitiyā
<pb n="2.265"/>
Asammosāya anantaradhānāya saṁvattanti. Katame pañca. Idha
kassapa bhikkhū bhikkhuniyo upāsakā upāsikāyo satthari sagāravā
viharanti sappatissā dhamme sagāravā viharanti sappatissā saṅghe
sagāravā viharanti sappatissā sikkhāya sagāravā viharanti sappatissā
samādhismiṁ sagāravā viharanti sappatissā. Ime kho kassapa
pañca dhammā saddhammassa ṭhitiyā asammosāya anantaradhānāya
saṁvattantīti. Terasamaṁ.
Kassapasaṁyuttaṁ catutthaṁ niṭṭhitaṁ.
Tassa uddānaṁ
santuṭṭhañca anottāpī candūpamaṁ kulūpakaṁ
jiṇṇaṁ tayo ca ovādā jhānābhiññā upassayaṁ
cīvaraṁ parammaraṇaṁ saddhammapaṭirūpakanti.
</xml>