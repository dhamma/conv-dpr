<xml src="m100.xml">
<pgroup id="m100"/>
<readunit id="m100">10. saṅgāravasuttaṃ</readunit>
<pb n="2.667"/>
Sagāravasuttaṁ
<p n="734"/>Evamme sutaṁ ekaṁ samayaṁ bhagavā kosalesu cārikaṁ
carati mahatā bhikkhusaṅghena saddhiṁ. Tena kho pana samayena dhanañjānī <note n="1">Yu. dhānañjānī.</note>
nāma brāhmaṇī paccalakappe <note n="2">Yu. candalakappe.</note> paṭivasati abhippasannā buddhe ca
dhamme <pb ed="P" n="2.210" set="M"/>ca saṅghe ca. Atha kho dhanañjānī brāhmaṇī upakkhalitvā
tikkhattuṁ udānaṁ udānesi namo tassa bhagavato arahato sammāsambuddhassa ...
Namo tassa bhagavato arahato sammāsambuddhassāti.
<p n="735"/>Tena kho pana samayena sagāravo <note n="3">Yu. saṁgāravo.</note> nāma māṇavo paccalakappe
paṭivasati tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ
itihāsapañcamānaṁ padako veyyākaraṇo lokāyata mahāpurisalakkhaṇesu
anavayo. Assosi kho sagāravo māṇavo dhanañjāniyā
brāhmaṇiyā evaṁ vācaṁ bhāsamānāya sutvāna dhanañjāniṁ brāhmaṇiṁ
etadavoca avabhūtā ca yaṁ dhanañjānī brāhmaṇī parābhūtā ca yaṁ
dhanañjānī brāhmaṇī vijjamānānaṁ tevijjānaṁ brāhmaṇānaṁ atha ca
pana tassa muṇḍakassa samaṇassa vaṇṇaṁ bhāsatīti. Na hi pana
tvaṁ tāta bhadramukha tassa bhagavato sīlapaññāṇaṁ jānāsi sace
tvaṁ tāta bhadramukha tassa bhagavato sīlapaññāṇaṁ jāneyyāsi na tvaṁ
tāta bhadramukha taṁ bhagavantaṁ akkositabbaṁ paribhāsitabbaṁ maññeyyāsīti.
Tenahi bhoti yadā samaṇo <note n="4">Yu. samaṇo gotamo.</note> paccalakappaṁ anuppatto hoti
<pb n="2.668"/>
Atha <note n="1">Yu. atha kho me.</note> me āroceyyāsīti. Evaṁ bhadramukhāti kho dhanañjānī brāhmaṇī
sagāravassa māṇavassa paccassosi.
<p n="736"/>Atha kho bhagavā kosalesu anupubbena cārikaṁ caramāno
yena paccalakappaṁ tadavasari. Tatra sudaṁ bhagavā paccalakappe viharati
todeyyānaṁ brāhmaṇānaṁ ambavane. Assosi kho dhanañjānī
brāhmaṇī bhagavā kira paccalakappaṁ anuppatto paccalakappe
viharati todeyyānaṁ brāhmaṇānaṁ ambavaneti. Atha kho dhanañjānī
brāhmaṇī yena sagāravo māṇavo tenupasaṅkami upasaṅkamitvā
sagāravaṁ māṇavaṁ etadavoca ayaṁ tāta bhadramukha so bhagavā paccalakappaṁ
anuppatto paccalakappe viharati todeyyānaṁ brāhmaṇānaṁ
ambavane <pb ed="P" n="2.211" set="M"/>yassadāni tvaṁ tāta bhadramukha kālaṁ maññasīti. Evaṁ
bhotīti kho sagāravo māṇavo dhanañjāniyā brāhmaṇiyā paṭissutvā
yena bhagavā tenupasaṅkami upasaṅkamitvā bhagavatā saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi. Ekamantaṁ
nisinno kho sagāravo māṇavo bhagavantaṁ etadavoca santi
kho bho gotama eke samaṇabrāhmaṇā diṭṭhadhammābhiññāvosānapāramippattā
ādibrahmacariyaṁ paṭijānanti tatra bho gotama ye
te samaṇabrāhmaṇā diṭṭhadhammābhiññāvosānapāramippattā ādibrahmacariyaṁ
paṭijānanti tesaṁ bhavaṁ gotamo katamoti.
<p n="737"/>Diṭṭhadhammābhiññāvosānapāramippattānaṁ ādibrahmacariyaṁ
<pb n="2.669"/>
Paṭijānantānaṁpi kho ahaṁ bhāradvāja vemattaṁ <note n="1">Yu. vemattataṁ.</note> vadāmi santi
bhāradvāja eke samaṇabrāhmaṇā anussavikā tena <note n="2">Yu. te.</note> anussavena
diṭṭhadhammābhiññāvosānapāramippattā ādibrahmacariyaṁ paṭijānanti
seyyathāpi brāhmaṇā tevijjā. Santi pana bhāradvāja eke
samaṇabrāhmaṇā kevalaṁ saddhāmattakena diṭṭhadhammābhiññāvosānapāramippattā
ādibrahmacariyaṁ paṭijānanti seyyathāpi takkī vīmaṁsī. Santi
bhāradvāja eke samaṇabrāhmaṇā pubbe ananussutesu dhammesu
sāmaṁyeva dhammaṁ abhiññāya diṭṭhadhammābhiññāvosānapāramippattā
ādibrahmacariyaṁ paṭijānanti tatra bhāradvāja ye te samaṇabrāhmaṇā
pubbe ananussutesu dhammesu sāmaṁyeva dhammaṁ abhiññāya
diṭṭhadhammābhiññāvosānapāramippattā ādibrahmacariyaṁ paṭijānanti
tesāhamasmi tadimināpetaṁ bhāradvāja pariyāyena veditabbaṁ. Yathā
ye te samaṇabrāhmaṇā pubbe ananussutesu dhammesu sāmaṁyeva
dhammaṁ abhiññāya diṭṭhadhammābhiññāvosānapāramippattā ādibrahmacariyaṁ
paṭijānanti tesāhamasmi.
<p n="738"/>Idha me bhāradvāja pubbeva sambodhā anabhisambuddhassa
bodhisattasseva sato etadahosi sambādho gharāvāso rajāpatho
abbhokāso pabbajjā nayidaṁ sukaraṁ agāraṁ ajjhāvasatā ekantaparipuṇṇaṁ
ekantaparisuddhaṁ saṅkhalikhitaṁ brahmacariyaṁ carituṁ yannūnāhaṁ kesamassuṁ
ohāretvā kāsāyāni vatthāni acchādetvā agārasmā
<pb n="2.670"/>
Anagāriyaṁ pabbajeyyanti. So kho ahaṁ bhāradvāja aparena samayena
daharova samāno susukāḷakeso bhadrena yobbanena samannāgato
paṭhamena vayasā akāmakānaṁ mātāpitūnaṁ assumukhānaṁ rodantānaṁ kesamassuṁ
ohāretvā kāsāyāni vatthāni acchādetvā agārasmā anagāriyaṁ
pabbajiṁ. So evaṁ pabbajito samāno kiṁkusalagavesī anuttaraṁ
santivarapadaṁ pariyesamāno yena āḷāro kālāmo tenupasaṅkamiṁ
upasaṅkamitvā āḷāraṁ kālāmaṁ etadavocaṁ icchāmahaṁ āvuso
kālāma imasmiṁ dhammavinaye brahmacariyaṁ caritunti. Evaṁ vutte
bhāradvāja āḷāro kālāmo maṁ etadavoca viharatāyasmā
tādiso ayaṁ dhammo yattha viññū puriso nacirasseva sakaṁ ācariyakaṁ
abhiññā sacchikatvā upasampajja vihareyyāti. So kho ahaṁ
bhāradvāja nacirasseva khippameva taṁ dhammaṁ pariyāpuṇiṁ. So kho
ahaṁ bhāradvāja tāvatakeneva oṭṭhapahatamattena lapitalāpanamattena
ñāṇavādañca vadāmi theravādañca jānāmi passāmīti ca paṭijānāmi
ahañceva aññe ca. Tassa mayhaṁ bhāradvāja etadahosi na
kho āḷāro kālāmo imaṁ dhammaṁ kevalaṁ saddhāmattakena sayaṁ
abhiññā sacchikatvā upasampajja viharāmīti pavedeti addhā
āḷāro kālāmo imaṁ dhammaṁ jānaṁ passaṁ viharatīti. Atha khvāhaṁ
bhāradvāja yena āḷāro kālāmo tenupasaṅkamiṁ upasaṅkamitvā
āḷāraṁ kālāmaṁ etadavocaṁ kittāvatā no āvuso kālāma imaṁ
<pb n="2.671"/>
Dhammaṁ sayaṁ abhiññā sacchikatvā upasampajja pavedesīti. Evaṁ
vutte bhāradvāja āḷāro kālāmo ākiñcaññāyatanaṁ pavedesi.
Tassa mayhaṁ bhāradvāja etadahosi na kho āḷārasseva kālāmassa
atthi saddhā mayhaṁpatthi saddhā na kho āḷārasseva kālāmassa
atthi viriyaṁ mayhaṁpatthi viriyaṁ sati ... Samādhi ... Paññā mayhaṁpatthi
paññā yannūnāhaṁ yaṁ dhammaṁ āḷāro kālāmo sayaṁ abhiññā
sacchikatvā upasampajja viharāmīti pavedeti tassa dhammassa sacchikiriyāya
padaheyyanti. So kho ahaṁ bhāradvāja nacirasseva khippameva
taṁ dhammaṁ sayaṁ abhiññā sacchikatvā upasampajja vihāsiṁ. Atha
khvāhaṁ bhāradvāja yena āḷāro kālāmo tenupasaṅkamiṁ upasaṅkamitvā
āḷāraṁ kālāmaṁ etadavocaṁ ettāvatā no āvuso
kālāma imaṁ dhammaṁ sayaṁ abhiññā sacchikatvā upasampajja pavedesīti.
Ettāvatā kho ahaṁ āvuso imaṁ dhammaṁ sayaṁ abhiññā
sacchikatvā upasampajja pavedemīti ahampi kho āvuso ettāvatā
imaṁ dhammaṁ sayaṁ abhiññā sacchikatvā upasampajja viharāmīti lābhā
no āvuso suladdhaṁ no āvuso ye mayaṁ āyasmantaṁ tādisaṁ
sabrahmacāriṁ passāma iti yāhaṁ dhammaṁ sayaṁ abhiññā sacchikatvā
upasampajja pavedemi taṁ tvaṁ dhammaṁ sayaṁ abhiññā sacchikatvā
upasampajja vihāsi yaṁ tvaṁ dhammaṁ sayaṁ abhiññā sacchikatvā
upasampajja vihāsi tamahaṁ dhammaṁ sayaṁ abhiññā sacchikatvā upasampajja
<pb n="2.672"/>
Pavedemi iti yāhaṁ dhammaṁ jānāmi taṁ tvaṁ dhammaṁ jānāsi
yaṁ tvaṁ dhammaṁ jānāsi tamahaṁ dhammaṁ jānāmi iti yādiso ahaṁ
tādiso tuvaṁ yādiso tuvaṁ tādiso ahaṁ ehidāni āvuso ubho
vasantā imaṁ gaṇaṁ pariharāmāti. Iti kho bhāradvāja āḷāro
kālāmo ācariyo me samāno antevāsiṁ maṁ samānaṁ attano
samasamaṁ ṭhapesi uḷārāya ca maṁ pūjāya pūjesi. Tassa mayhaṁ
bhāradvāja etadahosi nāyaṁ dhammo nibbidāya na virāgāya na
nirodhāya na upasamāya na abhiññāya <note n="1">Yu. etthantare na sambodhāyāti dissati.</note> na nibbānāya saṁvattati
yāvadeva ākiñcaññāyatanūpapattiyāti. So kho ahaṁ bhāradvāja
taṁ dhammaṁ analaṅkaritvā tasmā dhammā nibbijja <note n="2">Yu. nibbijjāpakkamiṁ. </note> pakkāmiṁ.
<p n="739"/>So kho ahaṁ bhāradvāja kiṁkusalagavesī anuttaraṁ santivarapadaṁ
pariyesamāno yena uddako rāmaputto tenupasaṅkamiṁ upasaṅkamitvā
uddakaṁ rāmaputtaṁ etadavocaṁ icchāmahaṁ āvuso rāma imasmiṁ
dhammavinaye brahmacariyaṁ caritunti. Evaṁ vutte bhāradvāja uddako
rāmaputto maṁ etadavoca viharatāyasmā tādiso ayaṁ dhammo
yattha viññū puriso nacirasseva sakaṁ ācariyakaṁ abhiññā <note n="3">Yu. sayaṁ abhiññā.</note> sacchikatvā
upasampajja vihareyyāti. So kho ahaṁ bhāradvāja nacirasseva
khippameva taṁ dhammaṁ pariyāpuṇiṁ. So kho ahaṁ bhāradvāja tāvatakeneva
oṭṭhapahatamattena lapitalāpanamattena ñāṇavādañca vadāmi
theravādañca jānāmi passāmīti ca paṭijānāmi ahañceva aññe
<pb n="2.673"/>
Ca. Tassa mayhaṁ bhāradvāja etadahosi na kho rāmo imaṁ
dhammaṁ kevalaṁ saddhāmattakena sayaṁ abhiññā sacchikatvā upasampajja
viharāmīti pavedeti <note n="1">Yu. pavedesi.</note> addhā rāmo imaṁ dhammaṁ jānaṁ passaṁ viharatīti <note n="2">Yu. vihāsīti.</note>.
Atha khvāhaṁ bhāradvāja yena uddako rāmaputto tenupasaṅkamiṁ upasaṅkamitvā
uddakaṁ rāmaputtaṁ etadavocaṁ kittāvatā no āvuso
rāma <note n="3">Yu. rāmo.</note> imaṁ dhammaṁ sayaṁ abhiññā sacchikatvā upasampajja pavedesīti.
Evaṁ vutte bhāradvāja uddako rāmaputto nevasaññānāsaññāyatanaṁ
pavedesi. Tassa mayhaṁ bhāradvāja etadahosi na kho rāmasseva
ahosi saddhā mayhaṁpatthi saddhā na kho rāmasseva ahosi viriyaṁ
.pe. Sati ... Samādhi ... Paññā mayhaṁpatthi paññā yannūnāhaṁ
yaṁ dhammaṁ rāmo sayaṁ abhiññā sacchikatvā upasampajja viharāmīti
pavedesi tassa dhammassa sacchikiriyāya padaheyyanti. So kho
ahaṁ bhāradvāja nacirasseva khippameva taṁ dhammaṁ sayaṁ abhiññā
sacchikatvā upasampajja vihāsiṁ. Atha khvāhaṁ bhāradvāja yena
uddako rāmaputto tenupasaṅkamiṁ upasaṅkamitvā uddakaṁ rāmaputtaṁ
etadavocaṁ ettāvatā no āvuso rāma <note n="4">Yu. rāmo.</note> imaṁ dhammaṁ sayaṁ
abhiññā sacchikatvā upasampajja pavedesīti. Ettāvatā <note n="5">Yu. ettāvatā kho āvuso  rāmo ... pavedesīti.</note> kho
ahaṁ āvuso imaṁ dhammaṁ sayaṁ abhiññā sacchikatvā upasampajja
pavedemīti <note n="6">Yu. pavedesīti.</note> ahampi kho āvuso ettāvatā imaṁ dhammaṁ sayaṁ
abhiññā sacchikatvā upasampajja viharāmīti lābhā no āvuso
<pb n="2.674"/>
Suladdhaṁ no āvuso ye mayaṁ āyasmantaṁ tādisaṁ sabrahmacāriṁ
passāma iti yaṁ dhammaṁ rāmo sayaṁ abhiññā sacchikatvā upasampajja
pavedesi taṁ tvaṁ dhammaṁ sayaṁ abhiññā sacchikatvā upasampajja
vihāsi <note n="1">Yu. viharasi.</note> yaṁ tvaṁ dhammaṁ sayaṁ abhiññā sacchikatvā upasampajja
vihāsi taṁ dhammaṁ rāmo sayaṁ abhiññā sacchikatvā upasampajja
pavedesi iti yaṁ dhammaṁ rāmo abhiññāsi <note n="2">Yu. aññāsi.</note> taṁ tvaṁ
dhammaṁ jānāsi yaṁ tvaṁ dhammaṁ jānāsi taṁ dhammaṁ rāmo abhiññāsi
iti yādiso rāmo ahosi tādiso tuvaṁ yādiso tuvaṁ tādiso
rāmo ahosi ehidāni āvuso tuvaṁ imaṁ gaṇaṁ pariharāti. Iti
kho bhāradvāja uddako rāmaputto sabrahmacārī me samāno
ācariyaṭṭhāneva <note n="3">Yu. ācariyaṭṭhāne ca.</note> maṁ ṭhapesi uḷārāya ca maṁ pūjāya pūjesi. Tassa
mayhaṁ bhāradvāja etadahosi nāyaṁ dhammo nibbidāya na virāgāya
na nirodhāya na upasamāya na abhiññāya na sambodhāya na nibbānāya
saṁvattati yāvadeva nevasaññānāsaññāyatanūpapattiyāti. So kho
ahaṁ bhāradvāja taṁ dhammaṁ analaṅkaritvā tasmā dhammā nibbijja
pakkāmiṁ.
<p n="740"/>So kho ahaṁ bhāradvāja kiṁkusalagavesī anuttaraṁ santivarapadaṁ
pariyesamāno magadhesu anupubbena cārikaṁ caramāno yena
uruvelā senānigamo tadavasari <note n="4">Yu. tadavasariṁ. </note>. Tatthaddasaṁ ramaṇīyaṁ bhūmibhāgaṁ
pāsādikañca vanasaṇḍaṁ nadiñca sandantiṁ sītūdakaṁ <note n="5">Yu. setakaṁ.</note> supatitthaṁ ramaṇīyaṁ
<pb n="2.675"/>
Samantā <note n="1">Yu. samantā ca.</note> gocaragāmaṁ. Tassa mayhaṁ bhāradvāja etadahosi ramaṇīyo
vata bhūmibhāgo pāsādiko ca vanasaṇḍo nadī ca sandantī sītūdakā
supatitthā ramaṇīyā samantā ca gocaragāmo alaṁ vatidaṁ kulaputtassa
padhānatthikassa padhānāyāti. So kho ahaṁ bhāradvāja
tattheva nisīdiṁ alamidaṁ padhānāyāti.
<p n="741"/>Apissu maṁ bhāradvāja tisso upamā paṭibhaṁsu anacchariyā
pubbe assutapubbā. Seyyathāpi bhāradvāja allaṁ kaṭṭhaṁ sasnehaṁ
udake nikkhittaṁ. Atha puriso āgaccheyya uttarāraṇiṁ ādāya
aggiṁ abhinibbattessāmi tejo pātukarissāmīti. Taṁ kiṁ maññasi
bhāradvāja api nu so puriso amuṁ allaṁ kaṭṭhaṁ sasnehaṁ udake
nikkhittaṁ uttarāraṇiṁ ādāya abhimatthento aggiṁ abhinibbatteyya
tejo pātukareyyāti. No hidaṁ bho gotama taṁ kissa hetu aduñhi
bho gotama allaṁ kaṭṭhaṁ sasnehaṁ tañca pana udake nikkhittaṁ
yāvadeva ca pana so puriso kilamathassa vighātassa bhāgī assāti.
Evameva kho bhāradvāja ye hi keci samaṇā vā brāhmaṇā vā
kāyena ceva kāmehi avūpakaṭṭhā viharanti. Yo ca nesaṁ kāmesu
kāmacchando kāmasneho kāmamucchā kāmapipāsā kāmapariḷāho so
ca ajjhattaṁ na supahīno hoti na supaṭippassaddho. Opakkamikā cepi
te bhonto samaṇabrāhmaṇā dukkhā tippā kaṭukā vedanā vediyanti
abhabbāva te ñāṇāya dassanāya anuttarāya sambodhāya. No cepi
<pb n="2.676"/>
Te bhonto samaṇabrāhmaṇā opakkamikā dukkhā tippā kaṭukā
vedanā vediyanti abhabbāva te ñāṇāya dassanāya anuttarāya
sambodhāya. Ayaṁ kho maṁ bhāradvāja paṭhamā upamā paṭibhāsi
anacchariyā pubbe assutapubbā.
<p n="742"/>Aparāpi kho maṁ bhāradvāja dutiyā upamā paṭibhāsi
anacchariyā pubbe assutapubbā. Seyyathāpi bhāradvāja allaṁ
kaṭṭhaṁ sasnehaṁ ārakā udakā thale nikkhittaṁ. Atha puriso
āgaccheyya uttarāraṇiṁ ādāya aggiṁ abhinibbattessāmi tejo
pātukarissāmīti. Taṁ kiṁ maññasi bhāradvāja api nu so puriso
amuṁ allaṁ kaṭṭhaṁ sasnehaṁ ārakā udakā thale nikkhittaṁ uttarāraṇiṁ
ādāya abhimatthento aggiṁ abhinibbatteyya tejo pātukareyyāti.
No hidaṁ bho gotama taṁ kissa hetu aduñhi bho gotama allaṁ
kaṭṭhaṁ sasnehaṁ kiñcāpi ārakā udakā thale nikkhittaṁ yāvadeva
ca pana so puriso kilamathassa vighātassa bhāgī assāti. Evameva
kho bhāradvāja ye hi keci samaṇā vā brāhmaṇā vā kāyena
ceva kāmehi vūpakaṭṭhā <note n="1">Yu. avūpakaṭṭhā.</note> viharanti. Yo ca nesaṁ kāmesu kāmacchando
kāmasneho kāmamucchā kāmapipāsā kāmapariḷāho so ca
ajjhattaṁ na supahīno hoti na supaṭippassaddho. Opakkamikā cepi
te bhonto samaṇabrāhmaṇā dukkhā tippā kaṭukā vedanā vediyanti
abhabbāva te ñāṇāya dassanāya anuttarāya sambodhāya. No cepi
<pb n="2.677"/>
Te bhonto samaṇabrāhmaṇā opakkamikā dukkhā tippā kaṭukā
vedanā vediyanti abhabbāva te ñāṇāya dassanāya anuttarāya
sambodhāya. Ayaṁ kho maṁ bhāradvāja dutiyā upamā paṭibhāsi
anacchariyā pubbe assutapubbā.
<p n="743"/>Aparāpi kho maṁ bhāradvāja tatiyā upamā paṭibhāsi
anacchariyā pubbe assutapubbā. Seyyathāpi bhāradvāja sukkhaṁ
kaṭṭhaṁ koḷāpaṁ ārakā udakā thale nikkhittaṁ. Atha puriso
āgaccheyya uttarāraṇiṁ ādāya aggiṁ abhinibbattessāmi tejo
pātukarissāmīti. Taṁ kiṁ maññasi bhāradvāja api nu so puriso
amuṁ sukkhaṁ kaṭṭhaṁ koḷāpaṁ ārakā udakā thale nikkhittaṁ uttarāraṇiṁ
ādāya abhimatthento aggiṁ abhinibbatteyya tejo pātukareyyāti.
Evaṁ bho gotama taṁ kissa hetu aduñhi bho gotama sukkhaṁ
kaṭṭhaṁ koḷāpaṁ tañca pana ārakā udakā thale nikkhittanti.
Evameva kho bhāradvāja ye hi keci samaṇā vā brāhmaṇā
vā kāyena ceva kāmehi vūpakaṭṭhā viharanti. Yo ca nesaṁ
kāmesu kāmacchando kāmasneho kāmamucchā kāmapipāsā kāmapariḷāho
so ca ajjhattaṁ supahīno hoti supaṭippassaddho.
Opakkamikā cepi te bhonto samaṇabrāhmaṇā dukkhā tippā
kaṭukā vedanā vediyanti bhabbāva te ñāṇāya dassanāya
anuttarāya sambodhāya. No cepi te bhonto samaṇabrāhmaṇā
<pb n="2.678"/>
Opakkamikā dukkhā tippā kaṭukā vedanā vediyanti bhabbāva
te ñāṇāya dassanāya anuttarāya sambodhāya. Ayaṁ kho maṁ
bhāradvāja tatiyā upamā paṭibhāsi anacchariyā pubbe assutapubbā.
Imā kho maṁ bhāradvāja tisso upamā paṭibhaṁsu anacchariyā pubbe
assutapubbā.
<p n="744"/>Tassa mayhaṁ bhāradvāja etadahosi yannūnāhaṁ dantebhi
dantamādhāya jivhāya tāluṁ āhacca cetasā cittaṁ abhiniggaṇheyyaṁ
abhinippīḷeyyaṁ abhisantāpeyyanti. So kho ahaṁ bhāradvāja
dantebhi dantamādhāya jivhāya tāluṁ āhacca cetasā cittaṁ abhiniggaṇhāmi
abhinippīḷemi abhisantāpemi. Tassa mayhaṁ bhāradvāja
dantebhi dantamādhāya jivhāya tāluṁ āhacca cetasā cittaṁ
abhiniggaṇhato abhinippīḷayato abhisantāpayato kacchehi sedā
muccanti. Seyyathāpi bhāradvāja balavā puriso dubbalataraṁ purisaṁ
sīse vā gahetvā khandhe vā gahetvā abhiniggaṇheyya abhinippīḷeyya
abhisantāpeyya evameva kho me bhāradvāja dantebhi
dantamādhāya jivhāya tāluṁ āhacca cetasā cittaṁ abhiniggaṇhato
abhinippīḷayato abhisantāpayato kacchehi sedā muccanti. Āraddhaṁ
kho pana me bhāradvāja viriyaṁ hoti asallīnaṁ upaṭṭhitā sati
appammuṭṭhā <note n="1">Yu. sabbattha asammuṭṭhāti dissati.</note> sāraddho ca pana me kāyo hoti appaṭippassaddho
teneva dukkhappadhānena padhānābhitunnassa sato.
<pb n="2.679"/>
<p n="745"/>Tassa mayhaṁ bhāradvāja etadahosi yannūnāhaṁ appānakaṁ
jhānaṁ jhāyeyyanti. So kho ahaṁ bhāradvāja mukhato ca nāsato
ca assāsapassāse uparundhiṁ. Tassa mayhaṁ bhāradvāja mukhato
ca nāsato ca assāsapassāsesu uparuddhesu kaṇṇasotehi vātānaṁ
nikkhantānaṁ adhimatto saddo hoti. Seyyathāpi nāma kammāragaggariyā
dhamamānāya adhimatto saddo hoti evameva kho me
bhāradvāja mukhato ca nāsato ca assāsapassāsesu uparuddhesu
kaṇṇasotehi vātānaṁ nikkhantānaṁ adhimatto saddo hoti.
Āraddhaṁ kho pana me bhāradvāja viriyaṁ hoti asallīnaṁ upaṭṭhitā
sati appammuṭṭhā sāraddho ca pana me kāyo hoti appaṭippassaddho
teneva dukkhappadhānena padhānābhitunnassa sato.
<p n="746"/>Tassa mayhaṁ bhāradvāja etadahosi yannūnāhaṁ appānakaṁyeva
jhānaṁ jhāyeyyanti. So kho ahaṁ bhāradvāja mukhato ca
nāsato ca kaṇṇasotato <note n="1">Yu. sabbattha kaṇṇatoti dissati.</note> ca assāsapassāse uparundhiṁ. Tassa
mayhaṁ bhāradvāja mukhato ca nāsato ca kaṇṇasotato ca assāsapassāsesu
uparuddhesu adhimattā vātā muddhānaṁ ohananti <note n="2">Yu. ūhananti.</note>.
Seyyathāpi bhāradvāja balavā puriso tiṇhena sikharena muddhānaṁ
abhimattheyya evameva kho me bhāradvāja mukhato ca nāsato ca
kaṇṇasotato ca assāsapassāsesu uparuddhesu adhimattā vātā
muddhānaṁ ohananti <note n="3">Yu. ūhananti.</note>. Āraddhaṁ kho pana me bhāradvāja viriyaṁ hoti
<pb n="2.680"/>
Asallīnaṁ upaṭṭhitā sati appammuṭṭhā sāraddho ca pana me
kāyo hoti appaṭippassaddho teneva dukkhappadhānena padhānābhitunnassa
sato.
<p n="747"/>Tassa mayhaṁ bhāradvāja etadahosi yannūnāhaṁ appānakaṁyeva
jhānaṁ jhāyeyyanti. So kho ahaṁ bhāradvāja mukhato
ca nāsato ca kaṇṇasotato ca assāsapassāse uparundhiṁ.
Tassa mayhaṁ bhāradvāja mukhato ca nāsato ca kaṇṇasotato ca
assāsapassāsesu uparuddhesu adhimattā sīse sīsavedanā hoti.
Seyyathāpi bhāradvāja balavā puriso daḷhena varattakkhandhena sīse
sīsavedhanaṁ <note n="1">Yu. sīsavedhaṁ.</note> dadeyya evameva kho me bhāradvāja mukhato ca nāsato
ca kaṇṇasotato ca assāsapassāsesu uparuddhesu adhimattā sīse
sīsavedanā hoti. Āraddhaṁ kho pana me bhāradvāja viriyaṁ hoti
asallīnaṁ upaṭṭhitā sati appammuṭṭhā sāraddho ca pana me
kāyo honti appaṭippassaddho teneva dukkhappadhānena padhānābhitunnassa
sato.
<p n="748"/>Tassa mayhaṁ bhāradvāja etadahosi yannūnāhaṁ appānakaṁyeva
jhānaṁ jhāyeyyanti. So kho ahaṁ bhāradvāja mukhato
ca nāsato ca kaṇṇasotato ca assāsapassāse uparundhiṁ.
Tassa mayhaṁ bhāradvāja mukhato ca nāsato ca kaṇṇasotato ca
assāsapassāsesu uparuddhesu adhimattā vātā kucchiṁ parikantanti.
<pb n="2.681"/>
Seyyathāpi bhāradvāja dakkho goghātako vā goghātakantevāsī vā
tiṇhena govikantanena kucchiṁ parikanteyya evameva kho <note n="1">Yu. evameva kho me.</note> bhāradvāja
mukhato ca nāsato ca kaṇṇasotato ca assāsa passāsesu uparuddhesu <note n="2">Yu. mukhato ca .pe. uparuddhesūti ime pāṭhā na dissanti. </note>
adhimattā vātā kucchiṁ parikantanti. Āraddhaṁ kho pana
me bhāradvāja viriyaṁ hoti asallīnaṁ upaṭṭhitā sati appammuṭṭhā
sāraddho ca pana me kāyo hoti appaṭippassaddho teneva
dukkhappadhānena padhānābhitunnassa sato.
<p n="749"/>Tassa mayhaṁ bhāradvāja etadahosi yannūnāhaṁ appānakaṁyeva
jhānaṁ jhāyeyyanti. So kho ahaṁ bhāradvāja mukhato
ca nāsato ca kaṇṇasotato ca assāsa passāse uparundhiṁ.
Tassa mayhaṁ bhāradvāja mukhato ca nāsato ca kaṇṇasotato ca
assāsa passāsesu uparuddhesu adhimatto kāyasmiṁ ḍāho hoti.
Seyyathāpi bhāradvāja balavanto <note n="3">Yu. etthantare dveti dissati.</note> purisā dubbalataraṁ purisaṁ nānābāhāsu
gahetvā aṅgārakāsuyā santāpeyyuṁ <note n="4">Yu. etthantare samparitāpeyyunti  dissati.</note> evameva kho me
bhāradvāja mukhato ca nāsato ca kaṇṇasotato ca assāsapassāsesu
uparuddhesu adhimatto kāyasmiṁ ḍāho hoti. Āraddhaṁ
kho pana me bhāradvāja viriyaṁ hoti asallīnaṁ upaṭṭhitā sati
appammuṭṭhā sāraddho ca pana me kāyo hoti appaṭippassaddho
teneva dukkhappadhānena padhānābhitunnassa sato. Apissu maṁ bhāradvāja
devatā disvā evamāhaṁsu kālakato samaṇo gotamoti.
<pb n="2.682"/>
Ekaccā devatā evamāhaṁsu na kālakato samaṇo gotamo apica
kālaṁ karotīti. Ekaccā devatā evamāhaṁsu na kālakato samaṇo
gotamo napi kālaṁ karoti arahaṁ samaṇo gotamo vihāro
tveva so arahato evarūpo hotīti.
<p n="750"/>Tassa mayhaṁ bhāradvāja etadahosi yannūnāhaṁ sabbaso
āhārūpacchedāya paṭipajjeyyanti. Atha kho maṁ bhāradvāja tā <note n="1">Yu. tāti na dissati.</note>
devatā upasaṅkamitvā etadavocuṁ mā kho tvaṁ mārisa sabbaso
āhārūpacchedāya paṭipajji sace kho tvaṁ mārisa sabbaso
āhārūpacchedāya paṭipajjissasi tassa te mayaṁ dibbaṁ ojaṁ
lomakūpehi ajjhoharissāma tāya tuvaṁ yāpessasīti. Tassa
mayhaṁ bhāradvāja etadahosi ahaṁ ceva kho pana sabbaso
jaddhukaṁ <note n="2">Yu. ajaddhukanti dissati.</note> paṭijāneyyaṁ imā ca kho me devatā dibbaṁ ojaṁ
lomakūpehi ajjhohareyyuṁ tāya cāhaṁ yāpeyyaṁ taṁ mama assa
musāti. So kho ahaṁ bhāradvāja tā devatā paccācikkhāmi
alanti vadāmi.
<p n="751"/>Tassa mayhaṁ bhāradvāja etadahosi yannūnāhaṁ thokaṁ
thokaṁ āhāraṁ āhareyyaṁ pasataṁ pasataṁ yadi vā muggayūsaṁ yadi vā
kulatthayūsaṁ yadi vā kaḷāyayūsaṁ yadi vā hareṇukayūsanti. So kho ahaṁ
bhāradvāja thokaṁ thokaṁ āhāraṁ āhāresiṁ pasataṁ pasataṁ yadi vā
<pb n="2.683"/>
Muggayūsaṁ yadi vā kulatthayūsaṁ yadi vā kaḷāyayūsaṁ yadi vā hareṇukayūsaṁ.
Tassa mayhaṁ bhāradvāja thokaṁ thokaṁ āhāraṁ āhārayato pasataṁ
pasataṁ yadi vā muggayūsaṁ yadi vā kulatthayūsaṁ yadi vā kaḷāyayūsaṁ
yadi vā hareṇukayūsaṁ adhimattakasimānaṁ patto kāyo hoti.
Seyyathāpi nāma asītikapabbāni vā kāḷapabbāni vā evamevassu
me aṅgapaccaṅgāni bhavanti tāyevappāhāratāya. Seyyathāpi nāma
oṭṭhapadaṁ evamevassu me ānisadaṁ hoti tāyevappāhāratāya.
Seyyathāpi nāma vaṭṭanāvaḷī evamevassu me piṭṭhikaṇṭako uṇṇatāvaṇato
hoti tāyevappāhāratāya. Seyyathāpi nāma jajjarasālāya <note n="1">Yu. jarasālāya.</note>
gopāṇasiyo oluggaviluggā bhavanti evamevassu me
phāsuḷiyo oluggaviluggā bhavanti tāyevappāhāratāya. Seyyathāpi
nāma gambhīre odapāne udakatārakā gambhīragatā okkhāyikā
dissanti evamevassu me akkhikūpesu akkhitārakā gambhīragatā
okkhāyikā dissanti tāyevappāhāratāya. Seyyathāpi nāma
tittikālābu āmakacchinno vātātapena saṁphusito <note n="2">Yu. saṁpuṭito.</note> hoti sammilāto
evamevassu me sīsacchavi saṁphusitā hoti sammilātā tāyevappāhāratāya.
So kho ahaṁ bhāradvāja udaracchaviṁ parimasissāmīti
piṭṭhikaṇṭakaṁyeva pariggaṇhāmi piṭṭhikaṇṭakaṁ parimasissāmīti
udaracchaviṁyeva pariggaṇhāmi yāvassu me bhāradvāja udaracchavi
piṭṭhikaṇṭakaṁ allīnā hoti tāyevappāhāratāya. So kho ahaṁ
<pb n="2.684"/>
Bhāradvāja vaccaṁ vā muttaṁ vā karissāmīti tattheva avakujjo
papatāmi tāyevappāhāratāya. So kho ahaṁ bhāradvāja imameva
kāyaṁ assāsento pāṇinā gattāni anumajjāmi tassa mayhaṁ
bhāradvāja pāṇinā gattāni anumajjato pūtimūlāni lomāni kāyasmā
papatanti tāyevappāhāratāya. Apissu maṁ bhāradvāja manussā
disvā evamāhaṁsu kāḷo samaṇo gotamoti. Ekacce manussā
evamāhaṁsu na kāḷo samaṇo gotamo sāmo samaṇo gotamoti.
Ekacce manussā evamāhaṁsu na kāḷo samaṇo gotamo napi
sāmo maṅguracchavī samaṇo gotamoti. Yāvassu me bhāradvāja <note n="1">Yu. etthantare tāvasaddo dissati.</note>
parisuddho chavivaṇṇo pariyodāto upahato hoti tāyevappāhāratāya.
<p n="752"/>Tassa mayhaṁ bhāradvāja etadahosi ye kho keci
atītamaddhānaṁ samaṇā vā brāhmaṇā vā opakkamikā dukkhā
tippā kaṭukā vedanā vediyiṁsu etāvaparamaṁ nayito bhiyyo yepi <note n="2">Yu. yepi hi keci.</note>
keci anāgatamaddhānaṁ samaṇā vā brāhmaṇā vā opakkamikā
dukkhā tippā kaṭukā vedanā vediyissanti etāvaparamaṁ nayito
bhiyyo yepi <note n="3">Yu. yepi hi keci.</note> keci etarahi samaṇā vā brāhmaṇā vā opakkamikā
dukkhā tippā kaṭukā vedanā vediyanti etāvaparamaṁ nayito bhiyyo.
Na kho panāhaṁ imāya kaṭukāya dukkarakārikāya adhigacchāmi uttariṁ
manussadhammā alamariyañāṇadassanavisesaṁ siyā nu kho añño maggo
<pb n="2.685"/>
Bodhiyāti <note n="1">Yu. bodhāyāti.</note>. Tassa mayhaṁ bhāradvāja etadahosi abhijānāmi kho
panāhaṁ pitu sakkassa kammante sītāya jambūchāyāya nisinno vivicceva
kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ
paṭhamaṁ jhānaṁ upasampajja viharitā siyā nu kho eso maggo
bodhiyāti <note n="2">Yu. bodhāyāti.</note>. Tassa mayhaṁ bhāradvāja satānusāriviññāṇaṁ ahosi
eseva <note n="3">Yu. esova.</note> maggo bodhiyāti <note n="4">Yu. bodhāyāti.</note>. Tassa mayhaṁ bhāradvāja etadahosi
kinnu kho ahaṁ tassa sukhassa bhāyāmi yantaṁ sukhaṁ aññatreva
kāmehi aññatra akusalehi dhammehīti. Tassa mayhaṁ bhāradvāja
etadahosi na kho ahaṁ tassa sukhassa bhāyāmi yantaṁ sukhaṁ
aññatreva kāmehi aññatra akusalehi dhammehīti.
<p n="753"/>Tassa mayhaṁ bhāradvāja etadahosi na kho taṁ sukaraṁ
sukhaṁ adhigantuṁ evaṁ adhimattakasimānaṁ pattakāyena yannūnāhaṁ oḷārikaṁ
āhāraṁ āhareyyaṁ odanaṁ kummāsanti. So kho ahaṁ bhāradvāja
oḷārikaṁ āhāraṁ āhāresiṁ odanaṁ kummāsaṁ. Tena kho pana
maṁ bhāradvāja samayena pañca bhikkhū paccupaṭṭhitā honti yaṁ no
samaṇo gotamo dhammaṁ adhigamissati tanno ārocessatīti.
Yato kho ahaṁ bhāradvāja oḷārikaṁ āhāraṁ āhāresiṁ odanaṁ
kummāsaṁ atha me te pañca bhikkhū nibbijja pakkamiṁsu bāhulliko
samaṇo gotamo padhānavibbhanto āvatto bāhullāyāti.
<p n="754"/>So kho ahaṁ bhāradvāja oḷārikaṁ āhāraṁ āharitvā <note n="5">Yu. āhāretvā.</note>
<pb n="2.686"/>
Balaṁ gahetvā vivicceva kāmehi .pe. Paṭhamaṁ jhānaṁ upasampajja
vihāsiṁ vitakkavicārānaṁ vūpasamā ajjhattaṁ sampasādanaṁ cetaso
ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja
vihāsiṁ pītiyā ca virāgā upekkhako ca vihāsi sato ca
sampajāno sukhañca kāyena paṭisaṁvedesiṁ yantaṁ ariyā ācikkhanti
upekkhako satimā sukhavihārīti tatiyaṁ jhānaṁ upasampajja vihāsiṁ sukhassa
ca pahānā dukkhassa ca pahānā pubbeva somanassadomanassānaṁ
atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja
vihāsiṁ.
<p n="755"/>So evaṁ samāhite citte parisuddhe pariyodāte
anaṅgaṇe vigatūpakkilese mudubhūte kammaniye ṭhite āneñjappatte
pubbenivāsānussatiñāṇāya cittaṁ abhininnāmesiṁ. So anekavihitaṁ
pubbenivāsaṁ anussarāmi seyyathīdaṁ ekampi jātiṁ dvepi
jātiyo .pe. Iti sākāraṁ sauddesaṁ anekavihitaṁ pubbenivāsaṁ
anussarāmi. Ayaṁ kho me bhāradvāja rattiyā paṭhame yāme
paṭhamā vijjā adhigatā avijjā vihatā vijjā uppannā tamo
vihato āloko uppanno yathātaṁ appamattassa ātāpino
pahitattassa viharato.
<p n="756"/>So evaṁ samāhite citte parisuddhe pariyodāte
anaṅgaṇe vigatūpakkilese mudubhūte kammaniye ṭhite āneñjappatte
<pb n="2.687"/>
Sattānaṁ cutūpapātañāṇāya cittaṁ abhininnāmesiṁ. So dibbena
cakkhunā visuddhena atikkantamānusakena satte passāmi cavamāne
upapajjamāne hīne paṇīte suvaṇṇe dubbaṇṇe sugate duggate .pe.
Yathākammūpage satte pajānāmi. Ayaṁ kho me bhāradvāja
rattiyā majjhime yāme dutiyā vijjā adhigatā avijjā vihatā
vijjā uppannā tamo vihato āloko uppanno yathātaṁ
appamattassa ātāpino pahitattassa viharato.
<p n="757"/>So evaṁ samāhite citte parisuddhe pariyodāte
anaṅgaṇe vigatūpakkilese mudubhūte kammaniye ṭhite āneñjappatte
āsavānaṁ khayañāṇāya cittaṁ abhininnāmesiṁ. So idaṁ dukkhanti
yathābhūtaṁ abbhaññāsiṁ ayaṁ dukkhasamudayoti yathābhūtaṁ abbhaññāsiṁ
ayaṁ dukkhanirodhoti yathābhūtaṁ abbhaññāsiṁ ayaṁ dukkhanirodhagāminī paṭipadāti
yathābhūtaṁ abbhaññāsiṁ ime āsavāti yathābhūtaṁ abbhaññāsiṁ
ayaṁ āsavasamudayoti yathābhūtaṁ abbhaññāsiṁ ayaṁ āsavanirodhoti
yathābhūtaṁ abbhaññāsiṁ ayaṁ āsavanirodhagāminī paṭipadāti yathābhūtaṁ
abbhaññāsiṁ. Tassa mayhaṁ <note n="1">Yu. me.</note> evaṁ jānato evaṁ passato kāmāsavāpi
cittaṁ vimuccittha bhavāsavāpi cittaṁ vimuccittha avijjāsavāpi
cittaṁ vimuccittha vimuttasmiṁ vimuttamiti ñāṇaṁ hoti <note n="2">Yu. ahosi.</note>
khīṇā jāti vusitaṁ brahmacariyaṁ kataṁ karaṇīyaṁ nāparaṁ itthattāyāti
abbhaññāsiṁ. Ayaṁ kho me bhāradvāja rattiyā pacchime yāme
<pb n="2.688"/>
Tatiyā vijjā adhigatā avijjā vihatā vijjā uppannā tamo
vihato āloko uppanno yathātaṁ appamattassa ātāpino
pahitattassa viharatoti.
<p n="758"/>Evaṁ vutte sagāravo māṇavo bhagavantaṁ etadavoca
aṭṭhitavata bhoto gotamassa padhānaṁ ahosi sappurisavata bhoto
gotamassa padhānaṁ ahosi yathātaṁ arahato sammāsambuddhassa kiṁ
nu kho bho gotama atthi devāti. Ṭhānaso <note n="1">Yu. ṭhānaso me taṁ.</note> kho panetaṁ bhāradvāja
viditaṁ yadidaṁ atthi devāti. Kinnu kho bho gotama atthi
devāti puṭṭho samāno ṭhānaso <note n="2">Yu. ṭhānaso me taṁ.</note> panetaṁ bhāradvāja viditaṁ yadidaṁ
atthi devāti vadesi nanu bho gotama evaṁ sante tucchā musā
hotīti. Atthi devāti bhāradvāja puṭṭho samāno atthi devāti
yo vadeyya ṭhānaso viditā me viditāti yo vadeyya. Atha
khvettha viññūpurisena ekaṁsena niṭṭhaṁ gantuṁ <note n="3">Yu. gantabbaṁ.</note> vā yadidaṁ atthi devāti.
Kissa pana me bhavaṁ gotamo ādikeneva na byākāsīti. Uccena <note n="4">Yu. ucce.</note>
sammataṁ kho etaṁ bhāradvāja lokasmiṁ yadidaṁ atthi devāti.
<p n="759"/>Evaṁ vutte sagāravo māṇavo bhagavantaṁ etadavoca
abhikkantaṁ bho gotama abhikkantaṁ bho gotama seyyathāpi bho
gotama nikkujjitaṁ vā ukkujjeyya paṭicchannaṁ vā vivareyya mūḷhassa
vā maggaṁ ācikkheyya andhakāre vā telapajjotaṁ dhāreyya cakkhumanto
rūpāni dakkhantīti evameva bhotā gotamena anekapariyāyena
<pb n="2.689"/>
Dhammo pakāsito esāhaṁ bhavantaṁ <undef/> gotamaṁ saraṇaṁ
gacchāmi dhammañca bhikkhusaṅghañca upāsakaṁ maṁ bhavaṁ gotamo dhāretu
ajjatagge pāṇupetaṁ saraṇaṅgatanti.
Sagāravasuttaṁ niṭṭhitaṁ dasamaṁ.
Brāhmaṇavaggo pañcamo.
Tassa vaggassa uddānaṁ
brahmāyu selassalāyano ghoṭamukho ca brāhmaṇo
esucaṅkī dhanañjānī vāseṭṭho subhagāravo.
Majjhimapaṇṇāsakaṁ samattaṁ.
</xml>