<xml src="d16.xml">
<pgroup id="d16"/>
<readunit id="d16">3. mahāparinibbānasuttaṃ</readunit>
<p rend="subhead" check="nosid">unnamed</p>
<pb n="2.85"/>
Mahāparinibbānasuttaṁ
<p n="67"/><pb ed="P" n="2.72" set="D"/>Evamme sutaṁ. Ekaṁ samayaṁ bhagavā rājagahe viharati
gijjhakūṭe pabbate. Tena kho pana samayena rājā māgadho
ajātasattu vedehiputto vajjiṁ <note n="1">Ma. Yu. vajjī. ito paraṁ īdisameva.</note> abhiyātukāmo hoti. So evamāha
ahaṁ hi me vajjiṁ evaṁmahiddhike evaṁmahānubhāve ucchejjāmi vajjiṁ
vināsessāmi vajjiṁ anayabyasanaṁ āpādessāmi vajjinti. Athakho
rājā māgadho ajātasattu vedehiputto vassakāraṁ brāhmaṇaṁ
magadhamahāmattaṁ āmantesi ehi tvaṁ brāhmaṇa yena bhagavā
tenupasaṅkama upasaṅkamitvā mama vacanena bhagavato pāde sirasā
vandāhi appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha
rājā bhante māgadho ajātasattu vedehiputto bhagavato pāde
sirasā vandati appābādhaṁ appātaṅkaṁ lahuṭṭhānaṁ balaṁ phāsuvihāraṁ
pucchatīti evañca vadehi rājā bhante māgadho ajātasattu
vedehiputto vajjiṁ abhiyātukāmo so evamāha ahaṁ hi me
vajjī evaṁmahiddhike evaṁmahānubhāve ucchejjāmi vajjiṁ vināsessāmi
vajjiṁ anayabyasanaṁ <pb ed="P" n="2.73" set="D"/>āpādessāmi vajjinti yathā ca te bhagavā
byākaroti taṁ sādhukaṁ uggahetvā mama āroceyyāsi na hi
tathāgatā vitathaṁ bhaṇantīti.
<p rend="subhead" sid="2">vassakārabrāhmaṇo</p>
Evaṁ bhoti kho vassakāro brāhmaṇo
magadhamahāmatto rañño māgadhassa ajātasattussa vedehiputtassa
paṭissutvā bhaddāni bhaddāni yānāni yojetvā bhaddaṁ bhaddaṁ yānaṁ
<pb n="2.86"/>
Abhiruhitvā bhaddehi bhaddehi yānehi rājagahamhā niyyāsi yena
gijjhakūṭo pabbato tena pāyāsi yāvatikā yānassa bhūmi
yānena gantvā yānā paccorohitvā pattiko va yena bhagavā
tenupasaṅkami upasaṅkamitvā bhagavatā saddhiṁ sammodi sammodanīyaṁ
kathaṁ sārāṇīyaṁ vītisāretvā ekamantaṁ nisīdi. Ekamantaṁ nisinno
kho vassakāro brāhmaṇo magadhamahāmatto bhagavantaṁ etadavoca
rājā bho gotama māgadho ajātasattu vedehiputto bhoto gotamassa
pāde sirasā vandati appābādhaṁ appātaṅkaṁ lahuṭṭhānaṁ balaṁ
phāsuvihāraṁ pucchati rājā bho gotama māgadho ajātasattu vedehiputto
vajjiṁ abhiyātukāmo so evamāha ahaṁ hi me vajjī
evaṁmahiddhike evaṁmahānubhāve ucchejjāmi vajjiṁ vināsessāmi vajjiṁ
anayabyasanaṁ āpādessāmi vajjinti.
<p rend="subhead" sid="3">rājāparihāniyadhammā</p>
<p n="68"/>Tena kho pana samayena āyasmā ānando bhagavato
piṭṭhito ṭhito hoti bhagavantaṁ vījiyamāno <note n="1">Ma. vijayamāno. Yu. vijamāno.</note>. Athakho bhagavā
āyasmantaṁ ānandaṁ āmantesi kinti te ānanda sutaṁ vajjī
abhiṇhasannipātā sannipātabahulāti. Sutaṁ metaṁ bhante vajjī
abhiṇhasannipātā sannipātabahulāti. Yāvakīvañca ānanda vajjī
abhiṇhasannipātā sannipātabahulā bhavissanti <note n="2">abhiṇhasannipātā bhavissanti sannipātabahulātipi  pāṭhakkamena bhavitabbaṁ.</note> vuḍḍhiyeva <note n="2">abhiṇhasannipātā bhavissanti sannipātabahulātipi  pāṭhakkamena bhavitabbaṁ.</note> ānanda
<pb n="2.87"/>
Vajjīnaṁ pāṭikaṅkhā no parihāni. Kinti te ānanda <pb ed="P" n="2.74" set="D"/>sutaṁ vajjī
samaggā sannipatanti samaggā vuṭṭhahanti samaggā vajjikaraṇīyāni
karontīti. Sutaṁ metaṁ bhante vajjī samaggā sannipatanti samaggā
vuṭṭhahanti samaggā vajjikaraṇīyāni karontīti. Yāvakīvañca ānanda
vajjī samaggā sannipatissanti samaggā vuṭṭhahissanti samaggā vajjikaraṇīyāni
karissanti vuḍḍhiyeva ānanda vajjīnaṁ pāṭikaṅkhā no
parihāni. Kinti te ānanda sutaṁ vajjī apaññattaṁ na paññapenti <note n="1">paññāpentītipi pāṭho.</note>
paññattaṁ na samucchindanti yathāpaññatte porāṇe vajjidhamme
samādāya vattantīti. Sutaṁ metaṁ bhante vajjī apaññattaṁ na
paññapenti paññattaṁ na samucchindanti yathāpaññatte porāṇe
vajjidhamme samādāya vattantīti. Yāvakīvañca ānanda vajjī
apaññattaṁ na paññapessanti paññattaṁ na samucchindissanti
yathāpaññatte porāṇe vajjidhamme samādāya vattissanti vuḍḍhiyeva
ānanda vajjīnaṁ pāṭikaṅkhā no parihāni. Kinti te ānanda
sutaṁ vajjī ye te vajjīnaṁ vajjimahallakā te sakkaronti
garukaronti <note n="2">Ma. garuṁ karonti. ito paraṁ īdisameva.</note> mānenti pūjenti tesañca sotabbaṁ maññantīti.
Sutaṁ metaṁ bhante vajjī ye te vajjīnaṁ vajjimahallakā te
sakkaronti garukaronti mānenti pūjenti tesañca sotabbaṁ
maññantīti. Yāvakīvañca ānanda vajjī ye te vajjīnaṁ
<pb n="2.88"/>
Vajjimahallakā te sakkarissanti garukarissanti mānessanti pūjessanti
tesañca sotabbaṁ maññissanti vuḍḍhiyeva ānanda vajjīnaṁ pāṭikaṅkhā
no parihāni. Kinti te ānanda sutaṁ vajjī yā
tā kulitthiyo kulakumāriyo tā na okkassa pasayha vāsentīti.
Sutaṁ metaṁ bhante vajjī yā tā kulitthiyo kulakumāriyo tā
na okkassa pasayha vāsentīti. Yāvakīvañca ānanda vajjī
yā tā kulitthiyo kulakumāriyo tā na okkassa pasayha
vāsessanti vuḍḍhiyeva ānanda vajjīnaṁ pāṭikaṅkhā no parihāni.
Kinti te ānanda sutaṁ vajjī yāni tāni vajjīnaṁ vajjicetiyāni
abbhantarāni ceva bāhirāni ca tāni sakkaronti garukaronti
mānenti pūjenti tesañca dinnapubbaṁ katapubbaṁ dhammikaṁ baliṁ no
parihāpentīti. <pb ed="P" n="2.75" set="D"/>Sutaṁ metaṁ bhante vajjī yāni tāni vajjī
vajjicetiyāni abbhantarāni ceva bāhirāni ca tāni sakkaronti
garukaronti mānenti pūjenti tesañca dinnapubbaṁ katapubbaṁ dhammikaṁ
baliṁ no parihāpentīti. Yāvakīvañca ānanda vajjī yāni tāni
vajjīnaṁ vajjicetiyāni abbhantarāni ceva bāhirāni ca tāni
sakkarissanti garukarissanti mānessanti pūjessanti tesañca dinnapubbaṁ
katapubbaṁ dhammikaṁ baliṁ no parihāpessanti vuḍḍhiyeva ānanda
vajjīnaṁ pāṭikaṅkhā no parihāni. Kinti te ānanda sutaṁ vajjīnaṁ
arahantesu dhammikārakkhāvaraṇagutti susaṁvihitā kinti anāgatā ca
<pb n="2.89"/>
Arahanto vijitaṁ āgaccheyyuṁ āgatā ca arahanto vijite phāsuṁ
vihareyyunti. Sutaṁ metaṁ bhante vajjīnaṁ arahantesu dhammikārakkhāvaraṇagutti
susaṁvihitā kinti anāgatā ca arahanto vijitaṁ āgaccheyyuṁ
āgatā ca arahanto vijite phāsuṁ vihareyyunti. Yāvakīvañca ānanda
vajjīnaṁ arahantesu dhammikārakkhāvaraṇagutti susaṁvihitā bhavissati kinti
anāgatā ca arahanto vijitaṁ āgaccheyyuṁ āgatā ca arahanto
vijite phāsuṁ vihareyyunti vuḍḍhiyeva ānanda vajjīnaṁ pāṭikaṅkhā
no parihānīti.
<p n="69"/>Athakho bhagavā vassakāraṁ brāhmaṇaṁ magadhamahāmattaṁ
āmantesi ekamidāhaṁ brāhmaṇa samayaṁ vesāliyaṁ viharāmi sārandade
cetiye tatrāhaṁ vajjīnaṁ ime satta aparihāniye dhamme desesiṁ
yāvakīvañca brāhmaṇa ime satta aparihāniyā dhammā vajjīsu
ṭhassanti imesu ca sattasu aparihāniyesu dhammesu vajjī sandississanti
vuḍḍhiyeva brāhmaṇa vajjīnaṁ pāṭikaṅkhā no parihānīti. Evaṁ
vutte vassakāro brāhmaṇo magadhamahāmatto bhagavantaṁ etadavoca
ekamekenapi bho gotama aparihāniyena dhammena samannāgatānaṁ vajjīnaṁ
vuḍḍhiyeva pāṭikaṅkhā no <pb ed="P" n="2.76" set="D"/>parihāni ko pana vādo sattahi
aparihāniyehi dhammehi akaraṇīyā ca <note n="1">Ma. Yu. va.</note> bho gotama vajjī raññā
māgadhena ajātasattunā vedehiputtena yadidaṁ yuddhassa aññatra
upalāpanāya aññatra mithubhedāya handa cadāhi mayaṁ bho gotama
<pb n="2.90"/>
Gacchāma bahukiccā mayaṁ bahukaraṇīyāti. Yassadāni tvaṁ brāhmaṇa
kālaṁ maññasīti. Athakho vassakāro brāhmaṇo magadhamahāmatto
bhagavato bhāsitaṁ abhinanditvā anumoditvā uṭṭhāyāsanā pakkāmi.
<p rend="subhead" sid="4">bhikkhuaparihāniyadhammā</p>
<p n="70"/>Athakho bhagavā acirapakkante vassakāre brāhmaṇe
magadhamahāmatte āyasmantaṁ ānandaṁ āmantesi gaccha tvaṁ ānanda
yāvatikā bhikkhū rājagahaṁ upanissāya viharanti te sabbe upaṭṭhānasālāyaṁ
sannipātehīti. Evaṁ bhanteti kho āyasmā ānando bhagavato
paṭissutvā yāvatikā bhikkhū rājagahaṁ upanissāya viharanti te
sabbe upaṭṭhānasālāyaṁ sannipātetvā yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ
ṭhito kho āyasmā ānando bhagavantaṁ etadavoca sannipatito
bhante bhikkhusaṅgho yassadāni bhante bhagavā kālaṁ maññasīti.
Athakho bhagavā uṭṭhāyāsanā yena upaṭṭhānasālā tenupasaṅkami
upasaṅkamitvā paññatte āsane nisīdi. Nisajja kho bhagavā
bhikkhū āmantesi satta vo bhikkhave aparihāniye dhamme desessāmi
taṁ suṇātha sādhukaṁ manasikarotha bhāsissāmīti. Evaṁ bhanteti
kho te bhikkhū bhagavato paccassosuṁ. Bhagavā etadavoca yāvakīvañca
bhikkhave bhikkhū abhiṇhasannipātā sannipātabahulā bhavissanti
vuḍḍhiyeva bhikkhave bhikkhūnaṁ pāṭikaṅkhā no parihāni. Yāvakīvañca
bhikkhave bhikkhū samaggā sannipatissanti samaggā vuṭṭhahissanti samaggā
<pb n="2.91"/>
Saṅghakaraṇīyāni <pb ed="P" n="2.77" set="D"/>karissanti vuḍḍhiyeva bhikkhave bhikkhūnaṁ pāṭikaṅkhā
no parihāni. Yāvakīvañca bhikkhave bhikkhū apaññattaṁ na paññapessanti
paññattaṁ na samucchindissanti yathāpaññattesu sikkhāpadesu
samādāya vattissanti vuḍḍhiyeva bhikkhave bhikkhūnaṁ pāṭikaṅkhā no
parihāni. Yāvakīvañca bhikkhave bhikkhū ye te bhikkhū therā
rattaññū cirapabbajitā saṅghapitaro saṅghaparināyakā te sakkarissanti
garukarissanti mānessanti pūjessanti tesañca sotabbaṁ
maññissanti vuḍḍhiyeva bhikkhave bhikkhūnaṁ pāṭikaṅkhā no parihāni.
Yāvakīvañca bhikkhave bhikkhū uppannāya taṇhāya ponobbhavikāya na
vasaṁ gacchissanti vuḍḍhiyeva bhikkhave bhikkhūnaṁ pāṭikaṅkhā no
parihāni. Yāvakīvañca bhikkhave bhikkhū āraññakesu senāsanesu
sāpekkhā bhavissanti vuḍḍhiyeva bhikkhave bhikkhūnaṁ pāṭikaṅkhā no
parihāni. Yāvakīvañca bhikkhave bhikkhū paccattaññeva satiṁ upaṭṭhapessanti
kinti anāgatā ca pesalā sabrahmacārī āgaccheyyuṁ
āgatā ca pesalā sabrahmacārī phāsuṁ <note n="1">Ma. phāsu.</note> vihareyyunti vuḍḍhiyeva
bhikkhave bhikkhūnaṁ pāṭikaṅkhā no parihāni. Yāvakīvañca bhikkhave
ime satta aparihāniyā dhammā bhikkhūsu ṭhassanti imesu ca sattasu
aparihāniyesu dhammesu bhikkhū sandississanti vuḍḍhiyeva bhikkhave
bhikkhūnaṁ pāṭikaṅkhā no parihāni <note n="2">no parihānītītipi pāṭhena pana bhavitabbaṁ.</note>.
<pb n="2.92"/>
<p n="71"/>Aparepi vo <note n="1">Sī. Yu. kho. sabbattha īdisameva.</note> bhikkhave satta aparihāniye dhamme desessāmi
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ. Bhagavā etadavoca yāvakīvañca
bhikkhave bhikkhū na kammārāmā <pb ed="P" n="2.78" set="D"/>bhavissanti na kammaratā na kammārāmataṁ
anuyuttā vuḍḍhiyeva bhikkhave bhikkhūnaṁ pāṭikaṅkhā no parihāni.
Yāvakīvañca bhikkhave bhikkhū na bhassārāmā bhavissanti na bhassaratā
na bhassārāmataṁ anuyuttā vuḍḍhiyeva bhikkhave bhikkhūnaṁ pāṭikaṅkhā
no parihāni. Yāvakīvañca bhikkhave bhikkhū na niddārāmā bhavissanti
na niddāratā na niddārāmataṁ anuyuttā vuḍḍhiyeva bhikkhave bhikkhūnaṁ
pāṭikaṅkhā no parihāni. Yāvakīvañca bhikkhave bhikkhū na saṅgaṇikārāmā
bhavissanti na saṅgaṇikāratā na saṅgaṇikārāmataṁ anuyuttā
vuḍḍhiyeva bhikkhave bhikkhūnaṁ pāṭikaṅkhā no parihāni. Yāvakīvañca
bhikkhave bhikkhū na pāpicchā bhavissanti na pāpikānaṁ icchānaṁ vasaṁ gatā
vuḍḍhiyeva bhikkhave bhikkhūnaṁ pāṭikaṅkhā no parihāni. Yāvakīvañca
bhikkhave bhikkhū na pāpamittā bhavissanti na pāpasahāyā na pāpasampavaṅkarā
vuḍḍhiyeva bhikkhave bhikkhūnaṁ pāṭikaṅkhā no parihāni.
Yāvakīvañca bhikkhave bhikkhū na oramattakena visesādhigamena antarā
vosānaṁ āpajjissanti vuḍḍhiyeva bhikkhave bhikkhūnaṁ pāṭikaṅkhā no
parihāni. Yāvakīvañca bhikkhave ime satta aparihāniyā dhammā
<pb n="2.93"/>
Bhikkhūsu ṭhassanti imesu ca sattasu aparihāniyesu dhammesu bhikkhū
sandississanti vuḍḍhiyeva bhikkhave bhikkhūnaṁ pāṭikaṅkhā no
parihāni.
<p n="72"/>Aparepi vo bhikkhave satta aparihāniye dhamme desessāmi
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ. Bhagavā etadavoca yāvakīvañca
bhikkhave bhikkhū saddhā bhavissanti .pe. Hirimanā bhavissanti.
Ottappī bhavissanti. Bahussutā <pb ed="P" n="2.79" set="D"/>bhavissanti. Āraddhaviriyā
bhavissanti. Upaṭṭhitassatī bhavissanti. Paññavanto bhavissanti
vuḍḍhiyeva bhikkhave bhikkhūnaṁ pāṭikaṅkhā no parihāni. Yāvakīvañca
bhikkhave ime satta aparihāniyā dhammā bhikkhūsu ṭhassanti imesu
ca sattasu aparihāniyesu dhammesu bhikkhū sandississanti vuḍḍhiyeva
bhikkhave bhikkhūnaṁ pāṭikaṅkhā no parihāni.
<p n="73"/>Aparepi vo bhikkhave satta aparihāniye dhamme desessāmi
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ. Bhagavā etadavoca yāvakīvañca
bhikkhave bhikkhū satisambojjhaṅgaṁ bhāvessanti .pe. Dhammavicayasambojjhaṅgaṁ
bhāvessanti. Viriyasambojjhaṅgaṁ bhāvessanti.
Pītisambojjhaṅgaṁ bhāvessanti. Passaddhisambojjhaṅgaṁ bhāvessanti.
Samādhisambojjhaṅgaṁ bhāvessanti. Upekkhāsambojjhaṅgaṁ bhāvessanti
<pb n="2.94"/>
Vuḍḍhiyeva bhikkhave bhikkhūnaṁ pāṭikaṅkhā no parihāni. Yāvakīvañca
bhikkhave ime satta aparihāniyā dhammā bhikkhūsu ṭhassanti imesu
ca sattasu aparihāniyesu dhammesu bhikkhū sandississanti vuḍḍhiyeva
bhikkhave bhikkhūnaṁ pāṭikaṅkhā no parihāni.
<p n="74"/>Aparepi vo bhikkhave satta aparihāniye dhamme desessāmi
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ. Bhagavā etadavoca yāvakīvañca
bhikkhave bhikkhū aniccasaññaṁ bhāvessanti .pe. Anattasaññaṁ
bhāvessanti. Asubhasaññaṁ bhāvessanti. Ādīnavasaññaṁ bhāvessanti.
Pahānasaññaṁ bhāvessanti. Virāgasaññaṁ bhāvessanti. Nirodhasaññaṁ
bhāvessanti vuḍḍhiyeva bhikkhave bhikkhūnaṁ pāṭikaṅkhā no parihāni.
Yāvakīvañca bhikkhave ime satta aparihāniyā dhammā bhikkhūsu ṭhassanti
imesu ca sattasu aparihāniyesu dhammesu bhikkhū sandississanti
vuḍḍhiyeva bhikkhave bhikkhūnaṁ pāṭikaṅkhā no parihāni.
<p n="75"/>Aparepi vo bhikkhave cha aparihāniye dhamme desessāmi
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ. Bhagavā etadavoca yāvakīvañca
bhikkhave bhikkhū mettaṁ kāyakammaṁ paccupaṭṭhapessanti sabrahmacārīsu
āvi ceva raho ca vuḍḍhiyeva bhikkhave bhikkhūnaṁ pāṭikaṅkhā no
parihāni. Yāvakīvañca bhikkhave bhikkhū mettaṁ vacīkammaṁ paccupaṭṭhapessanti
<pb n="2.95"/>
.pe. Mettaṁ manokammaṁ paccupaṭṭhapessanti sabrahmacārīsu
āvi ceva raho ca vuḍḍhiyeva bhikkhave bhikkhūnaṁ pāṭikaṅkhā no
parihāni. Yāvakīvañca bhikkhave bhikkhū ye te lābhā dhammikā
dhammaladdhā antamaso pattapariyāpannamattaṁpi tathārūpehi lābhehi
na <note n="1">Ma. Yu. nasaddo natthi. atireko bhaveyya.</note> appaṭivibhattabhogī bhavissanti sīlavantehi sabrahmacārīhi sādhāraṇabhogī
vuḍḍhiyeva bhikkhave bhikkhūnaṁ pāṭikaṅkhā no parihāni.
Yāvakīvañca bhikkhave bhikkhū yāni tāni sīlāni akhaṇḍāni acchiddāni
asabalāni akammāsāni bhujissāni viññūpasatthāni aparāmaṭṭhāni
samādhisaṁvattanikāni tathārūpesu sīlesu sīlasāmaññagatā viharissanti
sabrahmacārīhi āvi ceva raho ca vuḍḍhiyeva bhikkhave bhikkhūnaṁ
paṭikaṅkhā no parihāni. Yāvakīvañca bhikkhave bhikkhū yāyaṁ
diṭṭhi ariyā niyyānikā niyyāti takkarassa sammādukkhakkhayāya
tathārūpāya diṭṭhiyā diṭṭhisāmaññagatā viharissanti sabrahmacārīhi
āvi ceva raho ca vuḍḍhiyeva bhikkhave bhikkhūnaṁ pāṭikaṅkhā no
parihāni. <pb ed="P" n="2.81" set="D"/>Yāvakīvañca bhikkhave ime cha aparihāniyā dhammā bhikkhūsu
ṭhassanti imesu ca chasu aparihāniyesu dhammesu bhikkhū sandississanti
vuḍḍhiyeva bhikkhave bhikkhūnaṁ pāṭikaṅkhā no parihānīti. Tatrapi
sudaṁ bhagavā rājagahe viharanto gijjhakūṭe pabbate etadeva bahulaṁ
bhikkhūnaṁ dhammiṁ kathaṁ karoti iti sīlaṁ iti samādhi iti paññā
sīlaparibhāvito samādhi mahapphalo hoti mahānisaṁso samādhiparibhāvitā
<pb n="2.96"/>
Paññā mahapphalā hoti mahānisaṁsā paññāparibhāvitaṁ cittaṁ sammadeva
āsavehi vimuccati seyyathīdaṁ kāmāsavā bhavāsavā <note n="1">ito paraṁ pāyato diṭṭhāsavāti dissati suttantanayena pana tayo āsavā ñātabbā.</note> avijjāsavāti.
<p n="76"/>Athakho bhagavā rājagahe yathābhirantaṁ viharitvā āyasmantaṁ
ānandaṁ āmantesi āyāmānanda yena ambalaṭṭhikā tenupasaṅkamissāmāti.
Evaṁ bhanteti kho āyasmā ānando bhagavato
paccassosi. Athakho bhagavā mahatā bhikkhusaṅghena saddhiṁ yena
ambalaṭṭhikā tadavasari. Tatra sudaṁ bhagavā ambalaṭṭhikāyaṁ viharati
rājāgārake. Tatrapi sudaṁ bhagavā ambalaṭṭhikāyaṁ viharanto rājāgārake
etadeva bahulaṁ bhikkhūnaṁ dhammiṁ kathaṁ karoti itipi sīlaṁ
itipi samādhi itipi paññā sīlaparibhāvito samādhi mahapphalo
hoti mahānisaṁso samādhiparibhāvitā paññā mahapphalā hoti
mahānisaṁsā paññāparibhāvitaṁ cittaṁ sammadeva āsavehi vimuccati
seyyathīdaṁ kāmāsavā bhavāsavā avijjāsavāti.
<p n="77"/>Athakho bhagavā ambalaṭṭhikāyaṁ yathābhirantaṁ viharitvā
āyasmantaṁ ānandaṁ āmantesi āyāmānanda yena nāḷandā
tenupasaṅkamissāmāti. Evaṁ bhanteti kho āyasmā ānando
bhagavato paccassosi. Athakho bhagavā mahatā bhikkhusaṅghena saddhiṁ
yena nāḷandā tadavasari. Tatra sudaṁ bhagavā nāḷandāyaṁ viharati
<pb n="2.97"/>
Pāvādikambavane.
<p rend="subhead" sid="5">sāriputtasīhanādo</p>
Athakho āyasmā sārīputto yena bhagavā
tenupasaṅkami upasaṅkamitvā bhagavantaṁ abhivādetvā <pb ed="P" n="2.82" set="D"/>ekamantaṁ nisīdi.
Ekamantaṁ nisinno kho āyasmā sārīputto bhagavantaṁ etadavoca evaṁ
pasanno ahaṁ bhante bhagavati na cāhu na ca bhavissati na cetarahi
vijjati añño samaṇo vā brāhmaṇo vā bhagavatā
bhiyyobhiññātaro yadidaṁ sambodhiyanti. Uḷārā kho te ayaṁ
sārīputta āsabhivācā <note n="1">Ma. Yu. āsabhī vācā.</note> bhāsitā ekaṁso gahito sīhanādo nadito
evaṁ pasanno ahaṁ bhante bhagavati na cāhu na ca bhavissati na
cetarahi vajjati añño samaṇo vā brāhmaṇo vā bhagavatā
bhiyyobhiññātaro yadidaṁ sambodhiyanti kiṁ nu <note n="2">Ma. te.</note> sārīputta ye te
ahesuṁ atītamaddhānaṁ arahanto sammāsambuddhā sabbe te bhagavanto
cetasā ceto paricca viditā evaṁsīlā te bhagavanto ahesuṁ
itipi evaṁdhammā. Evaṁpaññā. Evaṁvihārī. Evaṁvimuttā
te bhagavanto ahesuṁ itipīti. No hetaṁ bhanteti <note n="3">Ma. Yu. itisaddo natthi. sabbattha  īdisameva.</note>. Kiṁ pana <note n="4">Ma. te. ito paraṁ īdisameva.</note>
sārīputta ye te bhavissanti anāgatamaddhānaṁ arahanto
sammāsambuddhā sabbe te bhagavanto cetasā ceto paricca viditā
evaṁsīlā te bhagavanto bhavissanti itipi evaṁdhammā. Evaṁpaññā.
Evaṁvihārī. Evaṁvimuttā te bhagavanto bhavissanti itipīti. No
hetaṁ bhanteti. Kiṁ pana sārīputta te ahaṁ etarahi arahaṁ
sammāsambuddho cetasā ceto paricca vidito evaṁsīlo bhagavā
<pb n="2.98"/>
Itipi evaṁdhammo. Evaṁpañño. Evaṁvihārī. Evaṁvimutto bhagavā
itipīti. No hetaṁ bhanteti. Ettha ca hi <note n="1">Sī. Ma. Yu. ettheva hi.</note> te sārīputta
atītānāgatapaccuppannesu arahantesu sammāsambuddhesu cetopariññāya
ñāṇaṁ <note n="2">Sī. cetopariññāṇaṁ. Ma. Yu. cetopariyañāṇaṁ. </note> natthi atha kiñcetarahi te ayaṁ sārīputta uḷārā <pb ed="P" n="2.83" set="D"/>āsabhivācā
bhāsitā ekaṁso gahito sīhanādo nadito evaṁ pasanno ahaṁ
bhante bhagavati na cāhu na ca bhavissati na cetarahi vijjati añño
samaṇo vā brāhmaṇo vā bhagavatā bhiyyobhiññātaro yadidaṁ
sambodhiyanti. Na kho me bhante atītānāgatapaccuppannesu arahantesu
sammāsambuddhesu cetopariññāya ñāṇaṁ atthi apica <note n="3">Ma. me.</note> dhammanvayo
vidito seyyathāpi bhante rañño paccantimaṁ nagaraṁ daḷhadvāraṁ <note n="4">Sī. Ma. Yu. dalhuddāpaṁ.</note>
daḷhapākāratoraṇaṁ ekadvāraṁ tatrassa dovāriko paṇḍito
viyatto medhāvī añātānaṁ <note n="5">Ma. Yu. aññātānaṁ.</note> nivāretā ñātānaṁ pavesetā so
tassa nagarassa samantā anucariyāya <note n="6">Ma. Yu.  anupariyāya.</note> pathaṁ anukkamamāno na passeyya
pākārasandhiṁ vā pākāravivaraṁ vā antamaso biḷāranikkhamanamattaṁpi <note n="7">Sī. Ma. Yu. vilāranissakkanamattampi.</note>
na passeyya tassa evamassa ye kho keci oḷārikā pāṇā
imaṁ nagaraṁ pavisanti vā nikkhamanti vā sabbe te iminā dvārena
pavisanti vā nikkhamanti vāti evameva kho me bhante dhammanvayo
vidito ye te bhante ahesuṁ atītamaddhānaṁ arahanto sammāsambuddhā
<pb n="2.99"/>
Sabbe te bhagavanto pañca nīvaraṇe pahāya cetaso
upakkilese paññāya dubbalīkaraṇe catūsu satipaṭṭhānesu supatiṭṭhitacittā
satta bojjhaṅge yathābhūtaṁ bhāvetvā anuttaraṁ sammāsambodhiṁ
abhisambujjhiṁsu yepi te bhante bhavissanti anāgatamaddhānaṁ arahanto
sammāsambuddhā sabbe te bhagavanto pañca nīvaraṇe pahāya
cetaso upakkilese paññāya dubbalīkaraṇe catūsu satipaṭṭhānesu
supatiṭṭhitacittā satta bojjhaṅge yathābhūtaṁ bhāvetvā anuttaraṁ
sammāsambodhiṁ abhisambujjhissanti bhagavāpi bhante etarahi arahaṁ
sammāsambuddho pañca nīvaraṇe pahāya cetaso upakkilese paññāya
dubbalīkaraṇe catūsu satipaṭṭhānesu supatiṭṭhitacitto satta bojjhaṅge
yathābhūtaṁ bhāvetvā anuttaraṁ sammāsambodhiṁ abhisambuddhoti. Tatrapi
sudaṁ bhagavā nāḷandāyaṁ viharanto <pb ed="P" n="2.84" set="D"/>pāvādikambavane etadeva bahulaṁ
bhikkhūnaṁ dhammiṁ kathaṁ karoti itipi sīlaṁ itipi samādhi itipi
paññā sīlaparibhāvito samādhi mahapphalo hoti mahānisaṁso
samādhiparibhāvitā paññā mahapphalā hoti mahānisaṁsā paññāparibhāvitaṁ
cittaṁ sammadeva āsavehi vimuccati seyyathīdaṁ kāmāsavā bhavāsavā
avijjāsavāti.
<p rend="subhead" sid="6">dussīlāadīnavā</p>
<p n="78"/>Athakho bhagavā nāḷandāyaṁ yathābhirantaṁ viharitvā āyasmantaṁ
ānandaṁ āmantesi āyāmānanda yena pāṭaligāmo tenupasaṅkamissāmāti.
Evaṁ bhanteti kho āyasmā ānando bhagavato
<pb n="2.100"/>
Paccassosi. Athakho bhagavā mahatā bhikkhusaṅghena saddhiṁ yena
pāṭaligāmo tadavasari. Assosuṁ kho pāṭaligāmiyā <note n="1">Ma. pāṭaligāmikā. ito paraṁ īdisameva.</note> upāsakā
bhagavā kira pāṭaligāmaṁ anuppattoti. Athakho pāṭaligāmiyā
upāsakā yena bhagavā tenupasaṅkamiṁsu upasaṅkamitvā bhagavantaṁ
abhivādetvā ekamantaṁ nisīdiṁsu. Ekamantaṁ nisinnā kho
pāṭaligāmiyā upāsakā bhagavantaṁ etadavocuṁ adhivāsetu no bhante
bhagavā āvasathāgāranti. Adhivāsesi bhagavā tuṇhībhāvena. Athakho
pāṭaligāmiyā upāsakā bhagavato adhivāsanaṁ viditvā uṭṭhāyāsanā
bhagavantaṁ abhivādetvā padakkhiṇaṁ katvā yena āvasathāgāraṁ
tenupasaṅkamiṁsu upasaṅkamitvā sabbasantharitaṁ <note n="2">Sī. Ma. Yu. sabbasanthariṁ.</note> santhataṁ āvasathāgāraṁ
santharitvā āsanāni paññapetvā udakamaṇikaṁ <note n="3">Yu.  udakamaṇiṁ.</note> patiṭṭhāpetvā
telappadīpaṁ āropetvā yena bhagavā tenupasaṅkamiṁsu upasaṅkamitvā
bhagavantaṁ abhivādetvā ekamantaṁ aṭṭhaṁsu. Ekamantaṁ ṭhitā kho
pāṭaligāmiyā upāsakā bhagavantaṁ etadavocuṁ sabbasantharitaṁ santhataṁ
bhante āvasathāgāraṁ āsanāni paññattāni udakamaṇiko
patiṭṭhāpito telappadīpo āropito yassadāni bhante bhagavā kālaṁ
maññatīti. <pb ed="P" n="2.85" set="D"/>Athakho bhagavā pubbaṇhasamayaṁ <note n="4">Ma. sāyaṇhasamayaṁ.</note> nivāsetvā pattacīvaraṁ
ādāya saddhiṁ bhikkhusaṅghena yena āvasathāgāraṁ tenupasaṅkami
upasaṅkamitvā pāde pakkhāletvā āvasathāgāraṁ pavisitvā majjhimaṁ
<pb n="2.101"/>
Thambhaṁ nissāya puratthābhimukho nisīdi. Bhikkhusaṅghopi kho pāde
pakkhāletvā āvasathāgāraṁ pavisitvā pacchimabhittiṁ nissāya puratthābhimukho
nisīdi bhagavantaññeva purakkhatvā. Pāṭaligāmiyāpi kho upāsakā
pāde pakkhāletvā āvasathāgāraṁ pavisitvā puratthimabhittiṁ nissāya
pacchimābhimukhā nisīdiṁsu bhagavantaññeva purakkhatvā.
<p n="79"/>Athakho bhagavā pāṭaligāmiye upāsake āmantesi pañcime
gahapatayo ādīnavā dussīlassa sīlavipattiyā. Katame pañca. Idha
gahapatayo dussīlo sīlavipanno pamādādhikaraṇaṁ mahatiṁ bhogajāniṁ
nigacchati ayaṁ paṭhamo ādīnavo dussīlassa sīlavipattiyā. Puna
caparaṁ gahapatayo dussīlassa sīlavipannassa pāpako kittisaddo
abbhuggacchati ayaṁ dutiyo ādīnavo dussīlassa sīlavipattiyā.
Puna caparaṁ gahapatayo dussīlo sīlavipanno yaññadeva parisaṁ
upasaṅkamati yadi khattiyaparisaṁ yadi brāhmaṇaparisaṁ yadi gahapatiparisaṁ
yadi samaṇaparisaṁ avisārado upasaṅkamati maṅkubhūto ayaṁ tatiyo
ādīnavo dussīlassa sīlavipattiyā. Puna caparaṁ gahapatayo dussīlo
sīlavipanno sammūḷho kālaṁ karoti ayaṁ catuttho ādīnavo dussīlassa
sīlavipattiyā. Puna caparaṁ gahapatayo dussīlo sīlavipanno kāyassa
bhedā parammaraṇā apāyaṁ duggatiṁ vinipātaṁ nirayaṁ upapajjati ayaṁ
pañcamo ādīnavo dussīlassa sīlavipattiyā. Ime kho gahapatayo
pañca ādīnavā dussīlassa sīlavipattiyā.
<p rend="subhead" sid="7">sīlavanttāanisaṃsā</p>
<pb n="2.102"/>
<p n="80"/><pb ed="P" n="2.86" set="D"/>Pañcime gahapatayo ānisaṁsā sīlavato sīlasampadāya.
Katame pañca. Idha gahapatayo sīlavā sīlasampanno appamādādhikaraṇaṁ
mahantaṁ bhogakkhandhaṁ adhigacchati ayaṁ paṭhamo ānisaṁso sīlavato
sīlasampadāya. Puna caparaṁ gahapatayo sīlavato sīlasampannassa
kalyāṇo kittisaddo abbhuggacchati ayaṁ dutiyo ānisaṁso sīlavato
sīlasampadāya. Puna caparaṁ gahapatayo sīlavā sīlasampanno yaññadeva
parisaṁ upasaṅkamati yadi khattiyaparisaṁ yadi brāhmaṇaparisaṁ yadi gahapatiparisaṁ
yadi samaṇaparisaṁ visārado upasaṅkamati amaṅkubhūto ayaṁ tatiyo
ānisaṁso sīlavato sīlasampadāya. Puna caparaṁ gahapatayo sīlavā
sīlasampanno asammūḷho kālaṁ karoti ayaṁ catuttho ānisaṁso
sīlavato sīlasampadāya. Puna caparaṁ gahapatayo sīlavā sīlasampanno
kāyassa bhedā parammaraṇā sugatiṁ saggaṁ lokaṁ upapajjati ayaṁ
pañcamo ānisaṁso sīlavato sīlasampadāya. Ime kho gahapatayo
pañca ānisaṁsā sīlavato sīlasampadāyāti.
<p n="81"/>Athakho bhagavā pāṭaligāmiye upāsake bahudeva rattiṁ
dhammiyā kathāya sandassetvā samādapetvā samuttejetvā sampahaṁsetvā
uyyojesi abhikkantā kho gahapatayo ratti yassadāni tumhe
kālaṁ maññathāti. Evaṁ bhanteti kho pāṭaligāmiyā upāsakā
bhagavato paṭissutvā uṭṭhāyāsanā bhagavantaṁ abhivādetvā padakkhiṇaṁ
katvā pakkamiṁsu. Athakho bhagavā acirapakkantesu pāṭaligāmiyesu
<pb n="2.103"/>
Upāsakesu suññāgāraṁ pāvisi.
<p rend="subhead" sid="8">pāṭaliputtanagaramāpanaṃ</p>
<p n="82"/>Tena kho pana samayena sunidhavassakārā magadhamahāmattā
pāṭaligāme nagaraṁ māpenti vajjīnaṁ paṭibāhāya. Tena kho pana
samayena sambahulā <pb ed="P" n="2.87" set="D"/>devatāyo sahasseva pāṭaligāme vatthūni
pariggaṇhanti. Yasmiṁ padese mahesakkhā devatā vatthūni pariggaṇhanti
mahesakkhānaṁ tattha raññaṁ rājamahāmattānaṁ cittāni namanti nivesanāni
māpetuṁ yamhi padese majjhimā devatā vatthūni pariggaṇhanti
majjhimānaṁ tattha raññaṁ rājamahāmattānaṁ cittāni namanti nivesanāni
māpetuṁ yamhi padese nīcā devatā vatthūni pariggaṇhanti nīcānaṁ
tattha raññaṁ rājamahāmattānaṁ cittāni namanti nivesanāni māpetuṁ.
Addasā kho bhagavā dibbena cakkhunā visuddhena atikkantamānusakena
tā devatāyo sahasseva pāṭaligāme vatthūni pariggaṇhantiyo.
Athakho bhagavā rattiyā paccūsasamaye paccuṭṭhāya āyasmantaṁ ānandaṁ
āmantesi ko <note n="1">Ma. ke nu kho- māpentīti.</note> nu kho ānanda pāṭaligāme nagaraṁ māpetīti.
Sunidhavassakārā bhante magadhamahāmattā pāṭaligāme nagaraṁ māpenti
vajjīnaṁ paṭibāhāyāti. Seyyathāpi ānanda devehi tāvatiṁsehi
saddhiṁ sakko <note n="2">Ma. Yu. ayaṁ pāṭho natthi.</note> mantetvā evameva kho ānanda sunidhavassakārā
magadhamahāmattā pāṭaligāme nagaraṁ māpenti vajjīnaṁ paṭibāhāya
idhāhaṁ ānanda addasaṁ dibbena cakkhunā visuddhena atikkantamānusakena
sambahulā devatāyo sahasseva pāṭaligāme vatthūni pariggaṇhantiyo
<pb n="2.104"/>
Yamhi padese mahesakkhā devatā vatthūni pariggaṇhanti mahesakkhānaṁ
tattha raññaṁ rājamahāmattānaṁ cittāni namanti nivesanāni māpetuṁ
yamhi padese majjhimā devatā vatthūni pariggaṇhanti majjhimānaṁ
tattha raññaṁ rājamahāmattānaṁ cittāni namanti nivesanāni māpetuṁ
yamhi padese nīcā devatā vatthūni pariggaṇhanti nīcānaṁ tattha
raññaṁ rājamahāmattānaṁ cittāni namanti nivesanāni māpetuṁ yāvatā
ānanda ariyaṁ āyatanaṁ yāvatā viṇippatho idaṁ agganagaraṁ
bhavissati pāṭaliputtaṁ puṭabhedanaṁ <pb ed="P" n="2.88" set="D"/>pāṭaliputtassa kho ānanda tayo
antarāyā bhavissanti aggito vā udakato vā mithubhedā vāti.
<p n="83"/>Athakho sunidhavassakārā magadhamahāmattā yena bhagavā
tenupasaṅkamiṁsu upasaṅkamitvā bhagavatā saddhiṁ sammodiṁsu sammodanīyaṁ
kathaṁ sārāṇīyaṁ vītisāretvā ekamantaṁ aṭṭhaṁsu. Ekamantaṁ ṭhitā
kho sunidhavassakārā magadhamahāmattā bhagavantaṁ etadavocuṁ adhivāsetu
no bhante bhavaṁ gotamo ajjatanāya bhattaṁ saddhiṁ bhikkhusaṅghenāti.
Adhivāsesi bhagavā tuṇhībhāvena. Athakho sunidhavassakārā
magadhamahāmattā bhagavato adhivāsanaṁ viditvā yena sako āvasatho
tenupasaṅkamiṁsu upasaṅkamitvā sake āvasathe paṇītaṁ khādanīyaṁ
bhojanīyaṁ paṭiyādāpetvā bhagavato kālaṁ ārocāpesuṁ kālo bho
gotama niṭṭhitaṁ bhattanti. Athakho bhagavā pubbaṇhasamayaṁ nivāsetvā
pattacīvaramādāya saddhiṁ bhikkhusaṅghena yena sunidhavassakārānaṁ
<pb n="2.105"/>
Magadhamahāmattānaṁ āvasatho tenupasaṅkami upasaṅkamitvā paññatte
āsane nisīdi. Athakho sunidhavassakārā magadhamahāmattā buddhappamukhaṁ
bhikkhusaṅghaṁ paṇītena khādanīyena bhojanīyena sahatthā santappesuṁ
sampavāresuṁ. Athakho sunidhavassakārā magadhamahāmattā bhagavantaṁ
bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ
nisīdiṁsu. Ekamantaṁ nisinne kho sunidhavassakāre magadhamahāmatte
bhagavā imāhi gāthāhi anumodi
<p n="84"/>Yasmiṁ padese kappeti vāsaṁ paṇḍitajātiyo <note n="1">Yu. ... jātiko.</note>
sīlavantettha bhojetvā saññate brahmacārino <note n="2">Ma. Yu. brahmacārayo.</note>.
Yā tattha devatā āsuṁ <note n="3">Yu. assu.</note> tāsaṁ dakkhiṇamādise
tā pūjitā pūjayanti mānitā mānayanti naṁ.
Tato naṁ anukampanti mātā puttaṁva orasaṁ
devatānukampito poso sadā bhadrāni passatīti.
<p n="85"/>Athakho bhagavā sunidhavassakāre magadhamahāmatte imāhi
gāthāhi anumoditvā uṭṭhāyāsanā pakkāmi. Tena kho pana
samayena sunidhavassakārā magadhamahāmattā bhagavantaṁ piṭṭhito piṭṭhito
anubandhā honti yenajja samaṇo gotamo dvārena nikkhamissati
taṁ gotamadvāraṁ nāma bhavissati yena titthena gaṅgānadiṁ <note n="4">Sī. Ma. Yu. gaṅgaṁ  nadiṁ.</note> tarissati
taṁ gotamatitthaṁ nāma bhavissatīti. Athakho bhagavā yena dvārena
<pb n="2.106"/>
Nikkhami taṁ gotamadvāraṁ nāma ahosi. Athakho bhagavā yena
gaṅgā nadī tenupasaṅkami. Tena kho pana samayena gaṅgā nadī
pūrā hoti samatittikā kākapeyyā. Appekacce manussā nāvaṁ
pariyesanti appekacce uḷumpaṁ pariyesanti appekacce kullaṁ
bandhanti pārā pāraṁ <note n="1">Sī. Yu. aparāparaṁ. Ma. apārā pāraṁ. ito paraṁ īdisameva. Yu. orā pāraṁ. </note> gantukāmā. Athakho bhagavā seyyathāpi
nāma balavā puriso sammiñjitaṁ vā bāhaṁ pasāreyya pasāritaṁ
vā bāhaṁ sammiñjeyya evameva gaṅgāya nadiyā orime tīre
antarahito pārime tīre paccuṭṭhāsi saddhiṁ bhikkhusaṅghena. Addasā
kho bhagavā te manusse appekacce nāvaṁ pariyesante appekacce
uḷumpaṁ pariyesante appekacce kullaṁ bandhante pārā pāraṁ
gantukāme. Athakho bhagavā etamatthaṁ viditvā tāyaṁ velāyaṁ imaṁ
udānaṁ udānesi
ye taranti aṇṇavaṁ saraṁ setuṁ katvāna visajja pallalāni
kullaṁ <note n="2">Ma. Yu. hi.</note> jano ca <note n="3">Ma. Yu. casaddo natthi.</note> bandhati tiṇṇā medhāvino janāti.
Paṭhamabhāṇavāraṁ <note n="4">Ma. ... vāro.</note>.
<p rend="subhead" sid="9">ariyasaccakathā</p>
<p n="86"/><pb ed="P" n="2.90" set="D"/>Athakho bhagavā āyasmantaṁ ānandaṁ āmantesi
āyāmānanda yena koṭigāmo tenupasaṅkamissāmāti. Evaṁ bhanteti
kho āyasmā ānando bhagavato paccassosi. Athakho bhagavā
mahatā bhikkhusaṅghena saddhiṁ yena koṭigāmo tadavasari. Tatra
<pb n="2.107"/>
Sudaṁ bhagavā koṭigāme viharati. Tatra kho bhagavā bhikkhū āmantesi
catunnaṁ bhikkhave ariyasaccānaṁ ananubodhā appaṭivedhā evamidaṁ dīghamaddhānaṁ
sandhāvitaṁ saṁsaritaṁ mamañceva tumhākañca. Katamesaṁ catunnaṁ.
Dukkhassa bhikkhave ariyasaccassa ananubodhā appaṭivedhā evamidaṁ
dīghamaddhānaṁ sandhāvitaṁ saṁsaritaṁ mamañceva tumhākañca. Dukkhasamudayassa
bhikkhave ariyasaccassa ananubodhā appaṭivedhā evamidaṁ dīghamaddhānaṁ
sandhāvitaṁ saṁsaritaṁ mamañceva tumhākañca. Dukkhanirodhassa bhikkhave
ariyasaccassa ananubodhā appaṭivedhā evamidaṁ dīghamaddhānaṁ sandhāvitaṁ
saṁsaritaṁ mamañceva tumhākañca. Dukkhanirodhagāminiyā paṭipadāya
bhikkhave ariyasaccassa ananubodhā appaṭivedhā evamidaṁ dīghamaddhānaṁ
sandhāvitaṁ saṁsaritaṁ mamañceva tumhākañca. Tayidaṁ bhikkhave dukkhaṁ
ariyasaccaṁ anubuddhaṁ paṭividdhaṁ dukkhasamudayo <note n="1">Ma. Yu. dukkhasamudayaṁ.</note> ariyasaccaṁ anubuddhaṁ
paṭividdhaṁ dukkhanirodho <note n="2">Ma. Yu. dukkhanirodhaṁ.</note> ariyasaccaṁ anubuddhaṁ paṭividdhaṁ dukkhanirodhagāminī
paṭipadā ariyasaccaṁ anubuddhaṁ paṭividdhaṁ ucchinnā bhavataṇhā
khīṇā bhavanetti natthidāni punabbhavoti. Idamavoca bhagavā idaṁ
vatvāna sugato athāparaṁ etadavoca satthā
<p n="87"/><pb ed="P" n="2.91" set="D"/>Catunnaṁ ariyasaccānaṁ yathābhūtaṁ adassanā
saṁsaritaṁ <note n="3">Ma. Yu. saṁsitaṁ.</note> dīghamaddhānaṁ tāsu tāsveva jātisu.
Tāni etāni diṭṭhāni bhavanetti samūhatā
ucchinnaṁ mūlaṁ dukkhassa natthidāni punabbhavoti.
<pb n="2.108"/>
<p n="88"/>Tatrapi sudaṁ bhagavā koṭigāme viharanto etadeva bahulaṁ
bhikkhūnaṁ dhammiṁ kathaṁ karoti iti sīlaṁ iti samādhi iti paññā
sīlaparibhāvito samādhi mahapphalo hoti mahānisaṁso samādhiparibhāvitā
paññā mahapphalā hoti mahānisaṁsā paññāparibhāvitaṁ cittaṁ
sammadeva āsavehi vimuccati seyyathīdaṁ kāmāsavā bhavāsavā
avijjāsavāti.
<p rend="subhead" sid="10">anāvattidhammasambodhiparāyaṇā</p>
<p n="89"/>Athakho bhagavā koṭigāme yathābhirantaṁ viharitvā āyasmantaṁ
ānandaṁ āmantesi āyāmānanda yena nādikā <note n="1">Sī. Ma. nātikā. ito paraṁ īdisameva.</note> tenupasaṅkamissāmāti.
Evaṁ bhanteti kho āyasmā ānando bhagavato
paccassosi. Athakho bhagavā mahatā bhikkhusaṅghena saddhiṁ yena
nādikā tadavasari. Tatra sudaṁ bhagavā nādike viharati giñjakāvasathe.
Athakho āyasmā ānando yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinno kho āyasmā ānando bhagavantaṁ etadavoca sāḷho
nāma bhante bhikkhu nādike kālakato tassa kā gati ko
abhisamparāyo nandā nāma bhante bhikkhunī nādike kālakatā
tassā kā gati ko abhisamparāyo <pb ed="P" n="2.92" set="D"/>sudatto nāma bhante
upāsako nādike kālakato tassa kā gati ko abhisamparāyo
sujātā nāma bhante upāsikā nādike kālakatā tassā kā
<pb n="2.109"/>
Gati ko abhisamparāyo kakudho <note n="1">Ma. kukkuṭo.</note> nāma bhante upāsako nādike
kālakato tassa kā gati ko abhisamparāyo kāraḷimbho <note n="2">Sī. Yu. kāliṅgo. Ma. kāḷimbho. ito paraṁ īdisameva. </note>
nāma bhante upāsako .pe. Nikaṭo nāma bhante upāsako .pe.
Kaṭissaho nāma bhante upāsako .pe. Tuṭṭho nāma bhante
upāsako .pe. Santuṭṭho nāma bhante upāsako .pe. Bhaṭo <note n="3">Sī. Ma. Yu. bhaddo.</note>
nāma bhante upāsako .pe. Subhaṭo <note n="4">Sī. Ma. Yu. subhaddo.</note> nāma bhante upāsako
nādike kālakato tassa kā gati ko abhisamparāyoti. Sāḷho
ānanda bhikkhu āsavānaṁ khayā anāsavaṁ cetovimuttiṁ paññāvimuttiṁ
diṭṭhe va dhamme sayaṁ abhiññā sacchikatvā upasampajja vihāsi
nandā ānanda bhikkhunī pañcannaṁ orambhāgiyānaṁ saññojanānaṁ
parikkhayā opapātikā tattha parinibbāyinī anāvattidhammā tasmā
lokā sudatto ānanda upāsako tiṇṇaṁ saññojanānaṁ parikkhayā
rāgadosamohānaṁ tanuttā sakadāgāmī sakideva imaṁ lokaṁ āgantvā
dukkhassantaṁ karissati sujātā ānanda upāsikā tiṇṇaṁ saññojanānaṁ
parikkhayā sotāpannā avinipātadhammā niyatā sambodhiparāyanā <note n="5">Ma. sambodhiparāyaṇā.</note>
kakudho ānanda upāsako pañcannaṁ orambhāgiyānaṁ saññojanānaṁ
parikkhayā opapātiko tattha parinibbāyī anāvattidhammo tasmā
lokā kāraḷimbho ānanda upāsako .pe. Nikaṭo ānanda
upāsako. Kaṭissaho ānanda upāsako. Tuṭṭho ānanda
<pb n="2.110"/>
Upāsako. Santuṭṭho ānanda upāsako. Bhaṭo ānanda
upāsako. Subhaṭo ānanda upāsako pañcannaṁ orambhāgiyānaṁ
saññojanānaṁ parikkhayā opapātiko tattha parinibbāyī anāvattidhammo
tasmā <pb ed="P" n="2.93" set="D"/>lokā paropaññāsa <note n="1">Ma. paropaññāsaṁ.</note> ānanda nādike upāsakā kālakatā
pañcannaṁ orambhāgiyānaṁ saññojanānaṁ parikkhayā opapātikā tattha
parinibbāyino anāvattidhammā tasmā lokā chādhikā <note n="2">Ma. Yu. sādhikā.</note> navuti ānanda
nādike upāsakā kālakatā tiṇṇaṁ saññojanānaṁ parikkhayā
rāgadosamohānaṁ tanuttā sakadāgāmino sakideva imaṁ lokaṁ āgantvā
dukkhassantaṁ karissanti dasātirekāni <note n="3">Ma. Yu. sātirekāni. </note> ānanda pañcasatāni nādike
upāsakā kālakatā tiṇṇaṁ saññojanānaṁ parikkhayā sotāpannā
avinipātadhammā niyatā sambodhiparāyanā
<p rend="subhead" sid="11">dhammādāsadhammapariyāyā</p>
anacchariyaṁ kho panetaṁ
ānanda yaṁ manussabhūto kālaṁ kareyya tasmiṁ tasmiṁ kho <note n="4">Ma. tasmiṁ yeva kālaṁkate. Yu. ... ce.</note> kālakate
tathāgataṁ upasaṅkamitvā etamatthaṁ pucchissatha vihesāvesā <note n="5">Ma. vihesā hesā. </note>
ānanda tathāgatassa tasmātihānanda dhammadāsaṁ nāma dhammapariyāyaṁ
desessāmi yena samannāgato ariyasāvako ākaṅkhamāno attanā
va attānaṁ byākareyya khīṇanirayomhi khīṇatiracchānayoni <note n="6">Yu. ... yoniyo. ito paraṁ īdisameva.</note>
khīṇapettivisayo khīṇāpāyaduggativinipāto sotāpannohamasmi
avinipātadhammo niyato sambodhiparāyanoti katamo ca so ānanda
dhammādāso dhammapariyāyo yena samannāgato ariyasāvako ākaṅkhamāno
attanā va attānaṁ byākareyya khīṇanirayomhi khīṇatiracchānayoni
<pb n="2.111"/>
Khīṇapettivisayo khīṇāpāyaduggativinipāto sotāpannohamasmi
avinipātadhammo niyato sambodhiparāyanoti idhānanda ariyasāvako
buddhe aveccappasādena samannāgato hoti itipi so bhagavā
arahaṁ sammāsambuddho vijjācaraṇasampanno sugato lokavidū anuttaro
purisadammasārathi satthā devamanussānaṁ buddho bhagavāti dhamme
aveccappasādena samannāgato hoti svākkhāto bhagavatā dhammo
sandiṭṭhiko akāliko ehipassiko opanayiko paccattaṁ veditabbo
viññūhīti saṅghe aveccappasādena samannāgato hoti supaṭipanno
bhagavato sāvakasaṅgho ujupaṭipanno bhagavato sāvakasaṅgho
ñāyapaṭipanno <pb ed="P" n="2.94" set="D"/>bhagavato sāvakasaṅgho sāmīcipaṭipanno bhagavato
sāvakasaṅgho yadidaṁ cattāri purisayugāni aṭṭha purisapuggalā esa
bhagavato sāvakasaṅgho āhuneyyo pāhuneyyo dakkhiṇeyyo
añjalikaraṇīyo anuttaraṁ puññakkhettaṁ lokassāti ariyakantehi sīlehi
samannāgato hoti akhaṇḍehi acchiddehi asabalehi akammāsehi
bhujissehi viññūpasatthehi aparāmaṭṭhehi samādhisaṁvattanikehi ayaṁ
kho ānanda dhammādāso dhammapariyāyo yena samannāgato
ariyasāvako ākaṅkhamāno attanā va attānaṁ byākareyya
khīṇanirayomhi khīṇatiracchānayoni khīṇapettivisayo khīṇāpāyaduggativinipāto
sotāpannohamasmi avinipātadhammo niyato sambodhiparāyanoti.
<pb n="2.112"/>
Tatrapi sudaṁ bhagavā nādike viharanto giñjakāvasathe etadeva
bahulaṁ bhikkhūnaṁ dhammiṁ kathaṁ karoti iti sīlaṁ iti samādhi iti
paññā sīlaparibhāvito samādhi mahapphalo hoti mahānisaṁso
samādhiparibhāvitā paññā mahapphalā hoti mahānisaṁsā paññāparibhāvitaṁ
cittaṁ sammadeva āsavehi vimuccati seyyathīdaṁ kāmāsavā bhavāsavā
avijjāsavāti.
<p n="90"/>Athakho bhagavā nādike yathābhirantaṁ viharitvā āyasmantaṁ
ānandaṁ āmantesi āyāmānanda yena vesālī tenupasaṅkamissāmāti.
Evaṁ bhanteti kho āyasmā ānando bhagavato
paccassosi. Athakho bhagavā mahatā bhikkhusaṅghena saddhiṁ yena
vesālī tadavasari. Tatra sudaṁ bhagavā vesāliyaṁ viharati
ambapālivane. Tatra kho bhagavā bhikkhū āmantesi sato bhikkhave
bhikkhu vihareyya sampajāno ayaṁ te <note n="1">Ma. Yu. vo. ito paraṁ īdisameva.</note> amhākaṁ anusāsanī. Kathañca
bhikkhave bhikkhu sato hoti. Idha bhikkhave bhikkhu kāye kāyānupassī
viharati ātāpī sampajāno <pb ed="P" n="2.95" set="D"/>satimā vineyya loke abhijjhādomanassaṁ.
Vedanāsu. Citte. Dhammesu dhammānupassī viharati
ātāpī sampajāno satimā vineyya loke abhijjhādomanassaṁ.
Evaṁ kho bhikkhave bhikkhu sato hoti. Kathañca bhikkhave bhikkhu
sampajāno hoti. Idha bhikkhave bhikkhu abhikkante paṭikkante
sampajānakārī hoti ālokite vilokite sampajānakārī hoti
<pb n="2.113"/>
Sammiñjite pasārite sampajānakārī hoti saṅghāṭipattacīvaradhāraṇe
sampajānakārī hoti asite pīte khāyite sāyite sampajānakārī
hoti uccārapassāvakamme sampajānakārī hoti gate ṭhite
nisinne sutte jāgarite bhāsite tuṇhībhāve sampajānakārī hoti.
Evaṁ kho bhikkhave bhikkhu sampajāno hoti. Sato bhikkhave bhikkhu
vihareyya sampajāno ayaṁ vo amhākaṁ anusāsanīti.
<p rend="subhead" sid="12">ambapālīgaṇikā</p>
<p n="91"/>Assosi kho ambapālī gaṇikā bhagavā kira vesāliṁ
anuppatto vesāliyaṁ viharati mayhaṁ ambavaneti. Athakho ambapālī
gaṇikā bhaddāni bhaddāni yānāni yojāpetvā bhaddaṁ bhaddaṁ yānaṁ
abhiruhitvā bhaddehi bhaddehi yānehi vesāliyā niyyāsi yena
sako ārāmo tena pāyāsi yāvatikā yānassa bhūmi yānena
gantvā yānā paccorohitvā pattikā <note n="1">Ma. Yu. pattikāva.</note> yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinnaṁ kho ambapāliṁ gaṇikaṁ bhagavā dhammiyā kathāya sandassesi
samādapesi samuttejesi sampahaṁsesi. Athakho ambapālī gaṇikā
bhagavatā dhammiyā kathāya sandassitā samādapitā samuttejitā sampahaṁsitā
bhagavantaṁ etadavoca adhivāsetu me bhante bhagavā svātanāya bhattaṁ
saddhiṁ bhikkhusaṅghenāti. Adhivāsesi bhagavā tuṇhībhāvena. Athakho
ambapālī gaṇikā bhagavato adhivāsanaṁ viditvā uṭṭhāyāsanā bhagavantaṁ
abhivādetvā padakkhiṇaṁ katvā pakkāmi.
<pb n="2.114"/>
<p n="92"/>Assosuṁ kho vesālikā licchavī bhagavā kira <pb ed="P" n="2.96" set="D"/>vesāliṁ
anuppatto vesāliyaṁ viharati ambapālivaneti. Athakho te licchavī
bhaddāni bhaddāni yānāni yojāpetvā bhaddaṁ bhaddaṁ yānaṁ abhiruhitvā
bhaddehi bhaddehi yānehi vesāliyā niyyiṁsu. Tatra ekacce licchavī
nīlā honti nīlavaṇṇā nīlavatthā nīlālaṅkārā ekacce licchavī
pītā honti pītavaṇṇā pītavatthā pītālaṅkārā ekacce licchavī
lohitakā <note n="1">lohitā ... lohitālaṅkārā</note> honti lohitakavaṇṇā lohitakavatthā lohitakālaṅkārā
ekacce licchavī odātā honti odātavaṇṇā odātavatthā
odātālaṅkārā. Athakho ambapālī gaṇikā daharānaṁ daharānaṁ
licchavīnaṁ akkhena akkhaṁ cakkena cakkaṁ yuggena yuggaṁ <note n="2">yuropiyavinayapotthakeyeva īsāya īsaṁ cakkena cakkaṁ  yuggena yuggaṁ akkhena akkhanti pālikkamo dissati.</note> paṭivaṭṭesi.
Athakho te licchavī ambapāliṁ gaṇikaṁ etadavocuṁ kiṁ je ambapāli
daharānaṁ daharānaṁ licchavīnaṁ akkhena akkhaṁ cakkena cakkaṁ yuggena
yuggaṁ paṭivaṭṭesīti. Tathā hi pana me ayyaputtā bhagavā nimantito
svātanāya bhattaṁ saddhiṁ bhikkhusaṅghenāti. Dehi je ambapāli
etaṁ bhattaṁ satasahassenāti. Sace hi <note n="3">Ma. Yu. pi.</note> me ayyaputtā vesāliṁ
sāhāraṁ dassatha evaṁpi mahantaṁ <note n="4">Ma. evamahaṁ  taṁ</note> bhattaṁ na dassāmīti. Athakho
te licchavī aṅgulī poṭhesuṁ <note n="5">Ma. aṅguliṁ phoṭesuṁ. ito paraṁ īdisameva.</note> jitamhā vata bho ambapālikāya
vañcitamhā <note n="6">Sī. Yu. parājitamhā. </note> vata bho ambapālikāyāti <note n="7">Ma. ambakāyāti.</note>. Athakho te licchavī
<pb n="2.115"/>
Yena ambapālivanaṁ tena pāyiṁsu. Addasā kho bhagavā te
licchavī dūrato va āgacchante disvāna bhikkhū āmantesi yesaṁ
bhikkhave bhikkhūnaṁ devā tāvatiṁsā adiṭṭhapubbā oloketha bhikkhave
licchaviparisaṁ avaloketha <note n="1">Ma. apaloketha.</note> <pb ed="P" n="2.97" set="D"/>bhikkhave licchaviparisaṁ upasaṁharatha bhikkhave
licchaviparisaṁ tāvatiṁsasadisanti. Athakho te licchavī yāvatikā yānassa
bhūmi yānena gantvā yānā paccorohitvā pattikā va yena
bhagavā tenupasaṅkamiṁsu upasaṅkamitvā bhagavantaṁ abhivādetvā
ekamantaṁ nisīdiṁsu. Ekamantaṁ nisinne kho te licchavī bhagavā dhammiyā
kathāya sandassesi samādapesi samuttejesi sampahaṁsesi. Athakho te
licchavī bhagavatā dhammiyā kathāya sandassitā samādapitā samuttejitā
sampahaṁsitā bhagavantaṁ etadavocuṁ adhivāsetu no bhante bhagavā
svātanāya bhattaṁ saddhiṁ bhikkhusaṅghenāti <note n="2">Ma. athakho bhagavā te licchavī etadavoca.</note>. Adhivāsitaṁ <note n="3">Sī. Ma. Yu.  adhivuttaṁ.</note> kho me licchavī
svātanāya ambapāligaṇikāya bhattanti <note n="4">yuropiyavinayapotthake pana adhivutthomhi licchavī svātanāya gaṇikāya  bhattantīti pālikkamo dissati.</note>. Athakho te licchavī aṅgulī
poṭhesuṁ jitamhā vata bho ambapālikāya vañcitamhā vata bho
ambapālikāyāti. Athakho te licchavī bhagavato bhāsitaṁ abhinanditvā
anumoditvā uṭṭhāyāsanā bhagavantaṁ abhivādetvā padakkhiṇaṁ katvā
pakkamiṁsu. Athakho ambapālī gaṇikā tassā rattiyā accayena
sake ārāme paṇītaṁ khādanīyaṁ bhojanīyaṁ paṭiyādāpetvā bhagavato
<pb n="2.116"/>
Kālaṁ ārocāpesi kālo bhante niṭṭhitaṁ bhattanti. Athakho
bhagavā pubbaṇhasamayaṁ nivāsetvā pattacīvaraṁ ādāya saddhiṁ
bhikkhusaṅghena yena ambapāligaṇikāya parivesanaṁ <note n="1">Yu. parivesanā.</note> tenupasaṅkami
upasaṅkamitvā paññatte āsane nisīdi. Athakho ambapālī gaṇikā
buddhappamukhaṁ bhikkhusaṅghaṁ paṇītena khādanīyena bhojanīyena sahatthā
santappesi sampavāresi. Athakho ambapālī gaṇikā bhagavantaṁ
bhuttāviṁ onītapattapāṇiṁ aññataraṁ nīcaṁ āsanaṁ gahetvā <pb ed="P" n="2.98" set="D"/>ekamantaṁ
nisīdi. Ekamantaṁ nisinnā kho ambapālī gaṇikā bhagavantaṁ
etadavoca imāhaṁ bhante ārāmaṁ buddhappamukhassa bhikkhusaṅghassa
dammīti. Paṭiggahesi bhagavā ārāmaṁ. Athakho bhagavā ambapāliṁ
gaṇikaṁ dhammiyā kathāya sandassetvā samādapetvā samuttejetvā
sampahaṁsetvā uṭṭhāyāsanā pakkāmi. Tatra <note n="2">Ma. Yu. tatrapi.</note> sudaṁ bhagavā vesāliyaṁ
viharanto ambapālivane etadeva bahulaṁ bhikkhūnaṁ dhammiṁ kathaṁ karoti
iti sīlaṁ iti samādhi iti paññā sīlaparibhāvito samādhi
mahapphalo hoti mahānisaṁso samādhiparibhāvitā paññā mahapphalā
hoti mahānisaṁsā paññāparibhāvitaṁ cittaṁ sammadeva āsavehi vimuccati
seyyathīdaṁ kāmāsavā bhavāsavā avijjāsavāti.
<p rend="subhead" sid="13">veḷuvagāmavassūpagamanaṃ</p>
<p n="93"/>Athakho bhagavā ambapālivane yathābhirantaṁ viharitvā
āyasmantaṁ ānandaṁ āmantesi āyāmānanda yena
veḷuvagāmako tenupasaṅkamissāmāti. Evaṁ bhanteti kho āyasmā
<pb n="2.117"/>
Ānando bhagavato paccassosi. Athakho bhagavā mahatā bhikkhusaṅghena
saddhiṁ yena veḷuvagāmako tadavasari. Tatra sudaṁ bhagavā
veḷuvagāmake viharati. Tatra kho bhagavā bhikkhū āmantesi etha
tumhe bhikkhave samantā vesāliṁ yathāmittaṁ <note n="1">Sī. yathākhittaṁ.</note> yathāsandiṭṭhaṁ
yathāsambhattaṁ vassaṁ upagacchatha ahaṁ pana idheva veḷuvagāmake vassaṁ
upagacchāmīti. Evaṁ bhanteti kho te bhikkhū bhagavato paṭissuṇitvā
samantā vesāliṁ yathāmittaṁ yathāsandiṭṭhaṁ yathāsambhattaṁ <pb ed="P" n="2.99" set="D"/>vassaṁ upagacchuṁ <note n="3">Ma. upagacchiṁsu.</note>.
Bhagavā pana tattheva veḷuvagāmake vassaṁ upagacchi. Athakho bhagavato
vassūpagatassa kharo ābādho uppajji bāḷhā vedanā vattanti
maraṇantikā. Tatra <note n="4">Yu. tā. </note> sudaṁ bhagavā sato sampajāno adhivāsesi
avihaññamāno. Athakho bhagavato etadahosi na kho me taṁ
paṭirūpaṁ yohaṁ anāmantetvā upaṭṭhāke anapaloketvā bhikkhusaṅghaṁ
parinibbāyeyyaṁ yannūnāhaṁ imaṁ ābādhaṁ viriyena paṭippaṇāmetvā
jīvitasaṅkhāraṁ adhiṭṭhāya vihareyyanti. Athakho bhagavā taṁ ābādhaṁ
viriyena paṭippaṇāmetvā jīvitasaṅkhāraṁ adhiṭṭhāya vihāsi. Athakho
bhagavato so ābādho paṭippassambhi. Athakho bhagavā gilānā
vuṭṭhito aciravuṭṭhito gelaññā vihārā nikkhamma vihārappacchāyāyaṁ
paññatte āsane nisīdi. Athakho āyasmā ānando yena
bhagavā tenupasaṅkami upasaṅkamitvā bhagavantaṁ abhivādetvā
<pb n="2.118"/>
Ekamantaṁ nisīdi. Ekamantaṁ nisinno kho āyasmā ānando bhagavantaṁ
etadavoca diṭṭhā <note n="1">Ma. diṭṭho me. Yu. diṭṭhā me.</note> bhante bhagavato phāsu diṭṭhaṁ <note n="2">Ma. Yu. me.</note> bhante bhagavato
khamanīyaṁ apica me bhante madhurakajāto viya kāyo disāpi me
na pakkhāyanti dhammāpi maṁ na paṭibhanti bhagavato gelaññena
apica me bhante ahosi kācideva assāsamattā na tāva bhagavā
parinibbāyissati na yāva bhagavā bhikkhusaṅghaṁ ārabbha kiñcideva
udāharatīti. <pb ed="P" n="2.100" set="D"/>Kiṁ panānanda bhikkhusaṅgho mayi paccāsiṁsati <note n="3">Ma. paccāsīsati. </note> desito
ānanda mayā dhammo anantaraṁ abāhiraṁ karitvā natthānanda
tathāgatassa dhammesu ācariyamuṭṭhi yassa nūna ānanda evamassa
ahaṁ bhikkhusaṅghaṁ pariharissāmīti vā mamuddesiko bhikkhusaṅghoti vā
so nūna ānanda bhikkhusaṅghaṁ ārabbha kiñcideva udāhareyya.
Tathāgatassa kho ānanda na evaṁ hoti ahaṁ kho bhikkhusaṅghaṁ
pariharissāmīti vā mamuddesiko bhikkhusaṅghoti vā. Sakiṁ ānanda
tathāgato bhikkhusaṅghaṁ ārabbha kiñcideva udāharissati. Ahaṁ kho
panānanda etarahi jiṇṇo vuḍḍho mahallako addhagato vayoanuppatto
asītiko me vayo vattati. Seyyathāpi ānanda jarasakaṭaṁ <note n="4">Ma. jajjarasakaṭaṁ.</note>
veḷumissakena <note n="5">Ma. vekhamissakena. Yu. vegha .... ito paraṁ īdisameva.</note> yāpeti evameva kho ānanda veḷumissakena maññe
tathāgatassa kāyo yāpeti. Yasmiṁ ānanda samaye tathāgato
sabbanimittānaṁ amanasikārā ekaccānaṁ vedanānaṁ nirodhā animittaṁ
cetosamādhiṁ upasampajja viharati phāsutaro ānanda tasmiṁ samaye
<pb n="2.119"/>
Tathāgatassa kāyo hoti. Tasmātihānanda attadīpā viharatha
attasaraṇā anaññasaraṇā dhammadīpā dhammasaraṇā anaññasaraṇā.
Kathañca ānanda bhikkhu attadīpo viharati attasaraṇo anaññasaraṇo
dhammadīpo dhammasaraṇo anaññasaraṇo. Idhānanda bhikkhu kāye
kāyānupassī viharati ātāpī sampajāno satimā vineyya loke
abhijjhādomanassaṁ. Vedanāsu. Citte. Dhammesu dhammānupassī viharati
ātāpī sampajāno satimā vineyya loke abhijjhādomanassaṁ. Evaṁ
kho ānanda bhikkhu attadīpo viharati attasaraṇo anaññasaraṇo
dhammadīpo dhammasaraṇo anaññasaraṇo. <pb ed="P" n="2.101" set="D"/>Ye hi keci ānanda
etarahi vā mama vā accayena attadīpā viharissanti attasaraṇā
anaññasaraṇā dhammadīpā dhammasaraṇā anaññasaraṇā tamatagge
me te ānanda bhikkhū bhavissanti ye keci sikkhākāmāti.
Mahāparinibbāne gāmakaṇḍaṁ samattaṁ.
Dutiyabhāṇavāraṁ.
<p rend="subhead" sid="14">nimittobhāsakathā</p>
<p n="94"/><pb ed="P" n="2.102" set="D"/>Athakho bhagavā pubbaṇhasamayaṁ nivāsetvā pattacīvaramādāya
vesāliṁ piṇḍāya pāvisi vesāliyaṁ piṇḍāya caritvā pacchābhattaṁ
piṇḍapātapaṭikkanto āyasmantaṁ ānandaṁ āmantesi gaṇhāhi
ānanda nisīdanaṁ yena pāvālaṁ <note n="1">Ma. Yu. cāpālaṁ. ito paraṁ īdisameva.</note> cetiyaṁ tenupasaṅkamissāma
divāvihārāyāti. Evaṁ bhanteti kho āyasmā ānando bhagavato
paṭissuṇitvā nisīdanaṁ ādāya bhagavantaṁ piṭṭhito piṭṭhito anubandhi.
<pb n="2.120"/>
Athakho bhagavā yena pāvālaṁ cetiyaṁ tenupasaṅkami upasaṅkamitvā
paññatte āsane nisīdi. Āyasmāpi kho ānando bhagavantaṁ
abhivādetvā ekamantaṁ nisīdi. Ekamantaṁ nisinnaṁ kho āyasmantaṁ
ānandaṁ bhagavā etadavoca ramaṇīyā ānanda vesālī ramaṇīyaṁ
udenaṁ cetiyaṁ ramaṇīyaṁ gotamakaṁ cetiyaṁ ramaṇīyaṁ sattambaṁ cetiyaṁ
ramaṇīyaṁ bahuputtaṁ cetiyaṁ ramaṇīyaṁ sārandadaṁ cetiyaṁ ramaṇīyaṁ
pāvālaṁ cetiyaṁ <pb ed="P" n="2.103" set="D"/>yassa kassaci ānanda cattāro iddhipādā bhāvitā
bahulīkatā yānīkatā vatthukatā anuṭṭhitā paricitā susamāraddhā so
ākaṅkhamāno ānanda kappaṁ vā tiṭṭheyya kappāvasesaṁ vā
tathāgatassa kho ānanda cattāro iddhipādā bhāvitā bahulīkatā
yānīkatā vatthukatā anuṭṭhitā paricitā susamāraddhā so ākaṅkhamāno
ānanda tathāgato kappaṁ vā tiṭṭheyya kappāvasesaṁ vāti. Evaṁpi
kho āyasmā ānando bhagavatā oḷārike nimitte kayiramāne
oḷārike obhāse kayiramāne nāsakkhi paṭivijjhituṁ na bhagavantaṁ
yāci tiṭṭhatu bhante bhagavā kappaṁ tiṭṭhatu sugato kappaṁ
bahujanahitāya bahujanasukhāya lokānukampāya atthāya hitāya sukhāya
devamanussānanti yathā taṁ mārena pariyuṭṭhitacitto. Dutiyampi
kho bhagavā .pe. Tatiyampi kho bhagavā āyasmantaṁ ānandaṁ
āmantesi ramaṇīyā ānanda vesālī ramaṇīyaṁ udenaṁ cetiyaṁ
ramaṇīyaṁ gotamakaṁ cetiyaṁ ramaṇīyaṁ sattambaṁ cetiyaṁ ramaṇīyaṁ
<pb n="2.121"/>
Bahuputtaṁ cetiyaṁ ramaṇīyaṁ sārandadaṁ cetiyaṁ ramaṇīyaṁ pāvālaṁ
cetiyaṁ yassa kassaci ānanda cattāro iddhipādā bhāvitā
bahulīkatā yānīkatā vatthukatā anuṭṭhitā paricitā susamāraddhā so
ākaṅkhamāno kappaṁ vā tiṭṭheyya kappāvasesaṁ vā tathāgatassa
kho ānanda cattāro iddhipādā bhāvitā bahulīkatā yānīkatā
vatthukatā anuṭṭhitā paricitā susamāraddhā so ākaṅkhamāno
ānanda tathāgato kappaṁ vā tiṭṭheyya kappāvasesaṁ vāti. Evaṁpi
kho āyasmā ānando bhagavatā oḷārike nimitte kayiramāne
oḷārike obhāse kayiramāne nāsakkhi paṭivijjhituṁ <pb ed="P" n="2.104" set="D"/>na bhagavantaṁ
yāci tiṭṭhatu bhante bhagavā kappaṁ tiṭṭhatu sugato kappaṁ
bahujanahitāya bahujanasukhāya lokānukampāya atthāya hitāya sukhāya
devamanussānanti yathā taṁ mārena pariyuṭṭhitacitto. Athakho
bhagavā āyasmantaṁ ānandaṁ āmantesi gaccha tvaṁ ānanda
yassadāni kālaṁ maññasīti. Evaṁ bhanteti kho āyasmā ānando
bhagavato paṭissuṇitvā uṭṭhāyāsanā bhagavantaṁ abhivādetvā padakkhiṇaṁ
katvā avidūre aññatarasmiṁ rukkhamūle nisīdi.
<p rend="subhead" sid="15">mārayācanakathā</p>
<p n="95"/>Athakho māro pāpimā acirapakkante āyasmante ānande
yena bhagavā tenupasaṅkami upasaṅkamitvā ekamantaṁ aṭṭhāsi.
Ekamantaṁ ṭhito kho māro pāpimā bhagavantaṁ etadavoca
parinibbātudāni bhante bhagavā parinibbātu sugato parinibbānakālodāni
<pb n="2.122"/>
Bhante bhagavato bhāsitā kho panesā bhante bhagavatā
vācā na tāvāhaṁ pāpima parinibbāyissāmi yāva me bhikkhū
na sāvakā bhavissanti viyattā vinītā visāradā bahussutā dhammadharā
dhammānudhammapaṭipannā sāmīcipaṭipannā anudhammacārino sakaṁ ācariyakaṁ
uggahetvā ācikkhissanti desessanti paññapessanti paṭṭhapessanti
vivarissanti vibhajissanti uttānīkarissanti uppannaṁ parappavādaṁ
sahadhammena suniggahitaṁ niggahetvā sappāṭihāriyaṁ dhammaṁ desessantīti
etarahi kho pana bhante bhikkhū bhagavato sāvakā viyattā vinītā
visāradā bahussutā dhammadharā dhammānudhammapaṭipannā <pb ed="P" n="2.105" set="D"/>sāmīcipaṭipannā
anudhammacārino sakaṁ ācariyakaṁ uggahetvā ācikkhanti desenti
paññapenti paṭṭhapenti vivaranti vibhajanti uttānīkaronti uppannaṁ
parappavādaṁ sahadhammena suniggahitaṁ niggahetvā sappāṭihāriyaṁ dhammaṁ
desenti parinibbātudāni bhante bhagavā parinibbātu sugato
parinibbānakālodāni bhante bhagavato bhāsitā kho panesā bhante
bhagavatā vācā na tāvāhaṁ pāpima parinibbāyissāmi yāva me
bhikkhuniyo na sāvikā bhavissanti viyattā vinītā visāradā bahussutā
dhammadharā dhammānudhammapaṭipannā sāmīcipaṭipannā anudhammacāriniyo
sakaṁ ācariyakaṁ uggahetvā ācikkhissanti paññapessanti
paṭṭhapessanti vivarissanti vibhajissanti uttānīkarissanti uppannaṁ
parappavādaṁ sahadhammena suniggahitaṁ niggahetvā sappāṭihāriyaṁ dhammaṁ
<pb n="2.123"/>
Desessantīti etarahi kho pana bhante bhikkhuniyo bhagavato sāvikā
viyattā vinītā visāradā bahussutā dhammadharā dhammānudhammapaṭipannā
sāmīcipaṭipannā anudhammacāriniyo sakaṁ ācariyakaṁ uggahetvā ācikkhanti
desenti paññapenti paṭṭhapenti vivaranti vibhajanti uttānīkaronti
uppannaṁ parappavādaṁ sahadhammena suniggahitaṁ niggahetvā sappāṭihāriyaṁ
dhammaṁ desenti parinibbātudāni bhante bhagavā parinibbātu
sugato parinibbānakālodāni bhante bhagavato bhāsitā kho panesā
bhante bhagavatā vācā na tāvāhaṁ pāpima parinibbāyissāmi
yāva me upāsakā na sāvakā bhavissanti viyattā vinītā visāradā
bahussutā dhammadharā dhammānudhammapaṭipannā sāmīcipaṭipannā anudhammacārino
sakaṁ ācariyakaṁ uggahetvā ācikkhissanti desessanti
paññapessanti paṭṭhapessanti vivarissanti vibhajissanti uttānīkarissanti
uppannaṁ parappavādaṁ sahadhammena suniggahitaṁ niggahetvā
sappāṭihāriyaṁ dhammaṁ desessantīti etarahi kho pana bhante
upāsakā bhagavato sāvakā viyattā vinītā visāradā bahussutā
dhammadharā dhammānudhammapaṭipannā sāmīcipaṭipannā anudhammacārino
sakaṁ ācariyakaṁ uggahetvā ācikkhanti desenti paññapenti
paṭṭhapenti vivaranti vibhajanti uttānīkaronti uppannaṁ parappavādaṁ
sahadhammena suniggahitaṁ niggahetvā sappāṭihāriyaṁ dhammaṁ desenti
parinibbātudāni bhante bhagavā parinibbātu sugato parinibbānakālodāni
<pb n="2.124"/>
Bhante bhagavato bhāsitā kho panesā bhante bhagavatā
vācā na tāvāhaṁ pāpima parinibbāyissāmi yāva me upāsikā
na sāvikā bhavissanti viyattā vinītā visāradā bahussutā dhammadharā
dhammānudhammapaṭipannā sāmīcipaṭipannā anudhammacāriniyo sakaṁ ācariyakaṁ
uggahetvā ācikkhissanti desessanti paññapessanti paṭṭhapessanti
vivarissanti vibhajissanti uttānīkarissanti uppannaṁ parappavādaṁ
sahadhammena suniggahitaṁ niggahetvā sappāṭihāriyaṁ dhammaṁ desessantīti
etarahi kho pana bhante upāsikā bhagavato sāvikā viyattā vinītā
visāradā bahussutā dhammadharā dhammānudhammapaṭipannā sāmīcipaṭipannā
anudhammacāriniyo sakaṁ <pb ed="P" n="2.106" set="D"/>ācariyakaṁ uggahetvā ācikkhanti desenti
paññapenti paṭṭhapenti vivaranti vibhajanti uttānīkaronti uppannaṁ
parappavādaṁ sahadhammena suniggahitaṁ niggahetvā sappāṭihāriyaṁ dhammaṁ
desenti parinibbātudāni bhante bhagavā parinibbātu sugato
parinibbānakālodāni bhante bhagavato bhāsitā kho panesā bhante
bhagavatā vācā na tāvāhaṁ pāpima parinibbāyissāmi yāva me
idaṁ brahmacariyaṁ na iddhañceva bhavissati phītañca vitthārikaṁ bahujaññaṁ
puthubhūtaṁ yāva devamanussehi suppakāsitanti etarahi kho pana
bhante bhagavato idaṁ brahmacariyaṁ iddhañceva phītañca vitthārikaṁ
bahujaññaṁ puthubhūtaṁ yāva devamanussehi suppakāsitaṁ parinibbātudāni
bhante bhagavā parinibbātu sugato parinibbānakālodāni bhante
<pb n="2.125"/>
Bhagavatoti. Evaṁ vutte bhagavā māraṁ pāpimantaṁ etadavoca
appossukko tvaṁ pāpima hohi na ciraṁ tathāgatassa parinibbānaṁ
bhavissati ito tiṇṇaṁ māsānaṁ accayena tathāgato parinibbāyissatīti.
<p rend="subhead" sid="16">āyusaṅkhāraossajjanaṃ</p>
Athakho bhagavā pāvālacetiye sato sampajāno āyusaṅkhāraṁ
ossajji <note n="1">Ma. Yu. ossaji.</note>. Ossaṭṭhe ca bhagavatā <note n="2">Yu. bhagavato.</note> āyusaṅkhāre mahā bhūmicālo
ahosi bhiṁsanako lomahaṁso <note n="3">Ma. salomahaṁso.</note> devadundabhiyo ca phaliṁsu. Athakho bhagavā
etamatthaṁ viditvā tāyaṁ velāyaṁ imaṁ udānaṁ udānesi
<p n="96"/>Tulamatulañca sambhavaṁ
bhavasaṅkhāramavassajji muni
ajjhattarato samāhito
abhindi <note n="4">Yu. abhida. </note> kavacamivattasambhavanti.
<p rend="subhead" sid="17">mahābhūmicālahetu</p>
<p n="97"/>Athakho āyasmato ānandassa etadahosi acchariyaṁ vata
bho abbhūtaṁ vata bho mahā vatāyaṁ bhūmicālo sumahā vatāyaṁ
bhūmicālo bhiṁsanako lomahaṁso <note n="5">ma Yu. salomahaṁso. ito paraṁ īdisameva.</note> devadundabhiyo <note n="6">Ma. Yu. devadundubhiyo. ito paraṁ  īdisameva.</note> ca phaliṁsu ko nu kho
hetu ko paccayo mahato bhūmicālassa pātubhāvāyāti. Athakho
āyasmā ānando yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi. Ekamantaṁ nisinno kho
āyasmā ānando bhagavantaṁ etadavoca acchariyaṁ bhante abbhūtaṁ
bhante mahā vatāyaṁ bhante bhūmicālo sumahā vatāyaṁ bhante
bhūmicālo bhiṁsanako lomahaṁso devadundabhiyo ca phaliṁsu ko nu kho
<pb n="2.126"/>
Bhante hetu ko paccayo mahato bhūmicālassa pātubhāvāyāti.
<p rend="subhead" sid="18">aṭṭha parisā</p>
<p n="98"/>Aṭṭha kho ime ānanda hetū aṭṭha paccayā mahato
bhūmicālassa pātubhāvāya. Katame aṭṭha. Ayaṁ ānanda mahāpaṭhavī
udake patiṭṭhitā udakaṁ vāte patiṭṭhitaṁ vāto ākāsaṭṭho
hoti so kho ānanda samayo yaṁ mahāvātā vāyanti mahāvātā
vāyantā udakaṁ kampenti udakaṁ kampitaṁ paṭhaviṁ kampeti ayaṁ
paṭhamo hetu paṭhamo paccayo mahato bhūmicālassa pātubhāvāya.
Puna caparaṁ ānanda samaṇo vā hoti brāhmaṇo vā iddhimā
cetovasippatto devo vā mahiddhiko mahānubhāvo tassa <note n="1">Sī. Yu. yassa.</note> parittā
paṭhavisaññā bhāvitā hoti appamāṇā āposaññā so imaṁ
paṭhaviṁ kampeti saṅkampeti sampakampeti sampavedheti ayaṁ dutiyo
hetu dutiyo paccayo mahato bhūmicālassa pātubhāvāya. Puna
caparaṁ ānanda yadā bodhisatto tusitā kāyā cavitvā sato
sampajāno mātu kucchiṁ okkamati tadāyaṁ paṭhavī kampati saṅkampati
sampakampati sampavedhati ayaṁ tatiyo hetu tatiyo paccayo mahato
bhūmicālassa pātubhāvāya. Puna caparaṁ ānanda yadā bodhisatto
sato sampajāno mātu kucchimhā nikkhamati tadāyaṁ paṭhavī kampati
saṅkampati sampakampati sampavedhati ayaṁ catuttho hetu catuttho
paccayo mahato bhūmicālassa pātubhāvāya. Puna caparaṁ ānanda
<pb n="2.127"/>
Yadā tathāgato anuttaraṁ sammāsambodhiṁ abhisambujjhati tadāyaṁ
paṭhavī kampati saṅkampati sampakampati sampavedhati ayaṁ pañcamo
hetu pañcamo paccayo mahato bhūmicālassa pātubhāvāya. Puna
caparaṁ ānanda yadā tathāgato anuttaraṁ dhammacakkaṁ pavattesi <note n="1">Ma. Yu. pavatteti.</note>
tadāyaṁ paṭhavī kampati saṅkampati sampakampati sampavedhati ayaṁ
chaṭṭho hetu chaṭṭho paccayo mahato bhūmicālassa pātubhāvāya.
Puna caparaṁ ānanda yadā tathāgato sato sampajāno āyusaṅkhāraṁ
ossajjati tadāyaṁ paṭhavī kampati saṅkampati sampakampati sampavedhati
ayaṁ sattamo hetu sattamo paccayo mahato bhūmicālassa
pātubhāvāya. Puna caparaṁ ānanda yadā tathāgato anupādisesāya
nibbānadhātuyā parinibbāyati tadāyaṁ paṭhavī kampati saṅkampati
sampakampati sampavedhati ayaṁ aṭṭhamo hetu aṭṭhamo paccayo
mahato bhūmicālassa pātubhāvāya. Ime kho ānanda aṭṭha hetū
aṭṭha paccayā mahato bhūmicālassa pātubhāvāyāti.
<p n="99"/>Aṭṭha kho imā ānanda parisā. Katamā aṭṭha. Khattiyaparisā
brāhmaṇaparisā gahapatiparisā samaṇaparisā cātummahārājikaparisā
tāvatiṁsaparisā māraparisā brahmaparisā. Abhijānāmi kho
panāhaṁ ānanda anekasataṁ khattiyaparisaṁ upasaṅkamitvā <note n="2">upasaṅkamitātipi pāṭho.</note>. Tatrapi mayā
sannisinnapubbañceva sallapitapubbañca sākacchā ca samāpajjitapubbā.
<pb n="2.128"/>
Tattha yādisako tesaṁ vaṇṇo hoti tādisako mayhaṁ
vaṇṇo hoti yādisako tesaṁ saro hoti tādisako mayhaṁ saro
hoti. Dhammiyā ca kathāya sandassemi samādapemi samuttejemi
sampahaṁsemi bhāsamānañca maṁ na jānanti ko nu kho ayaṁ bhāsati devo
vā manusso vāti. Dhammiyā ca kathāya sandassetvā samādapetvā
samuttejetvā sampahaṁsetvā antaradhāyāmi antarahitañca maṁ na
jānanti ko nu kho ayaṁ antarahito devo vā manusso vāti.
Abhijānāmi kho panāhaṁ ānanda anekasataṁ brāhmaṇaparisaṁ .pe.
Gahapatiparisaṁ .pe. Samaṇaparisaṁ .pe. Cātummahārājikaparisaṁ .pe.
Tāvatiṁsaparisaṁ .pe. Māraparisaṁ .pe. Brahmaparisaṁ upasaṅkamitvā.
Tatrapi mayā sannisinnapubbañceva sallapitapubbañca sākacchā ca
samāpajjitapubbā. Tattha yādisako tesaṁ vaṇṇo hoti tādisako
mayhaṁ vaṇṇo hoti yādisako tesaṁ saro hoti tādisako
mayhaṁ saro hoti. Dhammiyā ca kathāya sandassemi samādapemi
samuttejemi sampahaṁsemi bhāsamānañca maṁ na jānanti ko nu
kho ayaṁ bhāsati devo vā manusso vāti. <pb ed="P" n="2.110" set="D"/>Dhammiyā ca kathāya
sandassetvā samādapetvā samuttejetvā sampahaṁsetvā antaradhāyāmi
antarahitañca maṁ na jānanti ko nu kho ayaṁ antarahito
devo vā manusso vāti. Imā kho ānanda aṭṭha parisā.
<p rend="subhead" sid="19">aṭṭha abhibhāyatanāni</p>
<p n="100"/>Aṭṭha kho imāni ānanda abhibhāyatanāni. Katamāni
<pb n="2.129"/>
Aṭṭha. Ajjhattaṁrūpasaññī eko bahiddhārūpāni passati parittāni
suvaṇṇadubbaṇṇāni tāni abhibhuyya jānāmi passāmīti evaṁsaññī
hoti idaṁ paṭhamaṁ abhibhāyatanaṁ. Ajjhattaṁrūpasaññī eko
bahiddhārūpāni passati appamāṇāni suvaṇṇadubbaṇṇāni tāni
abhibhuyya jānāmi passāmīti evaṁsaññī hoti idaṁ dutiyaṁ
abhibhāyatanaṁ. Ajjhattaṁarūpasaññī eko bahiddhārūpāni passati
parittāni suvaṇṇadubbaṇṇāni tāni abhibhuyya jānāmi passāmīti
evaṁsaññī hoti idaṁ tatiyaṁ abhibhāyatanaṁ. Ajjhattaṁarūpasaññī
eko bahiddhārūpāni passati appamāṇāni suvaṇṇadubbaṇṇāni
tāni abhibhuyya jānāmi passāmīti evaṁsaññī hoti idaṁ catutthaṁ
abhibhāyatanaṁ. Ajjhattaṁarūpasaññī eko bahiddhārūpāni passati
nīlāni nīlavaṇṇāni nīlanidassanāni nīlanibhāsāni seyyathāpi nāma
ummāpupphaṁ nīlaṁ nīlavaṇṇaṁ nīlanidassanaṁ nīlanibhāsaṁ seyyathā <note n="1">Ma. seyyathāpi. ito paraṁ īdisameva.</note> vā
pana taṁ vatthaṁ bārāṇaseyyakaṁ ubhatobhāgavimaṭṭhaṁ nīlaṁ nīlavaṇṇaṁ
nīlanidassanaṁ nīlanibhāsaṁ evameva ajjhattaṁarūpasaññī eko
bahiddhārūpāni passati nīlāni nīlavaṇṇāni nīlanidassanāni nīlanibhāsāni
tāni abhibhuyya jānāmi passāmīti evaṁsaññī hoti idaṁ pañcamaṁ
abhibhāyatanaṁ. <pb ed="P" n="2.111" set="D"/>Ajjhattaṁarūpasaññī eko bahiddhārūpāni passati
pītāni pītavaṇṇāni pītanidassanāni pītanibhāsāni seyyathāpi nāma
kaṇṇikārapupphaṁ pītaṁ pītavaṇṇaṁ pītanidassanaṁ pītanibhāsaṁ seyyathā
<pb n="2.130"/>
Vā pana taṁ vatthaṁ bārāṇaseyyakaṁ ubhatobhāgavimaṭṭhaṁ pītaṁ pītavaṇṇaṁ
pītanidassanaṁ pītanibhāsaṁ evameva ajjhattaṁarūpasaññī eko
bahiddhārūpāni passati pītāni pītavaṇṇāni pītanidassanāni pītanibhāsāni
tāni abhibhuyya jānāmi passāmīti evaṁsaññī hoti idaṁ chaṭṭhaṁ
abhibhāyatanaṁ. Ajjhattaṁarūpasaññī eko bahiddhārūpāni passati
lohitakāni lohitakavaṇṇāni lohitakanidassanāni lohitakanibhāsāni
seyyathāpi nāma bandhujīvakaṁ pupphaṁ lohitakaṁ lohitakavaṇṇaṁ
lohitakanidassanaṁ lohitakanibhāsaṁ seyyathā vā pana taṁ vatthaṁ bārāṇaseyyakaṁ
ubhatobhāgavimaṭṭhaṁ lohitakaṁ lohitakavaṇṇaṁ lohitakanidassanaṁ
lohitakanibhāsaṁ evameva ajjhattaṁarūpasaññī eko bahiddhārūpāni passati
lohitakāni lohitakavaṇṇāni lohitakanidassanāni lohitakanibhāsāni
tāni abhibhuyya jānāmi passāmīti evaṁsaññī hoti idaṁ sattamaṁ
abhibhāyatanaṁ. Ajjhattaṁarūpasaññī eko bahiddhārūpāni passati
odātāni odātavaṇṇāni odātanidassanāni odātanibhāsāni
seyyathāpi nāma osadhitārakā odātā odātavaṇṇā
odātanidassanā odātanibhāsā seyyathā vā pana taṁ vatthaṁ
bārāṇaseyyakaṁ ubhatobhāgavimaṭṭhaṁ odātaṁ odātavaṇṇaṁ odātanidassanaṁ
odātanibhāsaṁ evameva ajjhattaṁarūpasaññī eko bahiddhārūpāni
passati odātāni odātavaṇṇāni odātanidassanāni
tāni abhibhuyya jānāmi passāmīti evaṁsaññī hoti idaṁ aṭṭhamaṁ
<pb n="2.131"/>
Abhibhāyatanaṁ. Imāni kho ānanda aṭṭha abhibhāyatanāni.
<p rend="subhead" sid="20">aṭṭha vimokkhā</p>
<p n="101"/>Aṭṭha kho ime ānanda vimokkhā. Katame aṭṭha.
Rūpī rūpāni passati ayaṁ paṭhamo vimokkho. <pb ed="P" n="2.112" set="D"/>Ajjhattaṁarūpasaññī
bahiddhārūpāni passati ayaṁ dutiyo vimokkho. Subhanteva adhimutto
hoti ayaṁ tatiyo vimokkho. Sabbaso rūpasaññānaṁ samatikkamā
paṭighasaññānaṁ atthaṅgamā nānattasaññānaṁ amanasikārā ananto
ākāsoti ākāsānañcāyatanaṁ upasampajja viharati ayaṁ catuttho
vimokkho. Sabbaso ākāsānañcāyatanaṁ samatikkamma anantaṁ
viññāṇanti viññāṇañcāyatanaṁ upasampajja viharati ayaṁ pañcamo
vimokkho. Sabbaso viññāṇañcāyatanaṁ samatikkamma natthi
kiñcīti ākiñcaññāyatanaṁ upasampajja viharati ayaṁ chaṭṭho
vimokkho. Sabbaso ākiñcaññāyatanaṁ samatikkamma nevasaññānāsaññāyatanaṁ
upasampajja viharati ayaṁ sattamo vimokkho.
Sabbaso nevasaññānāsaññāyatanaṁ samatikkamma saññāvedayitanirodhaṁ
upasampajja viharati ayaṁ aṭṭhamo vimokkho. Ime kho ānanda
aṭṭha vimokkhā.
<p n="102"/>Ekamidāhaṁ ānanda samayaṁ uruvelāyaṁ viharāmi najjā
nerañjarāya tīre ajapālanigrodhe paṭhamābhisambuddho. Athakho
ānanda māro pāpimā yenāhaṁ tenupasaṅkami upasaṅkamitvā
ekamantaṁ aṭṭhāsi. Ekamantaṁ ṭhito kho ānanda māro pāpimā
<pb n="2.132"/>
Maṁ etadavoca parinibbātudāni bhante bhagavā parinibbātu sugato
parinibbānakālodāni bhante bhagavatoti evaṁ vutte ahaṁ ānanda
māraṁ pāpimantaṁ <note n="1">Yu. pāpimaṁ.</note> etadavocaṁ na tāvāhaṁ pāpima parinibbāyissāmi
yāva me bhikkhū na sāvakā bhavissanti viyattā vinītā visāradā
bahussutā dhammadharā dhammānudhammapaṭipannā sāmīcipaṭipannā
anudhammacārino sakaṁ ācariyakaṁ uggahetvā ācikkhissanti desessanti
paññapessanti paṭṭhapessanti <pb ed="P" n="2.113" set="D"/>vivarissanti vibhajissanti
uttānīkarissanti <note n="2">Yu. uttānikarissanti. ito paraṁ īdisameva. </note> uppannaṁ parappavādaṁ sahadhammena suniggahitaṁ <note n="3">Yu. suniggīhaṁ.</note>
niggahetvā sappāṭihāriyaṁ dhammaṁ desessanti. Na tāvāhaṁ pāpima
parinibbāyissāmi yāva me bhikkhuniyo na sāvikā bhavissanti viyattā
vinītā visāradā bahussutā dhammadharā dhammānudhammapaṭipannā
sāmīcipaṭipannā anudhammacāriniyo sakaṁ ācariyakaṁ uggahetvā
ācikkhissanti desessanti paññapessanti paṭṭhapessanti vivarissanti
vibhajissanti uttānīkarissanti uppannaṁ parappavādaṁ sahadhammena
suniggahitaṁ niggahetvā sappāṭihāriyaṁ dhammaṁ desessanti. Na
tāvāhaṁ pāpima parinibbāyissāmi yāva me upāsakā na sāvakā
bhavissanti viyattā vinītā visāradā bahussutā dhammadharā
dhammānudhammapaṭipannā sāmīcipaṭipannā anudhammacārino sakaṁ ācariyakaṁ
uggahetvā ācikkhissanti desessanti paññapessanti paṭṭhapessanti
vivarissanti vibhajissanti uttānīkarissanti uppannaṁ parappavādaṁ
<pb n="2.133"/>
Sahadhammena suniggahitaṁ niggahetvā sappāṭihāriyaṁ dhammaṁ desessanti.
Na tāvāhaṁ pāpima parinibbāyissāmi yāva me upāsikā na sāvikā
bhavissanti viyattā vinītā visāradā bahussutā dhammadharā
dhammānudhammapaṭipannā sāmīcipaṭipannā anudhammacāriniyo sakaṁ ācariyakaṁ
uggahetvā ācikkhissanti desessanti paññapessanti paṭṭhapessanti
vivarissanti vibhajissanti uttānīkarissanti uppannaṁ parappavādaṁ
sahadhammena suniggahitaṁ niggahetvā sappāṭihāriyaṁ dhammaṁ desessanti.
Na tāvāhaṁ pāpima parinibbāyissāmi yāva me idaṁ brahmacariyaṁ
iddhañceva bhavissati phītañca vitthārikaṁ bahujaññaṁ puthubhūtaṁ yāva
devamanussehi suppakāsitanti. Idāneva <note n="1">Yu. idāniceva kho.</note> kho ānanda ajja pāvāle <note n="2">Ma. Yu. cāpāle. ito paraṁ īdisameva.</note>
cetiye māro pāpimā yenāhaṁ tenupasaṅkami upasaṅkamitvā
ekamantaṁ aṭṭhāsi. Ekamantaṁ ṭhito kho ānanda māro pāpimā
maṁ etadavoca parinibbātudāni bhante bhagavā parinibbātu sugato
parinibbānakālodāni bhante bhagavato bhāsitā kho panesā bhante
bhagavatā vācā na tāvāhaṁ <pb ed="P" n="2.114" set="D"/>pāpima parinibbāyissāmi yāva me
bhikkhū na sāvakā bhavissanti. Yāva me bhikkhuniyo na sāvikā
bhavissanti. Yāva me upāsakā na sāvakā bhavissanti. Yāva
me upāsikā na sāvikā bhavissanti. Yāva me idaṁ brahmacariyaṁ <note n="3">Ma. Yu. na.</note>
iddhañceva <note n="4">Ma. Yu. na.</note> bhavissati phītañca vitthārikaṁ bahujaññaṁ puthubhūtaṁ yāva
devamanussehi suppakāsitanti. Etarahi kho pana bhante bhagavato
<pb n="2.134"/>
Brahmacariyaṁ iddhañceva phītañca vitthārikaṁ bahujaññaṁ puthubhūtaṁ yāva
devamanussehi suppakāsitaṁ parinibbātudāni bhante bhagavā
parinibbātu sugato parinibbānakālodāni bhante bhagavatoti. Evaṁ
vutte ahaṁ ānanda māraṁ pāpimantaṁ etadavocaṁ appossukko
tvaṁ pāpima hohi na ciraṁ tathāgatassa parinibbānaṁ bhavissati ito
tiṇṇaṁ māsānaṁ accayena tathāgato parinibbāyissatīti idāneva
kho ānanda ajja pāvāle cetiye tathāgatena satena sampajānena
āyusaṅkhāro ossaṭṭhoti.
<p rend="subhead" sid="21">ānandayācanakathā</p>
<pb ed="P" n="2.115" set="D"/>Evaṁ vutte āyasmā ānando bhagavantaṁ
etadavoca tiṭṭhatu bhante bhagavā kappaṁ tiṭṭhatu sugato kappaṁ
bahujanahitāya bahujanasukhāya lokānukampāya atthāya hitāya sukhāya
devamanussānanti. Alaṁdāni ānanda mā tathāgataṁ yāci
akālodāni ānanda tathāgataṁ yācanāyāti. Dutiyampi kho āyasmā
ānando .pe. Tatiyampi kho āyasmā ānando bhagavantaṁ
etadavoca tiṭṭhatu bhante bhagavā kappaṁ tiṭṭhatu sugato kappaṁ
bahujanahitāya bahujanasukhāya lokānukampāya atthāya hitāya sukhāya
devamanussānanti. Saddahasi tvaṁ ānanda tathāgatassa bodhinti.
Evaṁ bhante. Atha kiñcarahi tvaṁ ānanda tathāgataṁ yāvatatiyakaṁ
abhinippīḷesīti. Sammukhā me taṁ bhante bhagavato sutaṁ sammukhā
paṭiggahitaṁ yassa kassaci ānanda cattāro iddhipādā bhāvitā
bahulīkatā yānīkatā <note n="1">Yu. yānikatā. ito paraṁ īdisameva.</note> vatthukatā anuṭṭhitā paricitā susamāraddhā so
<pb n="2.135"/>
Ākaṅkhamāno kappaṁ vā tiṭṭheyya kappāvasesaṁ vā tathāgatassa
kho ānanda cattāro iddhipādā bhāvitā bahulīkatā yānīkatā
vatthukatā anuṭṭhitā paricitā susamāraddhā ākaṅkhamāno ānanda
tathāgato kappaṁ vā tiṭṭheyya kappāvasesaṁ vāti. Saddahasi tvaṁ
ānandāti. Evaṁ bhante. Tasmātihānanda tuyhevetaṁ dukkaṭaṁ
tuyhevetaṁ aparaddhaṁ yaṁ tvaṁ tathāgatena evaṁ oḷārike nimitte
kayiramāne oḷārike obhāse kayiramāne nāsakkhi paṭivijjhituṁ na
tathāgataṁ yāci tiṭṭhatu <note n="1">Ma. bhante.</note> bhagavā kappaṁ tiṭṭhatu sugato kappaṁ
bahujanahitāya bahujanasukhāya lokānukampāya atthāya hitāya sukhāya
devamanussānanti sace tvaṁ ānanda tathāgataṁ yāceyyāsi dve va
te vācā tathāgato paṭikkhipeyya atha tatiyakaṁ adhivāseyya
tasmātihānanda tuyhevetaṁ dukkaṭaṁ tuyhevetaṁ aparaddhaṁ.
<p n="103"/>Ekamidāhaṁ ānanda samayaṁ rājagahe viharāmi gijjhakūṭe
pabbate. Tatrāpi kho tāhaṁ ānanda āmantesiṁ <pb ed="P" n="2.116" set="D"/>ramaṇīyaṁ
ānanda rājagahaṁ ramaṇīyo <note n="2">Ma. ānanda.</note> gijjhakūṭo pabbato yassa kassaci
ānanda cattāro iddhipādā bhāvitā bahulīkatā yānīkatā vatthukatā
anuṭṭhitā paricitā susamāraddhā so ākaṅkhamāno kappaṁ vā
tiṭṭheyya kappāvasesaṁ vā. Tathāgatassa kho ānanda cattāro
iddhipādā bhāvitā bahulīkatā yānīkatā vatthukatā anuṭṭhitā paricitā
susamāraddhā so <note n="3">Yu. ayaṁ pāṭho natthi.</note> ākaṅkhamāno ānanda tathāgato kappaṁ vā
<pb n="2.136"/>
Tiṭṭheyya kappāvasesaṁ vāti evampi kho tvaṁ ānanda tathāgatena
oḷārike nimitte kayiramāne oḷārike obhāse kayiramāne nāsakkhi
paṭivijjhituṁ na tathāgataṁ yāci tiṭṭhatu <note n="1">Ma. bhante.</note> bhagavā kappaṁ tiṭṭhatu
sugato kappaṁ bahujanahitāya bahujanasukhāya lokānukampāya atthāya
hitāya sukhāya devamanussānanti sace tvaṁ ānanda tathāgataṁ
yāceyyāsi dve va te vācā tathāgato paṭikkhipeyya atha
tatiyakaṁ adhivāseyya tasmātihānanda tuyhevetaṁ dukkaṭaṁ tuyhevetaṁ
aparaddhaṁ.
<p n="104"/>Ekamidāhaṁ ānanda samayaṁ tattheva rājagahe viharāmi
gotamanigrodhe <note n="2">Yu. nigordhārāme.</note> .pe. Tattheva rājagahe viharāmi corappapāte.
Tattheva rājagahe viharāmi vebhārapasse sattapaṇṇaguhāyaṁ <note n="3">Ma. Yu. sattapaṇñīguhāyaṁ. ito paraṁ  īdisameva.</note>. Tattheva
rājagahe viharāmi isigilipasse kāḷasilāyaṁ. Tattheva rājagahe
viharāmi sītavane sappasoṇḍikapabbhāre. Tattheva rājagahe viharāmi
tapodārāme. Tattheva rājagahe viharāmi veḷuvane kalandakanivāpe.
Tattheva rājagahe viharāmi jīvakambavane. Tattheva rājagahe viharāmi
maddakucchismiṁ migadāye. Tatrāpi kho tāhaṁ ānanda āmantesiṁ
ramaṇīyaṁ ānanda rājagahaṁ ramaṇīyo gijjhakūṭo pabbato ramaṇīyo
gotamanigrodho ramaṇīyo corappapāto ramaṇīyā vebhārapasse
sattapaṇṇaguhā ramaṇīyā isigilipasse kāḷasilā ramaṇīyo sītavane
sappasoṇḍikapabbhāro <pb ed="P" n="2.117" set="D"/>ramaṇīyo tapodārāmo ramaṇīyo
<pb n="2.137"/>
Veḷuvanakalandakanivāpo <note n="1">Ma. Yu. veḷuvane.</note> ramaṇīyaṁ jīvakambavanaṁ ramaṇīyo maddakucchimigadāyo <note n="2">Ma. Yu. maddakucchismiṁ.</note>
yassa kassaci ānanda cattāro iddhipādā bhāvitā bahulīkatā
yānīkatā vatthukatā anuṭṭhitā paricitā susamāraddhā so ākaṅkhamāno
kappaṁ vā tiṭṭheyya kappāvasesaṁ vā. Tathāgatassa kho ānanda
cattāro iddhipādā bhāvitā bahulīkatā yānīkatā vatthukatā anuṭṭhitā
paricitā susamāraddhā so <note n="3">Yu. ayaṁ pāṭho natthi.</note> ākaṅkhamāno ānanda tathāgato kappaṁ vā
tiṭṭheyya kappāvasesaṁ vāti evampi kho tvaṁ ānanda tathāgatena
oḷārike nimitte kayiramāne oḷārike obhāse kayiramāne nāsakkhi
paṭivijjhituṁ na tathāgataṁ yāci tiṭṭhatu bhagavā kappaṁ tiṭṭhatu
sugato kappaṁ bahujanahitāya bahujanasukhāya lokānukampāya atthāya
hitāya sukhāya devamanussānanti sace tvaṁ ānanda tathāgataṁ
yāceyyāsi dve va te vācā tathāgato paṭikkhipeyya atha
tatiyakaṁ adhivāseyya tasmātihānanda tuyhevetaṁ dukkaṭaṁ tuyhevetaṁ
aparaddhaṁ.
<p n="105"/>Ekamidāhaṁ ānanda samayaṁ idheva vesāliyaṁ viharāmi
udene cetiye. Tatrāpi kho tāhaṁ ānanda āmantesiṁ ramaṇīyā
ānanda vesālī ramaṇīyaṁ udenaṁ cetiyaṁ yassa kassaci ānanda
cattāro iddhipādā bhāvitā bahulīkatā yānīkatā vatthukatā anuṭṭhitā
paricitā susamāraddhā so ākaṅkhamāno kappaṁ vā tiṭṭheyya
kappāvasesaṁ vā. Tathāgatassa kho ānanda cattāro iddhipādā
<pb n="2.138"/>
Bhāvitā bahulīkatā yānīkatā vatthukatā anuṭṭhitā paricitā susamāraddhā
so <note n="1">Yu. ayaṁ pāṭho natthi. ito paraṁ īdisameva.</note> ākaṅkhamāno ānanda tathāgato kappaṁ vā tiṭṭheyya
kappāvasesaṁ vāti evampi kho tvaṁ ānanda tathāgatena oḷārike
nimitte kayiramāne oḷārike obhāse kayiramāne nāsakkhi paṭivijjhituṁ
na tathāgataṁ yāci tiṭṭhatu bhagavā kappaṁ tiṭṭhatu sugato kappaṁ
bahujanahitāya bahujanasukhāya lokānukampāya atthāya hitāya sukhāya
devamanussānanti sace tvaṁ ānanda tathāgataṁ yāceyyāsi dve
va te vācā tathāgato paṭikkhipeyya atha tatiyakaṁ adhivāseyya
tasmātihānanda tuyhevetaṁ dukkaṭaṁ tuyhevetaṁ aparaddhaṁ.
<p n="106"/><pb ed="P" n="2.118" set="D"/>Ekamidāhaṁ ānanda samayaṁ idheva vesāliyaṁ viharāmi
gotamake cetiye .pe. Idheva vesāliyaṁ viharāmi sattambe
cetiye. Idheva vesāliyaṁ viharāmi bahuputte cetiye. Idheva
vesāliyaṁ viharāmi sārandade cetiye. Idāneva kho tāhaṁ ānanda
ajja pāvāle cetiye āmantesiṁ ramaṇīyā ānanda vesālī
ramaṇīyaṁ udenaṁ cetiyaṁ ramaṇīyaṁ gotamakaṁ cetiyaṁ ramaṇīyaṁ sattambaṁ
cetiyaṁ ramaṇīyaṁ bahuputtaṁ cetiyaṁ ramaṇīyaṁ sārandadaṁ cetiyaṁ ramaṇīyaṁ
pāvālaṁ cetiyaṁ yassa kassaci ānanda cattāro iddhipādā bhāvitā
bahulīkatā yānīkatā vatthukatā anuṭṭhitā paricitā susamāraddhā so
ākaṅkhamāno kappaṁ vā tiṭṭheyya kappāvasesaṁ vā. Tathāgatassa
kho ānanda cattāro iddhipādā bhāvitā bahulīkatā yānīkatā
<pb n="2.139"/>
Vatthukatā anuṭṭhitā paricitā susamāraddhā so ākaṅkhamāno ānanda
tathāgato kappaṁ vā tiṭṭheyya kappāvasesaṁ vāti evampi kho
tvaṁ ānanda tathāgatena oḷārike nimitte kayiramāne oḷārike
obhāse kayiramāne nāsakkhi paṭivijjhituṁ na tathāgataṁ yāci tiṭṭhatu
bhagavā kappaṁ tiṭṭhatu sugato kappaṁ bahujanahitāya bahujanasukhāya
lokānukampāya atthāya hitāya sukhāya devamanussānanti sace
tvaṁ ānanda tathāgataṁ yāceyyāsi dve va te vācā tathāgato
paṭikkhipeyya atha tatiyakaṁ adhivāseyya tasmātihānanda tuyhevetaṁ
dukkaṭaṁ tuyhevetaṁ aparaddhaṁ na nu evaṁ <note n="1">Ma. etaṁ.</note> ānanda mayā paṭikacceva <note n="2">Sī. Yu. paṭigacceva.</note>
akkhātaṁ sabbeheva piyehi manāpehi nānābhāvo vinābhāvo
aññathābhāvo taṁ kutettha ānanda labbhā yantaṁ jātaṁ bhūtaṁ
saṅkhataṁ palokadhammaṁ taṁ vata mā palujjīti netaṁ ṭhānaṁ vijjati.
Yaṁ kho panetaṁ ānanda tathāgatena cattaṁ vantaṁ muttaṁ pahīnaṁ
paṭinissaṭṭhaṁ ossaṭṭho āyusaṅkhāro ekaṁsena vācā <note n="3">Yu. bhagavatā.</note> bhāsitā
na ciraṁ tathāgatassa parinibbānaṁ <pb ed="P" n="2.119" set="D"/>bhavissati ito tiṇṇaṁ māsānaṁ
accayena tathāgato parinibbāyissatīti tañca <note n="4">Yu. taṁ vacanaṁ. </note> tathāgato jīvitahetu
puna paccāgamissatīti netaṁ ṭhānaṁ vijjati. Āyāmānanda yena
mahāvanaṁ yena <note n="5">Yu. ayaṁ pāṭho natthi ito paraṁ īdisameva.</note> kūṭāgārasālā tenupasaṅkamissāmāti. Evaṁ
bhanteti kho āyasmā ānando bhagavato paccassosi. Athakho
<pb n="2.140"/>
Bhagavā āyasmatā ānandena saddhiṁ yena mahāvanaṁ yena
kūṭāgārasālā tenupasaṅkami upasaṅkamitvā āyasmantaṁ ānandaṁ
āmantesi gaccha tvaṁ ānanda yāvatikā bhikkhū vesāliṁ upanissāya
viharanti te sabbe upaṭṭhānasālāyaṁ sannipātehīti. Evaṁ bhanteti
kho āyasmā ānando bhagavato paṭissuṇitvā <note n="1">Yu. paṭissutvā.</note> yāvatikā bhikkhū
vesāliṁ upanissāya viharanti te sabbe upaṭṭhānasālāyaṁ
sannipātetvā yena bhagavā tenupasaṅkami upasaṅkamitvā bhagavantaṁ
abhivādetvā ekamantaṁ aṭṭhāsi. Ekamantaṁ ṭhito kho āyasmā
ānando bhagavantaṁ etadavoca sannipatito bhante bhikkhusaṅgho
yassadāni bhante bhagavā kālaṁ maññatīti.
<p n="107"/>Athakho bhagavā yena upaṭṭhānasālā tenupasaṅkami
upasaṅkamitvā paññatte āsane nisīdi. Nisajja kho bhagavā bhikkhū
āmantesi tasmātiha bhikkhave ye te <note n="2">Yu. vo.</note> mayā dhammā abhiññā
desitā te vo sādhukaṁ uggahetvā āsevitabbā bhāvetabbā
bahulīkātabbā yathayidaṁ brahmacariyaṁ addhaniyaṁ assa ciraṭṭhitikaṁ
tadassa bahujanahitāya bahujanasukhāya lokānukampāya atthāya hitāya
sukhāya devamanussānaṁ. Katame ca te bhikkhave dhammā mayā abhiññā
desitā ye te <note n="3">Ma. Yu. vo.</note> sādhukaṁ uggahetvā āsevitabbā bhāvetabbā
bahulīkātabbā yathayidaṁ <pb ed="P" n="2.120" set="D"/>brahmacariyaṁ addhaniyaṁ assa ciraṭṭhitikaṁ
tadassa bahujanahitāya bahujanasukhāya lokānukampāya atthāya hitāya
<pb n="2.141"/>
Sukhāya devamanussānaṁ. Seyyathīdaṁ. Cattāro satipaṭṭhānā cattāro
sammappadhānā cattāro iddhipādā pañcindriyāni pañca
balāni satta bojjhaṅgā ariyo aṭṭhaṅgiko maggo. Ime
kho te <note n="1">Yu. ayaṁ pāṭho natthi.</note> bhikkhave dhammā mayā abhiññā desitā ye <note n="2">Yu. te vo. Ma. ye vo.</note> te sādhukaṁ
uggahetvā āsevitabbā bhāvetabbā bahulīkātabbā yathayidaṁ
brahmacariyaṁ addhaniyaṁ assa ciraṭṭhitikaṁ tadassa bahujanahitāya
bahujanasukhāya lokānukampāya atthāya hitāya sukhāya
devamanussānanti. Athakho bhagavā bhikkhū āmantesi handadāni bhikkhave
āmantayāmi vo vayadhammā saṅkhārā appamādena sampādetha
na ciraṁ tathāgatassa parinibbānaṁ bhavissati ito tiṇṇaṁ māsānaṁ
accayena tathāgato parinibbāyissatīti. Idamavoca bhagavā idaṁ
vatvāna <note n="3">Yu. vatvā. ito paraṁ  īdisameva.</note> sugato athāparaṁ etadavoca satthā <note n="4">ito paraṁ sīhalapotthake paripakko vayo mayhaṁ ... dukkhassantaṁ  karissatīti dissati.</note>
<p n="108"/>Daharāpi ca ye vuḍḍhā ye bālā ye ca paṇḍitā
aḍḍhā ceva daḷiddā ca sabbe maccuparāyanā.
Yathāpi kumbhakārassa kataṁ mattikabhājanaṁ
khuddakañca mahantañca yañca pakkaṁ yañca āmakaṁ
sabbaṁ bhedapariyantaṁ evaṁ maccānajīvitaṁ.
Athāparaṁ etadavoca satthā
<pb n="2.142"/>
Paripakko vayo mayhaṁ parittaṁ mama jīvitaṁ
pahāya vo gamissāmi kataṁ me saraṇamattano.
Appamattā satīmanto susīlā hotha bhikkhavo
susamāhitasaṅkappā sacittamanurakkhatha.
Yo imasmiṁ dhammavinaye appamatto viharissati <note n="1">Sī. Yu. vihessati. Ma. vihassati.</note>
pahāya jātisaṁsāraṁ dukkhassantaṁ karissatīti.
Tatiyabhāṇavāraṁ. <note n="2">Yu. tatiyakabhāṇavāraṁ niṭṭhitaṁ. Ma. tatiyo  bhāṇavāro.</note>
<p rend="subhead" sid="22">nāgāpalokitaṃ</p>
<p n="109"/><pb ed="P" n="2.122" set="D"/>Athakho bhagavā pubbaṇhasamayaṁ nivāsetvā pattacīvaramādāya
vesāliṁ piṇḍāya pāvisi vesāliyaṁ piṇḍāya caritvā pacchābhattaṁ
piṇḍapātapaṭikkanto nāgāvalokitaṁ <note n="3">Ma. Yu. nāgāpalokitaṁ.</note> vesāliṁ apaloketvā āyasmantaṁ
ānandaṁ āmantesi idaṁ pacchimakaṁ ānanda tathāgatassa
vesāliyā <note n="4">Yu. vesālidassanaṁ.</note> dassanaṁ bhavissati āyāmānanda yena bhaṇḍagāmo <note n="5">Ma. bhaṇḍagāmo.  ito paraṁ īdisameva.</note>
tenupasaṅkamissāmāti. Evaṁ bhanteti kho āyasmā ānando bhagavato
paccassosi. Athakho bhagavā mahatā bhikkhusaṅghena saddhiṁ yena
bhaṇḍagāmo tadavasari. Tatra sudaṁ bhagavā bhaṇḍagāme viharati.
Tatra kho bhagavā bhikkhū āmantesi catunnaṁ bhikkhave dhammānaṁ
ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ
mamañceva tumhākañca. Katamesaṁ catunnaṁ. Ariyassa bhikkhave
sīlassa ananubodhā appaṭivedhā evamidaṁ dīghamaddhānaṁ sandhāvitaṁ
<pb n="2.143"/>
Saṁsaritaṁ mamañceva tumhākañca. Ariyassa bhikkhave samādhissa
ananubodhā appaṭivedhā evamidaṁ dīghamaddhānaṁ sandhāvitaṁ saṁsaritaṁ
mamañceva tumhākañca. Ariyāya bhikkhave paññāya ananubodhā
appaṭivedhā evamidaṁ dīghamaddhānaṁ sandhāvitaṁ saṁsaritaṁ mamañceva
tumhākañca. Ariyāya bhikkhave vimuttiyā ananubodhā appaṭivedhā
evamidaṁ dīghamaddhānaṁ sandhāvitaṁ saṁsaritaṁ mamañceva tumhākañca.
Tayidaṁ bhikkhave ariyaṁ sīlaṁ anubuddhaṁ <pb ed="P" n="2.123" set="D"/>paṭividdhaṁ ariyo samādhi
anubuddho paṭividdho ariyā paññā anubuddhā paṭividdhā ariyā
vimutti anubuddhā paṭividdhā ucchinnā bhavataṇhā khīṇā bhavanetti
natthidāni punabbhavoti. Idamavoca bhagavā idaṁ vatvāna sugato
athāparaṁ etadavoca satthā
<p n="110"/>Sīlaṁ samādhi paññā ca vimutti ca anuttarā
anubuddhā ime dhammā gotamena yasassinā
iti buddho abhiññāya dhammamakkhāti <note n="1">Ma. Yu. dhammamakkhāsi.</note> bhikkhunaṁ
dukkhassantaṅkaro satthā cakkhumā parinibbuboti.
<p n="111"/>Tatrapi sudaṁ bhagavā bhaṇḍagāme viharanto etadeva bahulaṁ
bhikkhūnaṁ dhammiṁ kathaṁ karoti iti sīlaṁ iti samādhi iti paññā
sīlaparibhāvito samādhi mahapphalo hoti mahānisaṁso samādhiparibhāvitā
paññā mahapphalā hoti mahānisaṁsā paññāparibhāvitaṁ cittaṁ sammadeva
āsavehi vimuccati seyyathīdaṁ kāmāsavā bhavāsavā <note n="2">Yu. diṭṭhāsavā.</note> avijjāsavāti.
<p rend="subhead" sid="23">catumahāpadesakathā</p>
<pb n="2.144"/>
<p n="112"/>Athakho bhagavā bhaṇḍagāme yathābhirantaṁ viharitvā āyasmantaṁ
ānandaṁ āmantesi āyāmānanda yena hatthigāmo ambagāmo
jambugāmo yena bhoganagaraṁ tenupasaṅkamissāmāti. Evaṁ bhanteti
kho āyasmā ānando bhagavato paccassosi. Athakho bhagavā
mahatā bhikkhusaṅghena saddhiṁ yena bhoganagaraṁ tadavasari. Tatra
sudaṁ bhagavā bhoganagare viharati ānande cetiye. Tatra kho bhagavā
bhikkhū āmantesi cattārome bhikkhave mahāpadese desessāmi
taṁ suṇātha sādhukaṁ manasikarotha bhāsissāmīti. <pb ed="P" n="2.124" set="D"/>Evaṁ bhanteti
kho te bhikkhū bhagavato paccassosuṁ. Bhagavā etadavoca
<p n="113"/>Idha bhikkhave bhikkhu evaṁ vadeyya sammukhā metaṁ
āvuso bhagavato sutaṁ sammukhā paṭiggahitaṁ ayaṁ dhammo ayaṁ
vinayo idaṁ satthu sāsananti tassa bhikkhave bhikkhuno bhāsitaṁ neva
abhinanditabbaṁ nappaṭikkositabbaṁ. Anabhinanditvā appaṭikkositvā
tāni padabyañjanāni sādhukaṁ uggahetvā sutte osāretabbāni <note n="1">Yu. otāretabbāni.</note> vinaye
sandassetabbāni. Tāni ce sutte osāriyamānāni <note n="2">Yu. otāriyamānāni. ito paraṁ īdisameva.</note> vinaye
sandassiyamānāni na ceva sutte osaranti <note n="3">Sī. Yu.  otaranti.</note> na ca <note n="4">Yu. na vinaye.</note> vinaye sandissanti.
Niṭṭhamettha gantabbaṁ addhā idaṁ na ceva tassa bhagavato vacanaṁ
imassa ca bhikkhuno duggahitanti iti hetaṁ bhikkhave chaḍḍeyyātha.
Tāni ce sutte osāriyamānāni vinaye sandassiyamānāni sutte
<pb n="2.145"/>
Ce <note n="1">Ma. Yu. ceva ... ca.</note> osaranti vinaye ce <note n="2">Ma. Yu. ceva ... ca.</note> sandissanti. Niṭṭhamettha gantabbaṁ addhā
idaṁ tassa bhagavato vacanaṁ imassa ca bhikkhuno sugahitanti idaṁ
bhikkhave paṭhamaṁ mahāpadesaṁ dhāreyyātha.
<p n="114"/>Idha pana bhikkhave bhikkhu evaṁ vadeyya amukasmiṁ nāma
āvāse saṅgho viharati sathero sapāmokkho tassa me saṅghassa
sammukhā sutaṁ sammukhā paṭiggahitaṁ ayaṁ dhammo ayaṁ vinayo idaṁ
satthu sāsananti tassa bhikkhave bhikkhuno bhāsitaṁ neva abhinanditabbaṁ
nappaṭikkositabbaṁ. Anabhinanditvā appaṭikkositvā tāni
padabyañjanāni sādhukaṁ uggahetvā sutte osāretabbāni vinaye
sandassetabbāni. Tāni ce sutte osāriyamānāni vinaye
sandassiyamānāni na ceva sutte osaranti na ca vinaye sandissanti.
Niṭṭhamettha gantabbaṁ addhā idaṁ na ceva tassa bhagavato vacanaṁ tassa
ca bhikkhusaṅghassa duggahitanti iti hetaṁ bhikkhave chaḍḍeyyātha.
Tāni ce sutte osāriyamānāni vinaye sandassiyamānāni sutte
ce <note n="3">Ma. Yu. ceva ... ca.</note> osaranti vinaye ca sandissanti. Niṭṭhamettha gantabbaṁ <pb ed="P" n="2.125" set="D"/>addhā
idaṁ tassa bhagavato vacanaṁ tassa ca saṅghassa sugahitanti idaṁ
bhikkhave dutiyaṁ mahāpadesaṁ dhāreyyātha.
<p n="115"/>Idha pana bhikkhave bhikkhu evaṁ vadeyya amukasmiṁ nāma
āvāse sambahulā therā bhikkhū viharanti bahussutā āgatāgamā
dhammadharā vinayadharā mātikādharā tesaṁ me therānaṁ sammukhā sutaṁ
<pb n="2.146"/>
Sammukhā paṭiggahitaṁ ayaṁ dhammo ayaṁ vinayo idaṁ satthu sāsananti
tassa bhikkhave bhikkhuno bhāsitaṁ neva abhinanditabbaṁ .pe. Na
vinaye sandissanti. Niṭṭhamettha gantabbaṁ addhā idaṁ na ceva
tassa bhagavato vacanaṁ tesañca therānaṁ duggahitanti iti hetaṁ
bhikkhave chaḍḍeyyātha. Tāni ce sutte osāriyamānāni .pe.
Vinaye sandissanti. Niṭṭhamettha gantabbaṁ addhā idaṁ tassa
bhagavato vacanaṁ tesañca therānaṁ sugahitanti idaṁ bhikkhave tatiyaṁ
mahāpadesaṁ dhāreyyātha.
<p n="116"/>Idha pana bhikkhave bhikkhu evaṁ vadeyya amukasmiṁ nāma
āvāse <note n="1">Ma. Yu. eko.</note> thero bhikkhu viharati bahussuto āgatāgamo dhammadharo
vinayadharo mātikādharo tassa me therassa sammukhā sutaṁ sammukhā
paṭiggahitaṁ ayaṁ dhammo ayaṁ vinayo idaṁ satthu sāsananti tassa
bhikkhave bhikkhuno bhāsitaṁ neva abhinanditabbaṁ nappaṭikkositabbaṁ.
Anabhinanditvā appaṭikkositvā tāni padabyañjanāni sādhukaṁ uggahetvā
sutte osāretabbāni vinaye sandassitabbāni <note n="2">Ma. Yu. sandassetabbāni.</note>. Tāni ce sutte
osāriyamānāni vinaye sandassiyamānāni na ceva sutte osaranti
na ca <note n="3">Yu. na vinaye ....</note> vinaye sandissanti. Niṭṭhamettha gantabbaṁ .pe. <pb ed="P" n="2.126" set="D"/>Addhā
idaṁ tassa bhagavato vacanaṁ tassa ca therassa sugahitanti idaṁ
bhikkhave catutthaṁ mahāpadesaṁ dhāreyyātha <note n="4">Yu.  dhāreyyāthāti.</note>. Ime kho bhikkhave
cattāro mahāpadese dhāreyyāthāti. Tatrapi sudaṁ bhagavā bhoganagare
<pb n="2.147"/>
Viharati <note n="1">Ma. Yu. viharanto.</note> ānande cetiye etadeva bahulaṁ bhikkhūnaṁ dhammiṁ kathaṁ
karoti iti sīlaṁ iti samādhi iti paññā sīlaparibhāvito
samādhi mahapphalo hoti mahānisaṁso samādhiparibhāvitā paññā
mahapphalā hoti mahānisaṁsā paññāparibhāvitaṁ cittaṁ sammadeva
āsavehi vimuccati seyyathīdaṁ kāmāsavā bhavāsavā avijjāsavāti.
<p rend="subhead" sid="24">kammāraputtacundavatthu</p>
<p n="117"/>Athakho bhagavā bhoganagare yathābhirantaṁ viharitvā āyasmantaṁ
ānandaṁ āmantesi āyāmānanda yena pāvā tenupasaṅkamissāmāti.
Evaṁ bhanteti kho āyasmā ānando bhagavato
paccassosi. Athakho bhagavā mahatā bhikkhusaṅghena saddhiṁ yena
pāvā tadavasari. Tatra sudaṁ bhagavā pāvāyaṁ viharati cundassa
kammāraputtassa ambavane. Assosi kho cundo kammāraputto
bhagavā kira pāvaṁ anuppatto pāvāyaṁ viharati mayhaṁ ambavaneti.
Athakho cundo kammāraputto yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi. Ekamantaṁ
nisinnaṁ kho cundaṁ kammāraputtaṁ bhagavā dhammiyā kathāya sandassesi
samādapesi samuttejesi sampahaṁsesi. Athakho cundo kammāraputto
bhagavatā dhammiyā kathāya sandassito samādapito samuttejito
sampahaṁsito bhagavantaṁ etadavoca adhivāsetu me bhante bhagavā
svātanāya bhattaṁ saddhiṁ bhikkhusaṅghenāti. Adhivāsesi bhagavā tuṇhībhāvena.
Athakho cundo kammāraputto bhagavato adhivāsanaṁ <pb ed="P" n="2.127" set="D"/>viditvā
<pb n="2.148"/>
Uṭṭhāyāsanā bhagavantaṁ abhivādetvā padakkhiṇaṁ katvā pakkāmi.
Athakho cundo kammāraputto tassā rattiyā accayena sake nivesane
paṇītaṁ khādanīyaṁ bhojanīyaṁ paṭiyādāpetvā pahūtañca sūkaramaddavaṁ
bhagavato kālaṁ ārocāpesi kālo bhante niṭṭhitaṁ bhattanti.
Athakho bhagavā pubbaṇhasamayaṁ nivāsetvā pattacīvaramādāya saddhiṁ
bhikkhusaṅghena yena cundassa kammāraputtassa nivesanaṁ tenupasaṅkami
upasaṅkamitvā paññattāsane nisīdi. Nisajja kho bhagavā cundaṁ
kammāraputtaṁ āmantesi yante cunda sūkaramaddavaṁ paṭiyattaṁ tena
maṁ parivisa yaṁ panaññaṁ khādanīyaṁ bhojanīyaṁ paṭiyattaṁ tena bhikkhusaṅghaṁ
parivisāti. Evaṁ bhanteti kho cundo kammāraputto bhagavato
paṭissutvā yaṁ ahosi sūkaramaddavaṁ paṭiyattaṁ tena bhagavantaṁ
parivisi yaṁ panaññaṁ khādanīyaṁ bhojanīyaṁ paṭiyattaṁ tena bhikkhusaṅghaṁ
parivisi. Athakho bhagavā cundaṁ kammāraputtaṁ āmantesi yante
cunda sūkaramaddavaṁ avasiṭṭhaṁ taṁ sobbhe nikhaṇāhi nāhantaṁ
cunda passāmi sadevake loke samārake sabrahmake sassamaṇabrāhmaṇiyā
pajāya sadevamanussāya yassa taṁ paribhuttaṁ sammā
pariṇāmaṁ gaccheyya aññatra tathāgatassāti. Evaṁ bhanteti kho
cundo kammāraputto bhagavato paṭissutvā yaṁ ahosi sūkaramaddavaṁ
avasiṭṭhaṁ taṁ sobbhe nikhaṇitvā yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
<pb n="2.149"/>
Nisinnaṁ kho cundaṁ kammāraputtaṁ bhagavā dhammiyā kathāya sandassetvā
samādapetvā samuttejetvā sampahaṁsetvā uṭṭhāyāsanā pakkāmi.
Athakho bhagavato cundassa kammāraputtassa bhattaṁ bhuttāvissa kharo
ābādho uppajji lohitapakkhandikā sabāḷhā <note n="1">Ma. Yu. pabāḷhā.</note> vedanā vattanti
maraṇantikā. Tāpi <note n="2">Ma. Yu. tā.</note> <pb ed="P" n="2.128" set="D"/>sudaṁ bhagavā sato sampajāno adhivāsesi
avihaññamāno. Athakho bhagavā āyasmantaṁ ānandaṁ āmantesi
āyāmānanda yena kusinārā tenupasaṅkamissāmāti. Evaṁ
bhanteti kho āyasmā ānando bhagavato paccassosi.
<p n="118"/>Cundassa bhattaṁ bhuñjitvā kammārassāti me sutaṁ
ābādhaṁ samphusi dhīro sabāḷhaṁ <note n="3">Ma. Yu. pabāḷhaṁ.</note> maraṇantikaṁ.
Bhuttassa ve <note n="4">Ma. Yu. ca. </note> sūkaramaddavena
byādhī sabāḷhā <note n="5">Ma. Yu. pabāḷhā.</note> udapādi satthu <note n="6">Po. Ma. Yu. satthuno.</note>
virecamāno <note n="7">Yu. viriccamāno.</note> bhagavā avoca
gacchāmahaṁ kusinaraṁ nagaranti.
(imā gāthāyo saṅgītikāle saṅgītikārakehi vuttā <note n="8">Sī. Ma. Yu. ime pāṭhā natthi. </note>)
<p rend="subhead" sid="25">pānīyāharaṇaṃ</p>
<p n="119"/>Athakho bhagavā maggā okkamma yena aññataraṁ rukkhamūlaṁ
tenupasaṅkami upasaṅkamitvā āyasmantaṁ ānandaṁ āmantesi
iṅgha me tvaṁ ānanda catugguṇaṁ saṅghāṭiṁ paññapehi <note n="9">Po. Yu. paññāpesi. ito paraṁ īdisameva.</note> kilantosmi
ānanda nisīdissāmīti. Evaṁ bhanteti kho āyasmā ānando
<pb n="2.150"/>
Bhagavato paṭissutvā catugguṇaṁ saṅghāṭiṁ paññapesi. Nisīdi bhagavā
paññatte āsane. Nisajja kho bhagavā āyasmantaṁ ānandaṁ
āmantesi iṅgha me tvaṁ ānanda pānīyaṁ āhara pipāsitosmi
ānanda pivissāmīti. Evaṁ vutte āyasmā ānando bhagavantaṁ
etadavoca idāni bhante pañcamattāni sakaṭasatāni abhikkantāni
taṁ cakkacchinnaṁ udakaṁ parittaṁ luḷitaṁ āvilaṁ sandati ayaṁ bhante
kakudhanadī <note n="1">Sī. Yu. kakutthā nadītipi kakudhā nadītipi pāṭho. Ma. kakudhānadī.</note> avidūre acchodakā <pb ed="P" n="2.129" set="D"/>sātodakā sītodakā setodakā <note n="2">Sī. Yu.  acchodikā sātodikā sītodikā setakā.</note>
supatitthā ramaṇīyā ettha bhagavā pānīyañca pivissati gattāni
ca sītīkarissatīti <note n="3">Po. Yu. sītaṁ karissatīti. ito paraṁ  īdisameva.</note>. Dutiyampi kho bhagavā āyasmantaṁ ānandaṁ
āmantesi iṅgha me tvaṁ ānanda pānīyaṁ āhara pipāsitosmi
ānanda pivissāmīti. Dutiyampi kho āyasmā ānando bhagavantaṁ
etadavoca idāni bhante pañcamattāni sakaṭasatāni abhikkantāni
taṁ cakkacchinnaṁ udakaṁ parittaṁ luḷitaṁ āvilaṁ sandati ayaṁ bhante
kakudhanadī avidūre acchodakā sātodakā sītodakā setodakā
supatitthā ramaṇīyā ettha bhagavā pānīyañca pivissati gattānipi <note n="4">Ma. Yu. gattāni ca.</note>
sītīkarissatīti. Tatiyampi kho bhagavā āyasmantaṁ ānandaṁ āmantesi
iṅgha me tvaṁ ānanda pānīyaṁ āhara pipāsitosmi ānanda
pivissāmīti. Evaṁ bhanteti kho āyasmā ānando bhagavato
<pb n="2.151"/>
Paṭissutvā pattaṁ gahetvā yena sā nadikā tenupasaṅkami.
Athakho sā nadikā cakkacchinnā parittā luḷitā āvilā sandamānā
āyasmante ānande upasaṅkamante acchā vippasannā anāvilā
sandati <note n="1">Ma. Yu. sandittha.</note>. Athakho āyasmato ānandassa etadahosi acchariyaṁ
vata bho abbhutaṁ vata bho tathāgatassa mahiddhikatā mahānubhāvatā <note n="2">Po. mahānubhāvakatā.</note>
ayaṁ hi sā nadikā cakkacchinnā parittā luḷitā āvilā sandamānā
mayi upasaṅkamante acchā vippasannā anāvilā sandatīti. Pattena
pānīyaṁ ādāya yena bhagavā tenupasaṅkami upasaṅkamitvā bhagavantaṁ
etadavoca acchariyaṁ bhante abbhutaṁ bhante tathāgatassa mahiddhikatā
mahānubhāvatā <note n="3">Po. mahānubhāvakatā.</note> idāni sā bhante nadikā cakkacchinnā parittā
luḷitā āvilā sandamānā mayi upasaṅkamante acchā vippasannā
anāvilā sandittha pivatu bhagavā pānīyaṁ pivatu sugato pānīyanti.
Athakho bhagavā pānīyaṁ apāyi.
<p rend="subhead" sid="26">pukkusamallaputtavatthu</p>
<p n="120"/><pb ed="P" n="2.130" set="D"/>Tena kho pana samayena pukkuso mallaputto āḷārassa
kālāmassa sāvako kusinārāya pāvaṁ addhānamaggapaṭipanno hoti.
Addasā kho pukkuso mallaputto bhagavantaṁ aññatarasmiṁ rukkhamūle
nisinnaṁ disvāna yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi. Ekamantaṁ nisinno kho
pukkuso mallaputto bhagavantaṁ etadavoca acchariyaṁ bhante abbhutaṁ
bhante santena vata bhante pabbajitā vihārena viharanti bhūtapubbaṁ
<pb n="2.152"/>
Bhante āḷāro kālāmo addhānamaggapaṭipanno maggā okkamma
avidūre aññatarasmiṁ rukkhamūle divāvihāraṁ <note n="1">Yu. divāvihāre.</note> nisīdi athakho bhante
pañcamattāni sakaṭasatāni āḷāraṁ kālāmaṁ nissāya nissāya atikkamiṁsu
athakho bhante aññataro puriso tassa sakaṭasatthassa piṭṭhito
piṭṭhito āgacchanto yena āḷāro kālāmo tenupasaṅkami
upasaṅkamitvā āḷāraṁ kālāmaṁ etadavoca api bhante pañcamattāni
sakaṭasatāni atikkantāni addasāti na kho ahaṁ āvuso
addasanti kiṁ pana bhante saddaṁ assosīti na kho ahaṁ āvuso
saddaṁ assosinti kiṁ pana bhante sutto ahosīti na kho
ahaṁ āvuso sutto ahosinti kiṁ pana bhante saññī ahosīti
evamāvusoti so tvaṁ bhante saññī samāno jāgaro pañcamattāni
sakaṭasatāni nissāya nissāya atikkantāni neva addasa na
pana saddaṁ assosi api hi <note n="2">Ma. su..</note> te bhante saṅghāṭi rajena okiṇṇāti
evamāvusoti athakho bhante tassa purisassa etadahosi acchariyaṁ
vata bho abbhutaṁ vata bho santena vata bho pabbajitā vihārena
viharanti yatra hi nāma saññī <pb ed="P" n="2.131" set="D"/>samāno jāgaro pañcamattāni
sakaṭasatāni nissāya nissāya atikkantāni neva dakkhati na pana
saddaṁ sossatīti āḷāre kālāme uḷāraṁ pasādaṁ pavedetvā
pakkāmīti. Taṁ kiṁ maññasi pukkusa katamaṁ nu kho dukkarataraṁ
vā durabhisambhavataraṁ vā yo vā saññī samāno jāgaro pañcamattāni
<pb n="2.153"/>
Sakaṭasatāni nissāya nissāya atikkantāni neva passeyya
na pana saddaṁ suṇeyya yo vā saññī samāno jāgaro deve
vassante deve gaḷagaḷāyante vijjutāsu <note n="1">Ma. vijjullatāsu. ito paraṁ īdisameva.</note> niccharantīsu asaniyā phalantiyā
neva passeyya na pana saddaṁ suṇeyyāti. Kiṁ hi bhante <note n="2">Yu. tāni.</note>
karissanti pañca vā sakaṭasatāni cha vā sakaṭasatāni satta vā
sakaṭasatāni aṭṭha vā sakaṭasatāni nava vā sakaṭasatāni dasa vā
sakaṭasatāni .pe. Sahassaṁ vā sakaṭasatāni <note n="3">Ma. sakaṭasatasahassaṁ  vā.</note> athakho etadeva
dukkaratarañceva durabhisambhavatarañca yo saññī samāno jāgaro
deve vassante deve gaḷagaḷāyante vijjutāsu niccharantīsu asaniyā
phalantiyā neva passeyya na pana saddaṁ suṇeyyāti.
<p n="121"/>Ekamidāhaṁ pukkusa samayaṁ ātumāyaṁ viharāmi bhūsāgāre.
Tena kho pana samayena deve vassante deve gaḷagaḷāyante vijjutāsu
niccharantīsu asaniyā phalantiyā avidūre bhūsāgārassa dve kassakā
bhātaro hatā cattāro ca balibaddā. Athakho pukkusa ātumāyaṁ
mahājanakāyo nikkhamitvā yena te dve kassakā bhātaro hatā
cattāro ca balibaddā tenupasaṅkami. Tena kho panāhaṁ pukkusa
samayena bhūsāgārā nikkhamitvā bhūsāgāradvāre abbhokāse caṅkamāmi.
Athakho pukkusa aññataro puriso tamhā mahājanakāyā yenāhaṁ
tenupasaṅkami upasaṅkamitvā maṁ abhivādetvā ekamantaṁ aṭṭhāsi.
<pb n="2.154"/>
Ekamantaṁ ṭhitaṁ kho ahaṁ pukkusa taṁ purisaṁ etadavocaṁ kinnu kho
so āvuso mahājanakāyo sannipatitoti. <pb ed="P" n="2.132" set="D"/>Idāni bhante deve
vassante deve gaḷagaḷāyante vijjutāsu niccharantīsu asaniyā phalantiyā
dve kassakā bhātaro hatā cattāro ca balibaddā ettha <note n="1">Ma. Yu. etthe.</note> so
mahājanakāyo sannipatito tvaṁ pana bhante kva ahosīti.
Idheva kho ahaṁ āvuso ahosinti. Kiṁ pana bhante addasāti.
Na kho ahaṁ āvuso addasanti. Kiṁ pana bhante saddaṁ assosīti.
Na kho ahaṁ āvuso saddaṁ assosinti. Kiṁ pana bhante sutto
ahosīti. Na kho ahaṁ āvuso sutto ahosinti. Kiṁ pana
bhante saññī ahosīti. Evamāvusoti. So tvaṁ bhante saññī
samāno jāgaro deve vassante deve gaḷagaḷāyante vijjutāsu
niccharantīsu asaniyā phalantiyā neva addasa na pana saddaṁ
assosīti. Evamāvusoti. Athakho pukkusa tassa purisassa
etadahosi acchariyaṁ vata bho abbhutaṁ vata bho santena vata
bho pabbajitā vihārena viharanti yatra hi nāma saññī samāno
jāgaro deve vassante deve gaḷagaḷāyante vijjutāsu niccharantīsu
asaniyā phalantiyā neva dakkhissati <note n="2">Ma. dakkhati. Yu. dakkhiti.</note> na pana saddaṁ suṇissatīti.
Mayi uḷāraṁ pasādaṁ pavedetvā padakkhiṇaṁ katvā pakkāmīti.
Evaṁ vutte pukkuso mallaputto bhagavantaṁ etadavoca esāhaṁ
bhante yo <note n="3">Ma. Yu. me..</note> āḷāre kālāme pasādo taṁ mahāvāte vā ophunāmi
<pb n="2.155"/>
Sīghasotāya vā nadiyā pavāhemi abhikkantaṁ bhante abhikkantaṁ
bhante seyyathāpi bhante nikkujjitaṁ vā ukkujjeyya paṭicchannaṁ
vā vivareyya mūḷhassa vā maggaṁ ācikkheyya andhakāre vā
telappajjotaṁ dhāreyya cakkhumanto rūpāni dakkhanti <note n="1">Po. Ma. dakkhantīti. Yu. dakkhintīti.</note> evameva
bhagavatā anekapariyāyena dhammo pakāsito esāhaṁ bhante bhagavantaṁ
saraṇaṁ gacchāmi <pb ed="P" n="2.133" set="D"/>dhammañca bhikkhusaṅghañca upāsakaṁ maṁ bhagavā dhāretu
ajjatagge pāṇupetaṁ saraṇaṅgatanti. Athakho pukkuso mallaputto
aññataraṁ purisaṁ āmantesi iṅgha me tvaṁ bhaṇe siṅgivaṇṇaṁ
yugamaṭṭhaṁ dhāraṇīyaṁ āharāti. Evaṁ bhanteti kho so puriso
pukkusassa mallaputtassa paṭissutvā taṁ siṅgivaṇṇaṁ yugamaṭṭhaṁ dhāraṇīyaṁ
āhari. Athakho pukkuso mallaputto taṁ siṅgivaṇṇaṁ yugamaṭṭhaṁ
dhāraṇīyaṁ bhagavato upanāmesi idaṁ bhante siṅgivaṇṇaṁ yugamaṭṭhaṁ
dhāraṇīyaṁ taṁ me bhante bhagavā paṭiggaṇhātu anukampaṁ upādāyāti.
Tenahi pukkusa ekena maṁ acchādehi ekena ānandanti.
Evaṁ bhanteti kho pukkuso mallaputto bhagavato paṭissutvā ekena
bhagavantaṁ acchādesi ekena āyasmantaṁ ānandaṁ. Athakho bhagavā
pukkusaṁ mallaputtaṁ dhammiyā kathāya sandassesi samādapesi samuttejesi
sampahaṁsesi. Athakho pukkuso mallaputto bhagavatā dhammiyā kathāya
sandassito samādapito samuttejito sampahaṁsito uṭṭhāyāsanā
bhagavantaṁ abhivādetvā padakkhiṇaṁ katvā pakkāmi.
<pb n="2.156"/>
<p n="122"/>Athakho āyasmā ānando acirapakkante pukkuse mallaputte
taṁ siṅgivaṇṇaṁ yugamaṭṭhaṁ dhāraṇīyaṁ bhagavato kāyaṁ upanāmesi.
Taṁ bhagavato kāyaṁ upanāmitaṁ hatacchikaṁ <note n="1">Ma. hataccikaṁ. Yu. vītaccīkaṁ. ito paraṁ īdisameva.</note> viya khāyati. Athakho
āyasmā ānando bhagavantaṁ etadavoca acchariyaṁ bhante abbhutaṁ
bhante yāva parisuddho bhante tathāgatassa chavivaṇṇo pariyodāto
idaṁ bhante siṅgivaṇṇaṁ yugamaṭṭhaṁ dhāraṇīyaṁ bhagavato <pb ed="P" n="2.134" set="D"/>kāyaṁ upanāmitaṁ
hatacchikaṁ <note n="1">Ma. hataccikaṁ. Yu. vītaccīkaṁ. ito paraṁ īdisameva.</note> viya khāyatīti. Evametaṁ ānanda dvīsu kho ānanda
kālesu ativiya tathāgatassa kāyo parisuddho hoti chavivaṇṇo
pariyodāto katamesu dvīsu yañca ānanda rattiṁ tathāgato
anuttaraṁ sammāsambodhiṁ abhisambujjhati yañca rattiṁ anupādisesāya
nibbānadhātuyā parinibbāyati imesu kho ānanda dvīsu kālesu
ativiya tathāgatassa kāyo parisuddho hoti chavivaṇṇo pariyodāto
ajja kho panānanda rattiyā pacchime yāme kusinārāyaṁ upavattane
mallānaṁ sālavane antare yamakasālānaṁ tathāgatassa parinibbānaṁ
bhavissati āyāmānanda yena kakudhanadī tenupasaṅkamissāmāti.
Evaṁ bhanteti kho āyasmā ānando bhagavato paccassosi.
<p n="123"/>Siṅgivaṇṇaṁ yugamaṭṭhaṁ pukkuso abhihārayi
tena acchādito satthā somavaṇṇo <note n="2">Sī. Yu. hemavaṇṇo.</note> asobhathāti.
<p n="124"/>Athakho bhagavā mahatā bhikkhusaṅghena saddhiṁ yena kakudhanadī
<pb n="2.157"/>
Tenupasaṅkami upasaṅkamitvā kakudhanadiṁ ajjhogāhetvā nhātvā
ca pivitvā ca paccuttaritvā yena ambavanaṁ tenupasaṅkami upasaṅkamitvā
āyasmantaṁ cundakaṁ āmantesi iṅgha me tvaṁ cundaka catugguṇaṁ
saṅghāṭiṁ paññapehi kilantosmi cundaka nipajjissāmīti.
Evaṁ bhanteti kho āyasmā cundako bhagavato paṭissutvā catugguṇaṁ
saṅghāṭa paññapesi. Athakho bhagavā dakkhiṇena passena sīhaseyyaṁ
kappesi pādena <note n="1">Ma. Yu. pāde.</note> pādaṁ accādhāya sato sampajāno uṭṭhānasaññaṁ
manasikaritvā. Āyasmā pana cundako tattheva bhagavato purato
nisīdi.
<p n="125"/>Gantvāna buddho nadikaṁ <note n="2">Yu. nadiyaṁ.</note> kakudhaṁ
acchodakaṁ sātodakaṁ vippasannaṁ
ogāhi satthā akilantarūpo <note n="3">Yu. sukilantarūpo.</note>
tathāgato appaṭimo ca loke.
Nhātvā ca pivitvā cudakāni <note n="4">Ma. Yu. cudatāri  satthā.</note> sutvā
purakkhato bhikkhugaṇassa majjhe
satthā <note n="5">Ma. vatutā.</note> pavattā bhagavā idha dhamme
upāgami ambavanaṁ mahesi.
Āmantayī cundakaṁ nāma bhikkhuṁ
catugguṇaṁ santhari <note n="6">Ma. santhara. Yu. patthara.</note> me nipajjiṁ <note n="7">Ma. Yu. nipajjaṁ. </note>
so codito <note n="8">Yu. modito.</note> bhāvitattena cundo
<pb n="2.158"/>
Catugguṇaṁ santhari <note n="1">Yu. patthari.</note> khippameva
nipajji satthā akilantarūpo <note n="2">Yu. sukilantarūpo.</note>
cundopi tattha pamukhe nisīdīti.
<p n="126"/>Athakho bhagavā āyasmantaṁ ānandaṁ āmantesi siyā kho
panānanda cundassa kammāraputtassa koci vippaṭisāraṁ uppādeyya
tassa te āvuso cunda alābhā tassa te dulladdhaṁ yassa te
tathāgato pacchimaṁ piṇḍapātaṁ paribhuñjitvā parinibbutoti cundassa
kho ānanda kammāraputtassa evaṁ vippaṭisāro paṭivinetabbo
tassa te āvuso cunda lābhā tassa te suladdhaṁ yassa te
tathāgato pacchimaṁ piṇḍapātaṁ paribhuñjitvā parinibbuto sammukhā
metaṁ āvuso cunda bhagavato sutaṁ sammukhā paṭiggahitaṁ dveme
piṇḍapātā samasamaphalā <pb ed="P" n="2.136" set="D"/>samasamavipākā ativiya aññehi piṇḍapātehi
mahapphalatarā ca mahānisaṁsatarā ca. Katame dve. Yañca piṇḍapātaṁ
paribhuñjitvā tathāgato anuttaraṁ sammāsambodhiṁ abhisambujjhati
yañca piṇḍapātaṁ paribhuñjitvā tathāgato anupādisesāya nibbānadhātuyā
parinibbāyati ime dve piṇḍapātā samasamaphalā samasamavipākā
ativiya aññehi piṇḍapātehi mahapphalatarā ca mahānisaṁsatarā
ca āyusaṁvattanikaṁ āyasmatā cundena kammāraputtena kammaṁ
upacitaṁ vaṇṇasaṁvattanikaṁ āyasmatā cundena kammāraputtena kammaṁ
upacitaṁ sukhasaṁvattanikaṁ āyasmatā .pe. Yasasaṁvattanikaṁ .pe.
<pb n="2.159"/>
Saggasaṁvattanikaṁ .pe. Adhipateyyasaṁvattanikaṁ āyasmatā cundena
kammāraputtena kammaṁ upacitanti cundassa ānanda kammāraputtassa
evaṁ vippaṭisāro paṭivinetabboti. Athakho bhagavā etamatthaṁ
viditvā tāyaṁ velāyaṁ imaṁ udānaṁ udānesi
<p n="127"/>Dadato puññaṁ pavaḍḍhati
saṁyamato veraṁ na vīyati <note n="1">Ma. Yu. na cīyati.</note>
kusalo va jahāti pāpakaṁ
rāgadosamohakkhayā nibbutoti <note n="2">Po. parinibbuto. Ma. sanibbuto. Yu. sa nibbuto.</note>.
Catutthabhāṇavāraṁ.
<p rend="subhead" sid="27">yamakasālā</p>
<p n="128"/><pb ed="P" n="2.137" set="D"/>Athakho bhagavā āyasmantaṁ ānandaṁ āmantesi āyāmānanda
yena hiraññavatiyā nadiyā pārimantīraṁ yena kusinārā
upavattanaṁ mallānaṁ sālavanaṁ tenupasaṅkamissāmāti. Evaṁ bhanteti
kho āyasmā ānando bhagavato paccassosi. Athakho bhagavā
mahatā bhikkhusaṅghena saddhiṁ yena hiraññavatiyā nadiyā pārimantīraṁ
yena kusinārā upavattanaṁ mallānaṁ sālavanaṁ tenupasaṅkami
upasaṅkamitvā āyasmantaṁ ānandaṁ āmantesi iṅgha me tvaṁ ānanda
antarena yamakasālānaṁ uttarasīsakaṁ mañcakaṁ paññapehi kilantosmi
ānanda nipajjissāmīti. Evaṁ bhanteti kho āyasmā ānando
bhagavato paṭissutvā antarena yamakasālānaṁ uttarasīsakaṁ mañcakaṁ
paññapesi. Athakho bhagavā dakkhiṇena passena sīhaseyyaṁ kappesi
<pb n="2.160"/>
Pādena pādaṁ accādhāya sato sampajāno.
<p n="129"/>Tena kho pana samayena yamakasālā sabbaphāliphullā
honti akālapupphehi te tathāgatassa sarīraṁ okiranti ajjhokiranti
abhippakiranti tathāgatassa pūjāya. Dibbānipi mandāravapupphāni
antalikkhā papatanti tāni tathāgatassa sarīraṁ okiranti ajjhokiranti
abhippakiranti tathāgatassa pūjāya. Dibbānipi candanacuṇṇāni
antalikkhā sampatanti <note n="1">Ma. Yu. papatanti.</note> tāni tathāgatassa sarīraṁ <pb ed="P" n="2.138" set="D"/>okiranti ajjhokiranti
abhippakiranti tathāgatassa pūjāya. Dibbānipi turiyāni antalikkhe
vajjanti <note n="2">Yu. vajjenti.</note> tathāgatassa pūjāya. Dibbānipi saṅgītāni antalikkhe
vattanti tathāgatassa pūjāya. Athakho bhagavā āyasmantaṁ ānandaṁ
āmantesi sabbaphāliphullā kho ānanda yamakasālā akālapupphehi
<note n="3">Ma. te.</note> Tathāgatassa sarīraṁ okiranti ajjhokiranti abhippakiranti tathāgatassa
pūjāya dibbānipi mandāravapupphāni antalikkhā papatanti tāni
tathāgatassa sarīraṁ okiranti ajjhokiranti abhippakiranti tathāgatassa
pūjāya dibbānipi candanacuṇṇāni antalikkhā papatanti tāni
tathāgatassa sarīraṁ okiranti ajjhokiranti abhippakiranti tathāgatassa
pūjāya dibbānipi turiyāni antalikkhe vajjanti tathāgatassa pūjāya
dibbānipi saṅgītāni antalikkhe vattanti tathāgatassa pūjāya na
kho ānanda ettāvatā va tathāgato sakkato vā hoti garukato
vā mānito vā pūjito vā apacito vā yo kho ānanda
<pb n="2.161"/>
Bhikkhu vā bhikkhunī vā upāsako vā upāsikā vā dhammānudhammapaṭipanno
viharati sāmīcipaṭipanno anudhammacārī so tathāgataṁ
sakkaroti garukaroti māneti pūjeti <note n="1">Ma. apaciyati.</note> paramāya pūjāya tasmātihānanda
dhammānudhammapaṭipannā viharissāma sāmīcipaṭipannā anudhammacārinoti
evañhi vo ānanda sikkhitabbanti.
<p rend="subhead" sid="28">upavāṇatthero</p>
<p n="130"/>Tena kho pana samayena āyasmā upavāṇo bhagavato
purato ṭhito hoti bhagavantaṁ vījamāno. Athakho bhagavā āyasmantaṁ
upavāṇaṁ apasādeti <note n="2">Ma. apasāresi. Yu. apasādesi. ito paraṁ īdisameva.</note> apehi bhikkhu mā me purato aṭṭhāsīti.
Athakho āyasmato ānandassa etadahosi ayaṁ kho <pb ed="P" n="2.139" set="D"/>āyasmā
upavāṇo dīgharattaṁ bhagavato upaṭṭhāko santikāvacaro samīpacārī
atha ca pana bhagavā pacchime kāle āyasmantaṁ upavāṇaṁ apasādeti <note n="3">Ma. apasāresi. Yu. apasādesi. ito paraṁ īdisameva.</note>
apehi bhikkhu mā me purato aṭṭhāsīti ko nu kho hetu ko
paccayo yaṁ bhagavā āyasmantaṁ upavāṇaṁ apasādeti apehi
bhikkhu mā me purato aṭṭhāsīti. Athakho āyasmā ānando
bhagavantaṁ etadavoca ayaṁ bhante āyasmā upavāṇo dīgharattaṁ
bhagavato upaṭṭhāko santikāvacaro samīpacārī atha ca pana bhagavā
pacchime kāle āyasmantaṁ upavāṇaṁ apasādeti apehi bhikkhu
mā me purato aṭṭhāsīti ko nu kho bhante hetu ko paccayo
yaṁ bhagavā āyasmantaṁ upavāṇaṁ apasādeti apehi bhikkhu mā me
purato aṭṭhāsīti. Yebhuyyena ānanda dasasu lokadhātūsu devatā
<pb n="2.162"/>
Sannipatitā tathāgataṁ dassanāya yāvatā ānanda kusinārā upavattanaṁ
mallānaṁ sālavanaṁ samantato dvādasa yojanāni natthi so padeso
vālaggakoṭinituddanamattopi mahesakkhāhi devatāhi apphuṭo devatā
ānanda ujjhāyanti dūrā vatamhā āgatā tathāgataṁ dassanāya
kadāci karahaci tathāgato <note n="1">Ma. Yu. tathāgatā --- sammāsambuddhā.</note> loke uppajjati arahaṁ sammāsambuddho
ajjeva rattiyā pacchimayāme tathāgatassa parinibbānaṁ bhavissati
ayañca mahesakkho bhikkhu bhagavato purato ṭhito ovārento na
mayaṁ labhāma pacchime kāle tathāgataṁ dassanāyāti <note n="2">Yu. (devatā ānanda ujjhāyantīti .) </note>. Kathaṁbhūtā pana
bhante bhagavā devatā manasikarontīti <note n="3">Ma. Yu. manasikarotīti.</note>. Santānanda devatā
ākāse paṭhavīsaññiniyo kese pakiriya kandanti bāhā paggayha
kandanti chinnapādaṁ <note n="4">Ma. Yu. chinnapātaṁ. ito paraṁ īdisameva. </note> viya <pb ed="P" n="2.140" set="D"/>papatanti āvaṭṭanti vivaṭṭanti atikhippaṁ
bhagavā parinibbāyissati atikhippaṁ sugato parinibbāyissati atikhippaṁ
cakkhumā loke <note n="5">Sī. Ma. Yu. cakkhuṁ loke. ito paraṁ īdisameva.</note> antaradhāyissatīti santānanda devatā paṭhaviyā
paṭhavīsaññiniyo kese pakiriya kandanti bāhā paggayha kandanti
chinnapādaṁ viya papatanti āvaṭṭanti vivaṭṭanti atikhippaṁ bhagavā
parinibbāyissati atikhippaṁ sugato parinibbāyissati atikhippaṁ cakkhumā
loke antaradhāyissatīti yā pana tā devatā vītarāgā tā
satā sampajānā adhivāsenti aniccā saṅkhārā taṁ kutettha
labbhāti.
<p rend="subhead" sid="29">catusaṃvejanīyaṭṭhānāni</p>
<pb n="2.163"/>
<p n="131"/>Pubbe bhante disāsu vassaṁ vutthā bhikkhū āgacchanti
tathāgataṁ dassanāya te mayaṁ labhāma manobhāvanīye bhikkhū dassanāya
labhāma payirūpāsanāya bhagavato pana mayaṁ bhante accayena na
labhissāma manobhāvanīye bhikkhū dassanāya na labhissāma
payirūpāsanāyāti. Cattārīmāni ānanda saddhassa kulaputtassa
dassanīyāni saṁvejanīyāni ṭhānāni. Katamāni cattāri. Idha tathāgato
jātoti ānanda saddhassa kulaputtassa dassanīyaṁ saṁvejanīyaṁ ṭhānaṁ idha
tathāgato anuttaraṁ sammāsambodhiṁ abhisambuddhoti ānanda saddhassa
kulaputtassa dassanīyaṁ saṁvejanīyaṁ ṭhānaṁ idha tathāgatena <note n="1">Po. tathāgato ... pavattatīti.</note> anuttaraṁ
dhammacakkaṁ pavattitanti ānanda saddhassa kulaputtassa dassanīyaṁ
saṁvejanīyaṁ ṭhānaṁ idha tathāgato anupādisesāya nibbānadhātuyā
parinibbutoti ānanda saddhassa kulaputtassa dassanīyaṁ saṁvejanīyaṁ ṭhānaṁ
imāni kho ānanda cattāri saddhassa kulaputtassa dassanīyāni
saṁvejanīyāni ṭhānāni āgamissanti kho ānanda saddhā bhikkhū
bhikkhuniyo upāsakā upāsikāyo idha tathāgato jātotipi idha
tathāgato anuttaraṁ sammāsambodhiṁ abhisambuddhotipi idha tathāgatena <note n="2">Po. tathāgato ... pavattatīti.</note>
anuttaraṁ dhammacakkaṁ pavattitantipi idha tathāgato anupādisesāya
nibbānadhātuyā parinibbutotipi ye hi keci ānanda cetiyacārikaṁ
āhiṇḍantā pasannacittā kālaṁ karissanti sabbe te kāyassa
bhedā parammaraṇā sugatiṁ saggaṁ lokaṁ upapajjissantīti.
<p rend="subhead" sid="30">ānandapucchākathā</p>
<pb n="2.164"/>
<p n="132"/>Kathaṁ mayaṁ bhante mātugāme paṭipajjāmāti. Adassanaṁ
ānandāti. Dassane bhagavā sati kathaṁ paṭipajjitabbanti. Anālāpo
ānandāti. Ālapante <note n="1">Po. Ma. Yu. ālapantena pana.</note> bhante kathaṁ paṭipajjitabbanti. Sati ānanda
upaṭṭhāpetabbāti.
<p n="133"/>Kathaṁ mayaṁ bhante tathāgatassa sarīre paṭipajjāmāti.
Abyāvaṭā tumhe ānanda hotha tathāgatassa sarīraṁ pūjāya iṅgha
tumhe ānanda sadatthe ghaṭatha sadatthe <note n="2">Yu. sadatthaṁ.</note> anuyuñjatha sadatthe
appamattā ātāpino pahitattā viharatha santānanda
khattiyapaṇḍitāpi brāhmaṇapaṇḍitāpi gahapatipaṇḍitāpi tathāgate
abhippasannā te tathāgatassa sarīrapūjaṁ karissantīti. Kathaṁ pana
bhante tathāgatassa sarīre paṭipajjitabbanti. Yathā kho ānanda
rañño cakkavattissa sarīre paṭipajjanti evaṁ tathāgatassa sarīre
paṭipajjitabbanti. Kathaṁ pana bhante rañño cakkavattissa sarīre
paṭipajjantīti. Rañño ānanda cakkavattissa sarīraṁ ahatena
vatthena veṭhenti ahatena vatthena veṭhetvā vihatena kappāsena
veṭhenti vihatena kappāsena veṭhetvā ahatena vatthena <pb ed="P" n="2.142" set="D"/>veṭhenti
etena upāyena pañcahi yugasatehi rañño cakkavattissa sarīre <note n="3">Ma. Yu.  sarīraṁ.</note>
veṭhetvā ayasāya teladoṇiyā pakkhipitvā aññissā ayasāya
doṇiyā paṭikkujjitvā sabbagandhānaṁ citakaṁ karitvā rañño cakkavattissa
sarīraṁ jhāpenti <note n="4">Po. jālenti.</note> cātummahāpathe rañño cakkavattissa thūpaṁ
<pb n="2.165"/>
Karonti evaṁ kho ānanda rañño cakkavattissa sarīre paṭipajjanti
yathā kho ānanda rañño cakkavattissa sarīre paṭipajjanti evaṁ
tathāgatassa sarīre paṭipajjitabbaṁ cātummahāpathe tathāgatassa thūpo
kātabbo tattha ye te mālaṁ vā gandhaṁ vā cuṇṇakaṁ vā
āropessanti vā abhivādessanti vā cittaṁ vā pasādessanti
tesantaṁ bhavissati dīgharattaṁ hitāya sukhāyāti.
<p rend="subhead" sid="31">thūpārahapuggalo</p>
<p n="134"/>Cattārome ānanda thūpārahā. Katame cattāro.
Tathāgato arahaṁ sammāsambuddho thūpāraho paccekasambuddho
thūpāraho tathāgatassa sāvako thūpāraho rājā cakkavatti thūpāraho <note n="1">Po. Ma. thūpārahoti.</note>.
Kiñcānanda <note n="2">Sī. katamācānanda. Yu. katamañcānanda.  ito paraṁ īdisameva.</note> atthavasaṁ paṭicca tathāgato arahaṁ sammāsambuddho
thūpāraho. Ayaṁ tassa bhagavato arahato sammāsambuddhassa thūpoti
ānanda bahū <note n="3">Yu. bahujano ... pasādeti. ito paraṁ īdisameva.</note> janā cittaṁ pasādenti te tattha cittaṁ pasādetvā
kāyassa bhedā parammaraṇā sugatiṁ saggaṁ lokaṁ upapajjanti idaṁ
kho ānanda atthavasaṁ paṭicca tathāgato arahaṁ sammāsambuddho
thūpāraho. Kiñcānanda atthavasaṁ paṭicca paccekasambuddho thūpāraho.
Ayaṁ tassa paccekabuddhassa <pb ed="P" n="2.143" set="D"/>thūpoti ānanda bahū janā cittaṁ
pasādenti te tattha cittaṁ pasādetvā kāyassa bhedā parammaraṇā
sugatiṁ saggaṁ lokaṁ upapajjanti idaṁ kho ānanda atthavasaṁ paṭicca
paccekasambuddho thūpāraho. Kiñcānanda atthavasaṁ paṭicca tathāgatassa
<pb n="2.166"/>
Sāvako thūpāraho. Ayaṁ tassa bhagavato arahato sammāsambuddhassa
sāvakathūpoti ānanda bahū janā cittaṁ pasādenti te tattha
cittaṁ pasādetvā kāyassa bhedā parammaraṇā sugatiṁ saggaṁ lokaṁ
upapajjanti idaṁ kho ānanda atthavasaṁ paṭicca tathāgatassa sāvako
thūpāraho. Kiñcānanda atthavasaṁ paṭicca rājā cakkavatti thūpāraho.
Ayaṁ tassa dhammikassa dhammarañño thūpoti ānanda bahū janā cittaṁ
pasādenti te tattha cittaṁ pasādetvā kāyassa bhedā parammaraṇā
sugatiṁ saggaṁ lokaṁ upapajjanti idaṁ kho ānanda atthavasaṁ paṭicca
rājā cakkavatti thūpāraho ime kho ānanda cattāro thūpārahāti.
<p rend="subhead" sid="32">ānandācchariyadhammo</p>
<p n="135"/>Athakho āyasmā ānando vihāraṁ pavisitvā kapisīsaṁ
ālambitvā rodamāno aṭṭhāsi ahañca vatamhi sekkho sakaraṇīyo
satthu ca me parinibbānaṁ bhavissati yo mama anukampakoti. Athakho
bhagavā bhikkhū āmantesi kahaṁ nu kho bhikkhave ānandoti. Eso
bhante āyasmā ānando vihāraṁ pavisitvā kapisīsaṁ ālambitvā
rodamāno ṭhito ahañca vatamhi sekkho sakaraṇīyo satthu
ca me parinibbānaṁ bhavissati yo mama anukampakoti. Athakho
bhagavā aññataraṁ bhikkhuṁ āmantesi ehi tvaṁ bhikkhu mama
vacanena ānandaṁ āmantehi satthā taṁ āvuso ānanda
āmantetīti. <pb ed="P" n="2.144" set="D"/>Evaṁ bhanteti kho so bhikkhu bhagavato paṭissutvā
yenāyasmā ānando tenupasaṅkami upasaṅkamitvā āyasmantaṁ ānandaṁ
<pb n="2.167"/>
Etadavoca satthā taṁ āvuso ānanda āmantetīti. Evamāvusoti
kho āyasmā ānando tassa bhikkhuno paṭissutvā yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinnaṁ kho āyasmantaṁ ānandaṁ bhagavā etadavoca alaṁ
ānanda mā soci mā paridevi na nu evaṁ <note n="1">Ma. Yu. etaṁ.</note> ānanda mayā
paṭikacceva akkhātaṁ sabbeheva piyehi manāpehi nānābhāvo
vinābhāvo aññathābhāvo taṁ kutettha <note n="2">Po. Ma. Yu. ānanda.</note> labbhā yantaṁ jātaṁ bhūtaṁ
saṅkhataṁ palokadhammaṁ taṁ vata mā palujjīti netaṁ ṭhānaṁ vijjati
dīgharattaṁ kho te ānanda tathāgato paccupaṭṭhito mettena
kāyakammena hitena sukhena advayena appamāṇena mettena vacīkammena
hitena sukhena advayena appamāṇena mettena manokammena hitena
sukhena advayena appamāṇena katapuññosi tvaṁ ānanda padhānamanuyuñja
khippaṁ hohipi <note n="3">Ma. Yu. hohisi.</note> anāsavoti. Athakho bhagavā bhikkhū āmantesi
yepi te bhikkhave ahesuṁ atītamaddhānaṁ arahanto sammāsambuddhā
tesampi bhagavantānaṁ etaparamāyeva upaṭṭhākā ahesuṁ seyyathāpi
mayhaṁ ānando yepi te bhikkhave bhavissanti anāgatamaddhānaṁ
arahanto sammāsambuddhā tesampi bhagavantānaṁ etaparamāyeva
upaṭṭhākā bhavissanti seyyathāpi mayhaṁ ānando paṇḍito <note n="4">Yu. kho.</note>
bhikkhave ānando jānāti ayaṁ kālo tathāgataṁ dassanāya
upasaṅkamituṁ ayaṁ kālo bhikkhūnaṁ ayaṁ kālo bhikkhunīnaṁ ayaṁ kālo
<pb n="2.168"/>
Upāsakānaṁ <pb ed="P" n="2.145" set="D"/>ayaṁ kālo upāsikānaṁ ayaṁ kālo rañño rājamahāmattānaṁ
ayaṁ kālo titthiyānaṁ ayaṁ kālo titthiyasāvakānanti.
<p n="136"/>Cattārome bhikkhave acchariyā abbhutadhammā <note n="1">Ma. Yu. abbhutā dhammā.</note> ānande.
Katame cattāro. Sace bhikkhave bhikkhuparisā ānandaṁ dassanāya
upasaṅkamati dassanena sā attamanā hoti tatra ce ānando
dhammaṁ bhāsati bhāsitenapi sā attamanā hoti atittā va
bhikkhave bhikkhuparisā hoti atha ānando tuṇhī hoti sace
bhikkhave bhikkhunīparisā ānandaṁ dassanāya upasaṅkamati dassanena sā
attamanā hoti tatra ce ānando dhammaṁ bhāsati bhāsitenapi
sā attamanā hoti atittā va bhikkhave bhikkhunīparisā hoti
atha <note n="2">Ma. athakho. sabbattha īdisameva. </note> ānando tuṇhī hoti sace bhikkhave upāsakaparisā ānandaṁ
dassanāya upasaṅkamati dassanena sā attamanā hoti tatra ce
ānando dhammaṁ bhāsati bhāsitenapi sā attamanā hoti atittā va
bhikkhave upāsakaparisā hoti atha <note n="3">Ma. athakho. sabbattha īdisameva. </note> ānando tuṇhī hoti sace
bhikkhave upāsikāparisā ānandaṁ dassanāya upasaṅkamati dassanena
sā attamanā hoti tatra ce ānando dhammaṁ bhāsati bhāsitenapi
sā attamanā hoti atittā va bhikkhave upāsikāparisā hoti
atha <note n="4">Ma. athakho. sabbattha īdisameva. </note> ānando tuṇhī hoti ime kho bhikkhave cattāro acchariyā
abbhutadhammā <note n="5">Ma. Yu. abbhutā dhammā.</note> ānande. Cattārome bhikkhave acchariyā abbhutadhammā
raññe cakkavattimhi <note n="6">Ma. katame cattāro.</note> sace bhikkhave khattiyaparisā rājānaṁ cakkavattiṁ
<pb n="2.169"/>
Dassanāya upasaṅkamati dassanena sā attamanā hoti tatra ce
rājā cakkavatti bhāsati bhāsitenapi sā attamanā hoti atittā va
bhikkhave khattiyaparisā hoti atha rājā cakkavatti tuṇhī hoti.
Sace bhikkhave brāhmaṇaparisā. Gahapatiparisā. Samaṇaparisā
rājānaṁ cakkavattiṁ dassanāya upasaṅkamati dassanena sā attamanā
hoti tatra ce rājā cakkavatti bhāsati bhāsitenapi sā attamanā
hoti atittā va bhikkhave samaṇaparisā hoti atha rājā cakkavatti
tuṇhī hotīti <note n="1">Ma. Yu. hoti.</note> <pb ed="P" n="2.146" set="D"/>evameva kho bhikkhave cattāro acchariyā
abbhutadhammā ānanda sace bhikkhave bhikkhuparisā ānandaṁ dassanāya
upasaṅkamati dassanena sā attamanā hoti tatra ce ānando
dhammaṁ bhāsati bhāsitenapi sā attamanā hoti atittā va bhikkhave
bhikkhuparisā hoti atha ānando tuṇhī hoti. Sace bhikkhave
bhikkhunīparisā. Upāsakaparisā. Upāsikāparisā ānandaṁ dassanāya
upasaṅkamati dassanena sā attamanā hoti tatra ce ānando
dhammaṁ bhāsati bhāsitenapi sā attamanā hoti atittā va bhikkhave
upāsikāparisā hoti athakho ānando tuṇhī hoti ime kho
bhikkhave cattāro acchariyā abbhutadhammā ānandeti.
<p rend="subhead" sid="33">mahāsudassanasuttadesanā</p>
<p n="137"/>Evaṁ vutte āyasmā ānando bhagavantaṁ etadavoca
mā bhante bhagavā imasmiṁ khuddakanagarake <note n="2">Yu. kuḍḍanagarake. ito paraṁ īdisameva.</note> ujjaṅgalanagarake sākhānagarake
parinibbāyi <note n="3">Yu.  parinibbāyatu.</note> santi <note n="4">Yu. hi.</note> bhante aññāni mahānagarāni seyyathīdaṁ
<pb n="2.170"/>
Campā rājagahaṁ sāvatthī sāketaṁ kosambī bārāṇasī ettha bhagavā
parinibbāyatu ettha bahū khattiyamahāsālā brāhmaṇamahāsālā
gahapatimahāsālā tathāgate abhippasannā te tathāgatassa sarīrapūjaṁ
karissantīti. Mā hevaṁ ānanda avaca mā hevaṁ ānanda avaca
khuddakanagarakaṁ ujjaṅgalanagarakaṁ sākhānagarakanti bhūtapubbaṁ ānanda
rājā mahāsudassano nāma ahosi cakkavatti dhammiko dhammarājā
cāturanto vijitāvī janapadaṭṭhāvariyappatto sattaratanasamannāgato
rañño ānanda mahāsudassanassa ayaṁ kusinārā kusāvatī nāma
rājadhānī ahosi puratthimena ca pacchimena ca dvādasayojanāni
āyāmena uttarena ca dakkhiṇena ca sattayojanāni vitthārena
kusāvatī ānanda rājadhānī iddhā ceva ahosi phītā <pb ed="P" n="2.147" set="D"/>ca bahujanā
ca ākiṇṇamanussā ca subhikkhā ca seyyathāpi ānanda devānaṁ
ālakamandā nāma rājadhānī iddhā ceva ahosi phītā ca bahujanā
ca ākiṇṇayakkhā ca subhikkhā ca evameva kho ānanda kusāvatī
rājadhānī iddhā ceva ahosi phītā ca bahujanā ca ākiṇṇamanussā
ca subhikkhā ca kusāvatī ānanda rājadhānī dasahi saddehi avivittā
ahosi divā ceva rattiñca seyyathīdaṁ hatthisaddena assasaddena
rathasaddena bherisaddena mudiṅgasaddena <note n="1">Yu. mutiṅga ....</note> vīṇāsaddena gītasaddena
sammasaddena tālasaddena <note n="2">Ma. pāṇitālasaddena.</note> <note n="3">Po. Ma. saṅkhasaddena. </note> asatha <note n="4">Ma. Yu. asanātha. ime asamapāṭhā aññatthāpi evaṁ ñātabbā.</note> pivatha khādathāti dasamena
saddena gaccha tvaṁ ānanda kusinārāyaṁ pavisitvā kosinārakānaṁ
<pb n="2.171"/>
Mallānaṁ ārocehi ajja kho vāsiṭṭhā <note n="1">Sī. Ma. Yu. vāseṭṭhā. ito paraṁ īdisameva.</note> rattiyā pacchime yāme
tathāgatassa parinibbānaṁ bhavissati abhikkamatha vāsiṭṭhā abhikkamatha
vāsiṭṭhā mā pacchā vippaṭisārino ahuvattha amhākañca no
gāmakkhette tathāgatassa parinibbānaṁ ahosi na mayaṁ labhimhā
pacchime kāle tathāgataṁ dassanāyāti. Evaṁ bhanteti kho āyasmā
ānando bhagavato paṭissutvā nivāsetvā pattacīvaraṁ ādāya
adutiyo <note n="2">Sī. Ma. Yu. attadutiyo. </note> kusinārāyaṁ pāvisi.
<p rend="subhead" sid="34">mallānaṃ vandanā</p>
Tena kho pana samayena kosinārakā
mallā saṇṭhāgāre sannipatitā honti kenacideva karaṇīyena.
Athakho āyasmā ānando yena kosinārakānaṁ mallānaṁ saṇṭhāgāraṁ
tenupasaṅkami upasaṅkamitvā kosinārakānaṁ mallānaṁ ārocesi ajja
kho vāsiṭṭhā rattiyā pacchime yāme tathāgatassa parinibbānaṁ
bhavissati abhikkamatha vāsiṭṭhā abhikkamatha vāsiṭṭhā mā pacchā
vippaṭisārino ahuvattha amhākañca no gāmakkhette tathāgatassa
parinibbānaṁ ahosi na mayaṁ labhimhā pacchime kāle tathāgatassa <note n="3">Ma. Yu. tathāgataṁ.</note>
dassanāyāti. Idamāyasmato ānandassa sutvā mallā ca
mallaputtā ca mallasuṇisā ca mallapajāpatiyo ca aghāvino dummanā
cetodukkhasamappitā appekacce kese pakiriya kandanti bāhā
paggayha kandanti chinnapādaṁ viya papatanti āvaṭṭanti vivaṭṭanti atikhippaṁ
bhagavā parinibbāyissati atikhippaṁ sugato parinibbāyissati atikhippaṁ
<pb n="2.172"/>
Cakkhumā loke antaradhāyissatīti. Athakho mallā ca mallaputtā
ca mallasuṇisā ca mallapajāpatiyo ca aghāvino dummanā cetodukkhasamappitā
yena upavattanaṁ mallānaṁ sālavanaṁ yenāyasmā ānando
tenupasaṅkamiṁsu. Athakho āyasmato ānandassa etadahosi sace
kho ahaṁ kosinārake malle ekamekaṁ bhagavantaṁ vandāpessāmi
avandito ca bhagavā kosinārakehi mallehi bhavissati athāyaṁ ratti
vibhāyissati yannūnāhaṁ kosinārake malle kulaparivattaso kulaparivattaso
ṭhapetvā bhagavantaṁ vandāpeyyaṁ itthannāmo bhante mallo
saputto sabhariyo sapariso sāmacco bhagavato pāde sirasā vandatīti.
Athakho āyasmā ānando kosinārake malle kulaparivattaso
kulaparivattaso ṭhapetvā bhagavantaṁ vandāpesi itthannāmo bhante mallo
saputto sabhariyo sapariso sāmacco bhagavato pāde sirasā vandatīti.
Athakho āyasmā ānando etena upāyena paṭhameneva yāmena
kosinārake malle bhagavantaṁ vandāpesi.
<p rend="subhead" sid="35">subhaddaparibbājakavatthu</p>
<p n="138"/>Tena kho pana samayena subhaddo nāma paribbājako
kusinārāyaṁ paṭivasati. Assosi kho subhaddo paribbājako ajjeva
<note n="1">Yu. kira.</note> Rattiyā pacchime yāme samaṇassa gotamassa parinibbānaṁ bhavissatīti.
Athakho subhaddassa paribbājakassa etadahosi sutaṁ kho pana metaṁ
paribbājakānaṁ vuḍḍhānaṁ mahallakānaṁ ācariyapācariyānaṁ bhāsamānānaṁ
kadāci karahaci tathāgatā loke uppajjanti arahanto sammāsambuddhā <note n="2">Ma. Yu. sammāsambuddhāti. ito paraṁ īdisameva.</note>
<pb n="2.173"/>
Ajjeva rattiyā pacchime yāme samaṇassa gotamassa parinibbānaṁ
bhavissati atthi ca me ayaṁ kaṅkhādhammo uppanno evampasanno
ahaṁ samaṇe gotame pahoti me samaṇo gotamo tathā dhammaṁ
desetuṁ yathā ahaṁ imaṁ kaṅkhādhammaṁ pajaheyyanti. Athakho
subhaddo paribbājako yena upavattanaṁ mallānaṁ sālavanaṁ
yenāyasmā ānando tenupasaṅkami upasaṅkamitvā āyasmantaṁ ānandaṁ
etadavoca sutaṁ metaṁ bho ānanda paribbājakānaṁ vuḍḍhānaṁ mahallakānaṁ
ācariyapācariyānaṁ bhāsamānānaṁ kadāci karahaci tathāgatā loke
uppajjanti arahanto sammāsambuddhā ajjeva rattiyā pacchime
yāme samaṇassa gotamassa parinibbānaṁ bhavissati atthi ca me
ayaṁ kaṅkhādhammo uppanno evampasanno ahaṁ samaṇe gotame
pahoti me samaṇo gotamo tathā dhammaṁ desetuṁ yathā ahaṁ
imaṁ kaṅkhādhammaṁ pajaheyyaṁ sādhāhaṁ <note n="1">Sī. Yu. svāhaṁ. ito paraṁ īdisameva.</note> bho ānanda labheyyaṁ samaṇaṁ
gotamaṁ dassanāyāti. Evaṁ vutte āyasmā ānando subhaddaṁ
paribbājakaṁ etadavoca alaṁ āvuso subhadda mā tathāgataṁ viheṭhesi
kilanto bhagavāti. Dutiyampi kho subhaddo paribbājako .pe.
Tatiyampi kho subhaddo paribbājako āyasmantaṁ ānandaṁ etadavoca
sutaṁ metaṁ bho ānanda paribbājakānaṁ vuḍḍhānaṁ mahallakānaṁ
ācariyapācariyānaṁ bhāsamānānaṁ kadāci karahaci tathāgatā loke uppajjanti
<pb n="2.174"/>
Arahanto sammāsambuddhā ajjeva rattiyā pacchime yāme <pb ed="P" n="2.150" set="D"/>samaṇassa
gotamassa parinibbānaṁ bhavissati atthi ca me ayaṁ kaṅkhādhammo
uppanno evampasanno ahaṁ samaṇe gotame pahoti me
samaṇo gotamo tathā dhammaṁ desetuṁ yathā ahaṁ imaṁ kaṅkhādhammaṁ
pajaheyyaṁ <note n="1">Po. Ma. pajaheyyanti.</note> sādhāhaṁ bho ānanda labheyyaṁ samaṇaṁ gotamaṁ dassanāyāti.
Tatiyampi kho āyasmā ānando subhaddaṁ paribbājakaṁ etadavoca
alaṁ āvuso subhadda mā tathāgataṁ viheṭhesi kilanto bhagavāti.
Assosi kho bhagavā āyasmato ānandassa subhaddena paribbājakena
saddhiṁ imaṁ kathāsallāpaṁ. Athakho bhagavā āyasmantaṁ ānandaṁ
āmantesi alaṁ ānanda mā subhaddaṁ vāresi labhatu <note n="2">Ma. Yu. labhataṁ.</note> ānanda
subhaddo tathāgataṁ dassanāya yaṅkiñci maṁ subhaddo pucchissati
sabbantaṁ aññāpekkho va maṁ pucchissati no vihesāpekkho
yañcassāhaṁ puṭṭho byākarissāmi taṁ khippameva ājānissatīti.
Athakho āyasmā ānando subhaddaṁ paribbājakaṁ etadavoca
gacchāvuso subhadda karoti te bhagavā okāsanti. Athakho subhaddo
paribbājako yena bhagavā tenupasaṅkami upasaṅkamitvā bhagavatā
saddhiṁ sammodi sammodanīyaṁ kathaṁ sārāṇīyaṁ vītisāretvā ekamantaṁ
nisīdi. Ekamantaṁ nisinno kho subhaddo paribbājako bhagavantaṁ
etadavoca yeme bho gotama samaṇabrāhmaṇā saṅghino gaṇino
gaṇācariyā ñātā yasassino titthakarā sādhusammatā bahujanassa
<pb n="2.175"/>
Seyyathīdaṁ pūraṇo kassapo makkhali gosālo ajito kesakambalo <note n="1">Sī. Yu. kesakambalī.</note>
pakudho kaccāyano sañjayo velaṭṭhaputto <note n="2">Sī. Yu. velaṭṭhiputto.</note> nigaṇṭho nāṭaputto
sabbe te sakāya paṭiññāya abbhaññiṁsu sabbe <note n="3">Ma. Yu. sabbeva.</note> pana na <pb ed="P" n="2.151" set="D"/>abbhaññiṁsu
udāhu ekacce na abbhaññiṁsūti. Alaṁ subhadda tiṭṭhatetaṁ
sabbe te sakāya paṭiññāya abbhaññiṁsu sabbe <note n="4">Ma. Yu. sabbeva.</note> pana na abbhaññiṁsu
udāhu ekacce abbhaññiṁsu ekacce na abbhaññiṁsūti dhammante
subhadda desissāmi taṁ suṇāhi sādhukaṁ manasikarohi bhāsissāmīti.
Evaṁ bhanteti kho subhaddo paribbājako bhagavato paccassosi.
Bhagavā etadavoca yasmiṁ kho subhadda dhammavinaye ariyo aṭṭhaṅgiko
maggo na upalabbhati samaṇopi tattha na upalabbhati dutiyopi
tattha samaṇo na upalabbhati tatiyopi tattha samaṇopi na upalabbhati
catutthopi tattha samaṇo na upalabbhati yasmiñca kho subhadda
dhammavinaye ariyo aṭṭhaṅgiko maggo upalabbhati samaṇopi tattha
upalabbhati dutiyopi tattha samaṇo upalabbhati tatiyopi tattha
samaṇo upalabbhati catutthopi tattha samaṇo upalabbhati imasmiṁ
kho subhadda dhammavinaye ariyo aṭṭhaṅgiko maggo upalabbhati
idheva subhadda samaṇo idha dutiyo samaṇo idha tatiyo samaṇo
idha catuttho samaṇo suññā parappavādā samaṇebhi aññehi
<pb n="2.176"/>
Ime ca subhadda bhikkhū sammā vihareyyuṁ asuñño loko arahantehi
assāti.
<p n="139"/>Ekūnatiṁsa- <note n="1">Sī. Ma. Yu. ekūnatiṁso.</note> vayasā subhadda
yaṁ pabbajiṁ kiṁkusalānuesī
vassāni paññāsasamādhikāni
yato ahaṁ pabbajito subhadda
ñāyassa dhammassa padesavatti
ito bahiddhā samaṇopi natthi.
Dutiyopi samaṇo natthi tatiyopi samaṇo natthi catutthopi samaṇo
natthi suññā parappavādā samaṇebhi aññehi ime ca subhadda
bhikkhū sammā vihareyyuṁ asuñño loko arahantehi assāti.
<p n="140"/>Evaṁ vutte subhaddo paribbājako bhagavantaṁ etadavoca
abhikkantaṁ bhante abhikkantaṁ bhante seyyathāpi bhante nikkujjitaṁ
vā ukkujjeyya paṭicchannaṁ vā vivareyya mūḷhassa vā maggaṁ
ācikkheyya andhakāre vā telappajjotaṁ dhāreyya cakkhumanto
rūpāni dakkhanti evameva bhagavatā anekapariyāyena dhammo pakāsito
esāhaṁ bhante bhagavantaṁ saraṇaṁ gacchāmi dhammañca bhikkhusaṅghañca
labheyyāmahaṁ <note n="2">Ma. Yu. labheyyāhaṁ.</note> bhante bhagavato santike pabbajjaṁ labheyyaṁ upasampadanti.
Yo kho subhadda aññatitthiyapubbo imasmiṁ dhammavinaye
<pb n="2.177"/>
Ākaṅkhati pabbajjaṁ ākaṅkhati upasampadaṁ so cattāro
māse parivasati catunnaṁ māsānaṁ accayena āraddhacittā bhikkhū
pabbājenti upasampādenti bhikkhubhāvāya apica mettha puggalavemattatā
viditāti. Sace bhante aññatitthiyapubbā imasmiṁ
dhammavinaye ākaṅkhantā pabbajjaṁ ākaṅkhantā upasampadaṁ cattāro
māse parivasanti catunnaṁ māsānaṁ accayena āraddhacittā bhikkhū
pabbājenti upasampādenti bhikkhubhāvāya ahaṁ cattāri vassāni
parivasissāmi catunnaṁ vassānaṁ accayena āraddhacittā bhikkhū pabbājentu
upasampādentu bhikkhubhāvāyāti. Athakho bhagavā āyasmantaṁ
ānandaṁ āmantesi tenahānanda subhaddaṁ paribbājakaṁ pabbājethāti.
Evaṁ bhanteti kho āyasmā ānando bhagavato paccassosi. Athakho
subhaddo paribbājako āyasmantaṁ ānandaṁ etadavoca lābhā
te <note n="1">Ma. Yu. vo.</note> āvuso ānanda suladdhaṁ te <note n="2">Ma. Yu. vo.</note> āvuso ānanda ye ettha
satthārā <note n="3">Ma. satthu.</note> sammukhā antevāsikābhisekena abhisittāti. <pb ed="P" n="2.153" set="D"/>Alattha kho
subhaddo paribbājako bhagavato santike pabbajjaṁ alattha upasampadaṁ.
Acirūpasampanno kho panāyasmā subhaddo eko vūpakaṭṭho appamatto
ātāpī pahitatto viharanto nacirasseva yassatthāya kulaputtā
sammadeva agārasmā anagāriyaṁ pabbajanti tadanuttaraṁ brahmacariyapariyosānaṁ
diṭṭhe va dhamme sayaṁ abhiññā sacchikatvā upasampajja
vihāsi khīṇā jāti vusitaṁ brahmacariyaṁ kataṁ karaṇīyaṁ nāparaṁ
<pb n="2.178"/>
Itthattāyāti abbhaññāsi. Aññataro kho pana āyasmā subhaddo
arahataṁ ahosi. So bhagavato pacchimo sakkhisāvako ahosīti.
Pañcamabhāṇavāraṁ samattaṁ.
<p rend="subhead" sid="36">tathāgatapacchimavācā</p>
<p n="141"/><pb ed="P" n="2.154" set="D"/>Athakho bhagavā āyasmantaṁ ānandaṁ āmantesi siyā
kho panānanda tumhākaṁ evamassa atītasatthukaṁ pāvacanaṁ natthi
no satthāti na kho panetaṁ ānanda evaṁ daṭṭhabbaṁ yo vo
ānanda mayā dhammo ca vinayo ca desito paññatto so vo
mamaccayena satthā yathā kho panānanda etarahi bhikkhū aññamaññaṁ
āvusovādena samudācaranti na te mamaccayena evaṁ samudācaritabbaṁ
theratarena ānanda bhikkhunā navakataro bhikkhu nāmena vā gottena
vā āvusovādena vā samudācaritabbo navakatarena bhikkhunā therataro
bhikkhu bhanteti vā āyasmāti vā samudācaritabbo ākaṅkhamāno
ānanda saṅgho mamaccayena khuddānukhuddakāni sikkhāpadāni
samūhanatu channassa ānanda bhikkhuno mamaccayena brahmadaṇḍo
dātabboti. Katamo pana bhante brahmadaṇḍoti. Channo
ānanda bhikkhu yaṁ iccheyya taṁ vadeyya so bhikkhūhi neva
vattabbo na ovaditabbo na anusāsitabboti.
<p n="142"/>Athakho bhagavā bhikkhū āmantesi siyā kho pana bhikkhave
ekabhikkhussapi kaṅkhā vā vimati vā buddhe vā dhamme vā saṅghe
vā magge vā paṭipadāya vā pucchatha bhikkhave mā pacchā
<pb n="2.179"/>
Vippaṭisārino ahuvattha sammukhībhūto no satthā ahosi na mayaṁ
sikkhimhā bhagavantaṁ sammukhā paṭipucchitunti. Evaṁ vutte te bhikkhū
tuṇhī ahesuṁ. Dutiyampi kho bhagavā .pe. Tatiyampi kho bhagavā
bhikkhū āmantesi siyā kho pana bhikkhave ekabhikkhussapi kaṅkhā vā
vimati vā buddhe vā dhamme vā saṅghe vā magge vā paṭipadāya vā
pucchatha bhikkhave mā pacchā vippaṭisārino ahuvattha sammukhībhūto
no satthā ahosi na mayaṁ sikkhimhā bhagavantaṁ sammukhā paṭipucchitunti.
Tatiyampi kho te bhikkhū tuṇhī ahesuṁ. Athakho
bhagavā bhikkhū āmantesi siyā kho pana bhikkhave satthu gāravenapi na
puccheyyātha sahāyakopi bhikkhave sahāyakassa ārocetūti. Evaṁ
vutte te bhikkhū tuṇhī ahesuṁ. Athakho āyasmā ānando
bhagavantaṁ etadavoca acchariyaṁ bhante abbhutaṁ bhante evaṁ pasanno
ahaṁ bhante imasmiṁ bhikkhusaṅghe natthi imasmiṁ bhikkhusaṅghe ekabhikkhussāpi
kaṅkhā vā vimati vā buddhe vā dhamme vā saṅghe vā
magge vā paṭipadāya vāti. Pasādā kho tvaṁ ānanda vadesi
ñāṇameva hettha ānanda tathāgatassa natthi imasmiṁ bhikkhusaṅghe
ekabhikkhussāpi kaṅkhā vā vimati vā buddhe vā dhamme vā saṅghe
vā magge vā paṭipadāya vā imesaṁ hi ānanda pañcannaṁ
bhikkhusatānaṁ yo pacchimako bhikkhu so sotāpanno avinipātadhammo
niyato sambodhiparāyanoti.
<pb n="2.180"/>
<p n="143"/>Athakho bhagavā bhikkhū āmantesi <pb ed="P" n="2.156" set="D"/>handadāni bhikkhave
āmantayāmi vo vayadhammā saṅkhārā appamādena sampādethāti.
Ayaṁ tathāgatassa pacchimā vācā.
<p rend="subhead" sid="37">parinibbutakathā</p>
<p n="144"/>Athakho bhagavā paṭhamajjhānaṁ samāpajji paṭhamajjhānā
vuṭṭhahitvā dutiyajjhānaṁ samāpajji dutiyajjhānā vuṭṭhahitvā tatiyajjhānaṁ
samāpajji tatiyajjhānā vuṭṭhahitvā catutthajjhānaṁ samāpajji
catutthajjhānā vuṭṭhahitvā ākāsānañcāyatanaṁ samāpajji
ākāsānañcāyatanasamāpattiyā vuṭṭhahitvā viññāṇañcāyatanaṁ samāpajji
viññāṇañcāyatanasamāpattiyā vuṭṭhahitvā ākiñcaññāyatanaṁ samāpajji
ākiñcaññāyatanasamāpattiyā vuṭṭhahitvā nevasaññānāsaññātayanaṁ
samāpajji nevasaññānāsaññāyatanasamāpattiyā vuṭṭhahitvā
saññāvedayitanirodhaṁ samāpajji. Athakho āyasmā ānando
āyasmantaṁ anuruddhaṁ etadavoca parinibbuto bhante anuruddha
bhagavāti. Nāvuso ānanda bhagavā parinibbuto saññāvedayitanirodhaṁ
samāpannoti. Athakho bhagavā saññāvedayitanirodhasamāpattiyā
vuṭṭhahitvā nevasaññānāsaññāyatanaṁ samāpajji nevasaññānāsaññāyatana-
samāpattiyā vuṭṭhahitvā ākiñcaññāyatanaṁ samāpajji
ākiñcaññāyatanasamāpattiyā vuṭṭhahitvā viññāṇañcāyatanaṁ samāpajji
viññāṇañcāyatanasamāpattiyā vuṭṭhahitvā ākāsānañcāyatanaṁ
samāpajji ākāsānañcāyatanasamāpattiyā vuṭṭhahitvā catutthaṁ jhānaṁ
<pb n="2.181"/>
Samāpajji catutthā jhānā vuṭṭhahitvā tatiyaṁ jhānaṁ samāpajji
tatiyā jhānā vuṭṭhahitvā dutiyaṁ jhānaṁ samāpajji dutiyā jhānā
vuṭṭhahitvā paṭhamaṁ jhānaṁ samāpajji paṭhamā jhānā vuṭṭhahitvā
dutiyaṁ jhānaṁ samāpajji dutiyā jhānā vuṭṭhahitvā tatiyaṁ jhānaṁ
samāpajji tatiyā jhānā vuṭṭhahitvā catutthaṁ jhānaṁ samāpajji.
Catutthā jhānā vuṭṭhahitvā samanantarā bhagavā parinibbāyi.
<p n="145"/>Parinibbute bhagavati saha parinibbānā mahābhūmicālo
ahosi bhiṁsanako lomahaṁso devadundabhiyo ca phaliṁsu.
<p n="146"/><pb ed="P" n="2.157" set="D"/>Parinibbute bhagavati saha parinibbānā brahmā sahampati
imaṁ gāthaṁ abhāsi
sabbe va nikkhipissanti bhūtā loke samussayaṁ
yattha etādiso satthā loke appaṭipuggalo
tathāgato balappatto sambuddho parinibbutoti.
<p n="147"/>Parinibbute bhagavati saha parinibbānā sakko devānamindo
imaṁ gāthaṁ abhāsi
aniccā vata saṅkhārā uppādavayadhammino
uppajjitvā nirujjhanti tesaṁ vūpasamo sukhoti.
<p n="148"/>Parinibbute bhagavati saha parinibbānā āyasmā anuruddho
imā gāthā abhāsi
<pb n="2.182"/>
Nāhu assāsapassāso ṭhitacittassa tādino
anejjo <note n="1">Ma. Yu. anejo.</note> santimārabbha yaṁ kālamakarī muni.
Asallīnena cittena vedanaṁ ajjhavāsayi
pajjotasseva nibbānaṁ vimokkho cetaso ahūti.
<p n="149"/>Parinibbute bhagavati saha parinibbānā āyasmā ānando
imaṁ gāthaṁ abhāsi
tadāsi yaṁ bhiṁsanakaṁ tadāsi lomahaṁsanaṁ
sabbākāravarūpete sambuddhe parinibbuteti.
<p n="150"/>Parinibbute bhagavati ye tettha <note n="2">Sī. tattha ye te. Ma. Yu. ye te tattha.</note> bhikkhū avītarāgā
appekacce bāhā paggayha kandanti chinnapādaṁ viya papatanti
āvaṭṭanti vivaṭṭanti atikhippaṁ bhagavā <pb ed="P" n="2.158" set="D"/>parinibbuto atikhippaṁ
sugato parinibbuto atikhippaṁ cakkhumā loke antarahitoti.
Ye pana te bhikkhū vītarāgā te satā sampajānā adhivāsenti
aniccā vata saṅkhārā taṁ kutettha labbhāti.
<p n="151"/>Athakho āyasmā anuruddho bhikkhū āmantesi alaṁ
āvuso mā socittha mā paridevittha na nu etaṁ āvuso
bhagavatā paṭikacceva akkhātaṁ sabbeheva piyehi manāpehi nānābhāvo
vinābhāvo aññathābhāvo taṁ kutettha āvuso labbhā
yantaṁ jātaṁ bhūtaṁ saṅkhataṁ palokadhammaṁ taṁ vata mā palujjīti netaṁ
<pb n="2.183"/>
Ṭhānaṁ vijjati devatā āvuso ujjhāyantīti. Kathaṁbhūtā pana
bhante anuruddha devatā manasikarontīti <note n="1">Ma. Yu. manasikarotīti.</note>. Santāvuso ānanda
devatā ākāse paṭhavīsaññiniyo kese pakiriya kandanti bāhā
paggayha kandanti chinnapādaṁ viya papatanti āvaṭṭanti vivaṭṭanti
atikhippaṁ bhagavā parinibbuto atikhippaṁ sugato parinibbuto atikhippaṁ
cakkhumā loke antarahitoti santāvuso ānanda devatā paṭhaviyā
paṭhavīsaññiniyo kese pakiriya kandanti .pe. Antarahitoti. Yā
pana devatā vītarāgā tā satā sampajānā adhivāsenti aniccā
saṅkhārā taṁ kutettha labbhāti. Athakho āyasmā ca anuruddho
āyasmā ca ānando taṁ rattāvasesaṁ dhammiyā kathāya vītināmesuṁ.
Athakho āyasmā anuruddho āyasmantaṁ ānandaṁ āmantesi gaccha
āvuso ānanda kusināraṁ pavisitvā kosinārakānaṁ mallānaṁ ārocehi
parinibbuto vāsiṭṭhā bhagavā yassadāni kālaṁ maññathāti.
Evaṁ bhanteti kho āyasmā ānando āyasmato anuruddhassa
paṭissutvā pubbaṇhasamayaṁ nivāsetvā pattacīvaraṁ ādāya adutiyo
kusināraṁ pāvisi.
<p n="152"/><pb ed="P" n="2.159" set="D"/>Tena kho pana samayena kosinārakā mallā saṇṭhāgāre
sannipatitā honti kena <note n="2">Sī. Ma. Yu. teneva.</note> karaṇīyena. Athakho āyasmā ānando
yena kosinārakānaṁ mallānaṁ saṇṭhāgāraṁ tenupasaṅkami upasaṅkamitvā
<pb n="2.184"/>
Kosinārakānaṁ mallānaṁ ārocesi parinibbuto vāsiṭṭhā
bhagavā yassadāni kālaṁ maññathāti. Idamāyasmato ānandassa
sutvā mallā ca mallaputtā ca mallasuṇisā ca mallapajāpatiyo
ca aghāvino dummanā cetodukkhasamappitā appekacce kese
pakiriya kandanti bāhā paggayha kandanti chinnapādaṁ viya papatanti
āvaṭṭanti vivaṭṭanti atikhippaṁ bhagavā parinibbuto atikhippaṁ
sugato parinibbuto atikhippaṁ cakkhumā loke antarahitoti.
<p rend="subhead" sid="38">buddhasarīrapūjā</p>
Athakho kosinārakā mallā purise āṇāpesuṁ tenahi bhaṇe
kusinārāyaṁ gandhamālañca sabbañca tāḷāvacaraṁ sannipātethāti.
Athakho kosinārakā mallā gandhamālañca sabbañca tāḷāvacaraṁ
pañca <note n="1">Ma. Yu. ca.</note> dussayugasatāni ādāya yena upavattanaṁ mallānaṁ sālavanaṁ
yena bhagavato sarīraṁ tenupasaṅkamiṁsu upasaṅkamitvā bhagavato sarīraṁ
naccehi gītehi vāditehi mālehi gandhehi sakkarontā garukarontā
mānentā pūjentā celavitānāni karontā maṇḍalamālāni <note n="2">Ma. maṇḍalamāḷe.</note>
paṭiyādentā evaṁ taṁ <note n="3">Ma. ekadivasaṁ.</note> divasaṁ vītināmesuṁ. Athakho kosinārakānaṁ
mallānaṁ etadahosi ativikālo kho ajja bhagavato sarīraṁ jhāpetuṁ
svedāni mayaṁ bhagavato sarīraṁ jhāpessāmāti. Athakho kosinārakā
mallā bhagavato sarīraṁ naccehi gītehi vāditehi mālehi gandhehi
sakkarontā garukarontā mānentā pūjentā celavitānāni karontā
maṇḍalamālāni <note n="4">Ma. maṇḍalamāḷe.</note> paṭiyādentā dutiyampi divasaṁ vītināmesuṁ tatiyampi
<pb n="2.185"/>
Divasaṁ vītināmesuṁ catutthampi divasaṁ vītināmesuṁ pañcamampi divasaṁ
vītināmesuṁ chaṭṭhampi divasaṁ vītināmesuṁ. Athakho sattamampi divasaṁ
kosinārakānaṁ mallānaṁ <pb ed="P" n="2.160" set="D"/>etadahosi mayaṁ bhagavato sarīraṁ naccehi
gītehi vāditehi mālehi gandhehi sakkarontā garukarontā mānentā
pūjentā dakkhiṇena dakkhiṇaṁ nagarassa haritvā bāhirena bāhiraṁ
dakkhiṇato nagarassa bhagavato sarīraṁ jhāpessāmāti.
<p n="153"/>Tena kho pana samayena aṭṭha mallā pāmokkhā
sīsanhātā <note n="1">Sī. Ma. Yu. sīsaṁ nahātā.</note> ahatāni vatthāni nivatthā mayaṁ bhagavato sarīraṁ
uccāressāmāti na sakkonti uccāretuṁ. Athakho kosinārakā
mallā āyasmantaṁ anuruddhaṁ etadavocuṁ ko nu kho bhante anuruddha
hetu ko paccayo yenime aṭṭha mallā pāmokkhā sīsanhātā
ahatāni vatthāni nivatthā mayaṁ bhagavato sarīraṁ uccāressāmāti
na sakkonti uccāretunti. Aññathā kho vāsiṭṭhā tumhākaṁ
adhippāyo aññathā devatānaṁ adhippāyoti. Kathaṁ pana bhante
devatānaṁ adhippāyoti. Tumhākaṁ kho vāsiṭṭhā adhippāyo mayaṁ
bhagavato sarīraṁ naccehi gītehi vāditehi mālehi gandhehi sakkarontā
garukarontā mānentā pūjentā dakkhiṇena dakkhiṇaṁ nagarassa haritvā
bāhirena bāhiraṁ dakkhiṇato nagarassa bhagavato sarīraṁ jhāpessāmāti
devatānaṁ kho vāsiṭṭhā adhippāyo mayaṁ bhagavato sarīraṁ dibbehi
<pb n="2.186"/>
Naccehi gītehi vāditehi mālehi gandhehi sakkarontā garukarontā
mānentā pūjentā uttarena uttaraṁ nagarassa haritvā uttarena
dvārena nagaraṁ pavisitvā majjhena majjhaṁ nagarassa haritvā puratthimena
dvārena nikkhamitvā puratthimato nagarassa makuṭabandhanaṁ nāma
mallānaṁ cetiyaṁ ettha bhagavato sarīraṁ jhāpessāmāti. Yathā
bhante devatānaṁ adhippāyo tathā hotūti. Tena kho pana
samayena kosinārā <note n="1">Ma. Yu. kusinārā yāva sandhisamalasaṁkaṭīrā.</note> yāva sandhisamalasakaṭirā jannumattena odhinā
mandāravapupphehi saṇṭhitā <note n="2">Ma. Yu. saṇṭhatā.</note> hoti. Athakho devā ca kosinārakā
ca mallā bhagavato sarīraṁ dibbehi ca mānusakehi ca <pb ed="P" n="2.161" set="D"/>naccehi gītehi
vāditehi mālehi gandhehi sakkarontā garukarontā mānentā
pūjentā uttarena uttaraṁ nagarassa haritvā uttarena dvārena
nagaraṁ pavisitvā majjhena majjhaṁ nagarassa haritvā puratthimena dvārena
nikkhamitvā puratthimato nagarassa makuṭabandhanaṁ nāma mallānaṁ cetiyaṁ
ettha bhagavato sarīraṁ nikkhipiṁsu. Athakho kosinārakā mallā
āyasmantaṁ ānandaṁ etadavocuṁ kathaṁ mayaṁ bhante ānanda tathāgatassa
sarīre paṭipajjāmāti. Yathā kho vāsiṭṭhā rañño cakkavattissa
sarīre paṭipajjanti evaṁ tathāgatassa sarīre paṭipajjitabbanti. Kathaṁ
pana bhante ānanda rañño cakkavattissa sarīre paṭipajjantīti.
Rañño vāsiṭṭhā cakkavattissa sarīraṁ ahatena vatthena veṭhenti
ahatena vatthena veṭhetvā vihatena kappāsena veṭhenti vihatena
<pb n="2.187"/>
Kappāsena veṭhetvā ahatena vatthena veṭhenti etena upāyena
pañcahi yugasatehi rañño cakkavattissa sarīraṁ veṭhetvā ayasāya <note n="1">Ma. āyasāya. sabbattha īdisameva.</note>
teladoṇiyā pakkhipitvā aññissā ayasāya <note n="2">Ma. āyasāya. sabbattha īdisameva.</note> doṇiyā paṭikkujjitvā
sabbagandhānaṁ citakaṁ karitvā rañño cakkavattissa sarīraṁ jhāpenti
cātummahāpathe rañño cakkavattissa thūpaṁ karonti evaṁ kho
vāsiṭṭhā rañño cakkavattissa sarīre paṭipajjanti yathā kho
vāsiṭṭhā rañño cakkavattissa sarīre paṭipajjanti evaṁ tathāgatassa
sarīre paṭipajjitabbaṁ cātummahāpathe tathāgatassa thūpo kāretabbo <note n="3">Ma. Yu. kātabbo.</note>
tattha ye mālaṁ vā gandhaṁ vā cuṇṇakaṁ vā āropessanti vā
abhivādessanti vā cittaṁ vā pasādessanti tesantaṁ bhavissati
dīgharattaṁ hitāya sukhāyāti. Athakho kosinārakā mallā purise
āṇāpesuṁ tenahi bhaṇe mallānaṁ vihatakappāsaṁ sannipātethāti.
Athakho kosinārakā mallā bhagavato sarīraṁ ahatena vatthena veṭhesuṁ
ahatena vatthena veṭhetvā vihatena kappāsena veṭhesuṁ vihatena
kappāsena veṭhetvā ahatena <pb ed="P" n="2.162" set="D"/>vatthena veṭhesuṁ etena upāyena
pañcahi yugasatehi bhagavato sarīraṁ veṭhetvā ayasāya teladoṇiyā
pakkhipitvā aññissā ayasāya doṇiyā paṭikkujjitvā sabbagandhānaṁ
citakaṁ karitvā bhagavato sarīraṁ citakaṁ āropesuṁ.
<p rend="subhead" sid="39">mahākassapattheravatthu</p>
<p n="154"/>Tena kho pana samayena āyasmā mahākassapo pāvāya
kusināraṁ addhānamaggapaṭipanno hoti mahatā bhikkhusaṅghena saddhiṁ
<pb n="2.188"/>
Pañcamattehi bhikkhusatahi. Athakho āyasmā mahākassapo maggā
okkamma aññataramhi rukkhamūle nisīdi. Tena kho pana samayena
aññataro ājīvako kusinārāyaṁ mandāravapupphaṁ gahetvā pāvaṁ
addhānamaggapaṭipanno hoti. Addasā kho āyasmā mahākassapo
taṁ ājīvakaṁ dūrato va āgacchantaṁ disvā taṁ ājīvakaṁ etadavoca
apāvuso amhākaṁ satthāraṁ jānāsīti. Āmāvuso jānāmi ajja
sattāhaṁ parinibbuto samaṇo gotamo tato me idaṁ mandāravapupphaṁ
gahitanti. Tattha ye te bhikkhū avītarāgā appekacce bāhā
paggayha kandanti chinnapādaṁ viya papatanti āvaṭṭanti vivaṭṭanti
atikhippaṁ bhagavā parinibbuto atikhippaṁ sugato parinibbuto atikhippaṁ
cakkhumā loke antarahitoti. Ye pana te bhikkhū vītarāgā
te satā sampajānā adhivāsenti aniccā saṅkhārā taṁ kutettha
labbhāti.
<p n="155"/>Tena kho pana samayena subhaddo nāma vuḍḍhapabbajito
tassaṁ parisāyaṁ nisinno hoti. Athakho subhaddo vuḍḍhapabbajito
te bhikkhū etadavoca alaṁ āvuso mā socittha mā paridevittha
sumuttā mayaṁ tena mahāsamaṇena upaddūtā ca homa idaṁ te <note n="1">votipi pāṭho.</note>
kappati idaṁ te na kappatīti idāni pana mayaṁ yaṁ icchissāma
taṁ karissāma yaṁ na icchissāma taṁ na karissāmāti. Athakho
<pb n="2.189"/>
<note n="1">Ma. Yu. āyasmā.</note> Mahākassapo bhikkhū āmantesi alaṁ āvuso mā socittha mā
paridevittha na nu <pb ed="P" n="2.163" set="D"/>evaṁ <note n="2">Ma. Yu. etaṁ.</note> āvuso bhagavatā paṭikacceva akkhātaṁ
sabbeheva piyehi manāpehi nānābhāvo vinābhāvo aññathābhāvo
taṁ kutettha āvuso labbhā yantaṁ jātaṁ bhūtaṁ saṅkhataṁ palokadhammaṁ
taṁ vata mā palujjīti netaṁ ṭhānaṁ vijjatīti.
<p n="156"/>Tena kho pana samayena cattāro mallapāmokkhā sīsanhātā <note n="3">Sī. Yu. sīsaṁ nahātā. </note>
ahatāni vatthāni nivatthā mayaṁ bhagavato citakaṁ āḷimpessāmāti
na sakkonti āḷimpetuṁ. Athakho kosinārakā mallā
āyasmantaṁ anuruddhaṁ etadavocuṁ ko nu kho bhante anuruddha hetu
ko paccayo yenime cattāro mallapāmokkhā sīsanhātā ahatāni
vatthāni nivatthā mayaṁ bhagavato citakaṁ āḷimpessāmāti na
sakkonti āḷimpetunti. Aññathā kho vāsiṭṭhā devatānaṁ
adhippāyoti. Kathaṁ pana bhante devatānaṁ adhippāyoti. Devatānaṁ
kho vāsiṭṭhā adhippāyo ayaṁ āyasmā mahākassapo pāvāya
kusināraṁ addhānamaggapaṭipanno mahatā bhikkhusaṅghena saddhiṁ pañcamattehi
bhikkhusatehi na tāva bhagavato citako pajjalissati
yāvāyasmā mahākassapo bhagavato pāde sahatthā <note n="4">Ma. Yu. sirasā.</note> vandissatīti.
Yathā bhante devatānaṁ adhippāyo tathā hotūti. Athakho āyasmā
mahākassapo yena kusinārāyaṁ <note n="5">Ma. kusinārā.</note> makuṭabandhanaṁ mallānaṁ cetiyaṁ yena
<pb n="2.190"/>
Bhagavato citako tenupasaṅkami upasaṅkamitvā ekaṁsaṁ cīvaraṁ katvā
añjaliṁ paṇāmetvā tikkhattuṁ citakaṁ padakkhiṇaṁ katvā pādato
vivaritvā bhagavato pāde sirasā vandi. Tānipi kho pañca
bhikkhusatāni ekaṁsaṁ cīvaraṁ katvā añjaliṁ paṇāmetvā tikkhattuṁ
padakkhiṇaṁ katvā bhagavato pāde sirasā vandiṁsu. <pb ed="P" n="2.164" set="D"/>Vandite <note n="1">Ma. Yu. ca.</note> panāyasmatā
mahākassapena tehi ca pañcahi bhikkhusatehi sayameva bhagavato
citako pajjali. Jhāyamānassa kho pana bhagavato sarīrassa yaṁ
ahosi chavīti vā cammanti vā maṁsanti vā nhārūti vā
lasikāti vā tassa neva chārikā paññāyittha na masi sarīrāneva
avasissiṁsu. Seyyathāpi nāma sappissa vā telassa vā jhāyamānassa
neva chārikā paññāyati na masi evameva bhagavato sarīrassa
jhāyamānassa yaṁ ahosi chavīti vā cammanti vā maṁsanti
vā nhārūti vā lasikāti vā tassa neva chārikā paññāyittha
na masi sarīrāneva avasissiṁsu. Tesañca pañcannaṁ dussayugasatānaṁ
dve va dussāni ḍayhiṁsu yañca sabbābbhantarimaṁ yañca bāhiraṁ.
Daḍḍhe kho pana bhagavato sarīre antalikkhā udakadhārā pātubhavitvā
bhagavato citakaṁ nibbāpesi. Udakaṁ sālatopi abbhunnamitvā
bhagavato citakaṁ nibbāpesi. Kosinārakā <note n="2">Ma. Yu. kosinārakāpi.</note> mallā sabbagandhodakena
bhagavato citakaṁ nibbāpesuṁ. Athakho kosinārakā mallā bhagavato
sarīrāni sattāhaṁ saṇṭhāgāre sattipañjaraṁ katvā dhanupākāraṁ
<pb n="2.191"/>
Parikkhipitvā naccehi gītehi vāditehi mālehi gandhehi sakkariṁsu
garukariṁsu mānesuṁ pūjesuṁ.
<p rend="subhead" sid="40">sarīradhātuvibhājanaṃ</p>
<p n="157"/>Assosi kho rājā māgadho ajātasattu vedehiputto
bhagavā kira kusinārāyaṁ parinibbutoti. Athakho rājā māgadho
ajātasattu vedehiputto kosinārakānaṁ mallānaṁ dūtaṁ pāhesi
bhagavāpi khattiyo ahaṁpi khattiyo ahaṁ arahāmi bhagavato sarīrānaṁ
bhāgaṁ ahaṁpi bhagavato sarīrānaṁ thūpañca mahañca karissāmīti. Assosuṁ
kho vesālikā licchavī bhagavā kira kusinārāyaṁ parinibbutoti.
Athakho vesālikā licchavī kosinārakānaṁ mallānaṁ dūtaṁ pāhesuṁ
bhagavāpi khattiyo mayampi khattiyā mayampi arahāma bhagavato <pb ed="P" n="2.165" set="D"/>sarīrānaṁ
bhāgaṁ mayampi bhagavato sarīrānaṁ thūpañca mahañca karissāmāti.
Assosuṁ kho kāpilavatthavā <note n="1">Ma. kapilavatthuvāsī.</note> sakyā bhagavā kira kusinārāyaṁ
parinibbutoti. Athakho kāpilavatthavā sakyā kosinārakānaṁ mallānaṁ
dūtaṁ pāhesuṁ bhagavā amhākaṁ ñātiseṭṭho mayampi arahāma bhagavato
sarīrānaṁ bhāgaṁ mayampi bhagavato sarīrānaṁ thūpañca mahañca karissāmāti.
Assosuṁ kho allakappakā thūlayo <note n="3">Sī. Ma. Yu. bulayo.</note> bhagavā kira kusinārāyaṁ
parinibbutoti. Athakho allakappakā thūlayo kosanārakānaṁ mallānaṁ
dūtaṁ pāhesuṁ bhagavāpi khattiyo mayampi khattiyā mayampi arahāma
bhagavato sarīrānaṁ bhāgaṁ mayampi bhagavato sarīrānaṁ thūpañca mahañca
<pb n="2.192"/>
Karissāmāti. Assosuṁ kho rāmagāmakā koḷiyā bhagavā kira
kusinārāyaṁ parinibbutoti. Athakho rāmagāmakā koḷiyā kosinārakānaṁ
mallānaṁ dūtaṁ pāhesuṁ bhagavāpi khattiyo mayampi khattiyā mayampi
arahāma bhagavato sarīrānaṁ bhāgaṁ mayampi bhagavato sarīrānaṁ thūpañca
mahañca karissāmāti. Assosi kho veṭṭhadīpako brāhmaṇo
bhagavā kira kusinārāyaṁ parinibbutoti. Athakho veṭṭhadīpako brāhmaṇo
kosinārakānaṁ mallānaṁ dūtaṁ pāhesi bhagavāpi khattiyo ahampi
brāhmaṇo ahampi arahāmi bhagavato sarīrānaṁ bhāgaṁ ahampi
bhagavato sarīrānaṁ thūpañca mahañca karissāmīti. Assosuṁ kho
pāveyyakā mallā bhagavā kira kusinārāyaṁ parinibbutoti. Athakho
pāveyyakā mallā kosinārakānaṁ mallānaṁ dūtaṁ pāhesuṁ bhagavāpi
khattiyo mayampi khattiyā mayampi arahāma bhagavato sarīrānaṁ bhāgaṁ
mayampi bhagavato sarīrānaṁ thūpañca mahañca karissāmāti. Evaṁ
vutte kosinārakā mallā te saṅghe gaṇe etadavocuṁ <pb ed="P" n="2.166" set="D"/>bhagavā
amhākaṁ gāmakkhette parinibbuto na mayaṁ dassāma bhagavato
sarīrānaṁ bhāganti.
<p n="158"/>Evaṁ vutte doṇo brāhmaṇo te saṅghe gaṇe
etadavoca
suṇantu bhonto mama ekavākyaṁ <undef/>
amhāka buddho ahu khantivādo
<pb n="2.193"/>
Na hi sādhuyaṁ uttamapuggalassa
sarīrabhāge siya <note n="1">Ma. Yu. siyā.</note> sampahāro.
Sabbe va bhonto sahitā samaggā
sammodamānā karomaṭṭha bhāge
vitthārikā hontu disāsu thūpā
bahū <note n="2">Yu. bahujjano ... pasannoti.</note> janā cakkhumato pasannāti.
<p n="159"/>Tenahi brāhmaṇa tvañceva bhagavato sarīrāni aṭṭhadhā
samaṁ suvibhattaṁ vibhajāhīti. Evaṁ bhoti evaṁ bhoti kho doṇo
brāhmaṇo tesaṁ saṅghānaṁ gaṇānaṁ paṭissuṇitvā bhagavato sarīrāni
aṭṭhadhā samaṁ suvibhattaṁ vibhajitvā te saṅghe gaṇe etadavoca
imaṁ me bhonto tumbaṁ dentu <note n="3">Ma. Yu. dadantu.</note> ahaṁpi tumbassa thūpañca mahañca
karissāmīti. Adaṁsu kho te doṇassa brāhmaṇassa tumbaṁ.
<p n="160"/>Assosuṁ kho pipphalivaniyā moriyā bhagavā kira kusinārāyaṁ
parinibbutoti. Athakho pipphalivaniyā moriyā kosinārakānaṁ mallānaṁ
dūtaṁ pāhesuṁ bhagavāpi khattiyo mayampi khattiyā mayampi arahāma
bhagavato sarīrānaṁ bhāgaṁ mayampi bhagavato sarīrānaṁ thūpañca mahañca
karissāmāti. Natthi bhagavato sarīrānaṁ bhāgo vibhattāni bhagavato
sarīrāni ito aṅgāraṁ harathāti. Te tato aṅgāraṁ āhariṁsu.
<p rend="subhead" sid="41">dhātuthūpapūjā</p>
<p n="161"/>Athakho rājā māgadho ajātasattu vedehiputto rājagahe
bhagavato sarīrānaṁ thūpañca mahañca akāsi. <pb ed="P" n="2.167" set="D"/>Vesālikāpi licchavī
<pb n="2.194"/>
Vesāliyaṁ bhagavato sarīrānaṁ thūpañca mahañca akaṁsu. Kāpilavatthavāpi <note n="1">Ma. kapilavatthuvāsīpi.</note>
sakyā kapilavatthusmiṁ bhagavato sarīrānaṁ thūpañca mahañca akaṁsu. Allakappakāpi
thūlayo allakappe bhagavato sarīrānaṁ thūpañca mahañca akaṁsu.
Rāmagāmakāpi koḷiyā rāmagāme bhagavato sarīrānaṁ thūpañca mahañca
akaṁsu. Veṭṭhadīpakopi brāhmaṇo veṭṭhadīpe bhagavato sarīrānaṁ
thūpañca mahañca akāsi. Pāveyyakāpi mallā pāvāyaṁ bhagavato
sarīrānaṁ thūpañca mahañca akaṁsu. Kosinārakāpi mallā kusinārāyaṁ
bhagavato sarīrānaṁ thūpañca mahañca akaṁsu. Doṇopi brāhmaṇo
tumbassa thūpañca mahañca akāsi. Pipphalivaniyāpi moriyā pipphalivane
aṅgārānaṁ thūpañca mahañca akaṁsu. Iti aṭṭha sarīratthūpā <note n="2">Sī. aṭṭhasarīratthūpānañca. Yu. aṭṭhassa .... </note>
navamo tumbathūpo dasamo aṅgārathūpo evametaṁ bhūtapubbanti.
<p n="162"/>Aṭṭhadoṇaṁ cakkhumato sarīraṁ
sattadoṇaṁ jambudīpe mahenti
ekañca doṇaṁ purisavaruttamassa
rāmagāme nāgarājā mahenti <note n="3">Ma. maheti.</note>.
Ekā hi dāṭhā tidivehi pūjitā
ekā pana gandhārapure mahiyyati
kāliṅgarañño vijite punekaṁ
ekaṁ puna <note n="4">Ma. pana.</note> nāgarājā mahenti <note n="5">Ma. maheti.</note>.
<pb n="2.195"/>
Tasseva tejena ayaṁ vasundharā
āyāgaseṭṭhehi mahī alaṅkatā
evaṁ imaṁ cakkhumato sarīraṁ
susakkataṁ sakkatasakkatehi.
Devindanāgindanarindapūjito
manussindaseṭṭhehi <note n="1">Yu. manussaseṭṭhehi.</note> tatheva pūjito
taṁ taṁ <note n="2">Ma. Yu. taṁ vandatha ....</note> vandatha pañjalikā bhavitvā
buddhā <note n="3">Yu. buddho ... dullabhoti. </note> have kappasatehi dullabhāti.
Cattāḷīsasamā <note n="4">Yu. cattāḷīsasamā dantā ... paramparāti ime pāṭhā natthi.</note> dantā kesā lomā ca sabbaso
devā hariṁsu ekekaṁ cakkavāḷaparamparāti.
Mahāparinibbānasuttaṁ niṭṭhitaṁ tatiyaṁ.
</xml>