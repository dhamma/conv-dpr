<xml src="a5-28.xml">
<readunit id="a5-28">2. sikkhāpadapeyyālaṃ</readunit>
<p rend="subhead" sid="1">1, bhikkhusuttaṃ</p>
<p n="263"/>Pañcahi bhikkhave dhammehi samannāgato bhikkhu yathābhataṁ
nikkhitto evaṁ niraye katamehi pañcahi pāṇātipātī hoti
adinnādāyī hoti abrahmacārī hoti musāvādī hoti
surāmerayamajjapamādaṭṭhāyī hoti <pb ed="P" n="3.276" set="A"/>imehi kho bhikkhave pañcahi dhammehi
samannāgato bhikkhu yathābhataṁ nikkhitto evaṁ niraye. Pañcahi bhikkhave
dhammehi samannāgato bhikkhu yathābhataṁ nikkhitto evaṁ sagge katamehi
<pb n="5.307"/>
Pañcahi pāṇātipātā paṭivirato hoti adinnādānā paṭivirato
hoti abrahmacariyā paṭivirato hoti musāvādā paṭivirato hoti
surāmerayamajjapamādaṭṭhānā paṭivirato hoti imehi kho bhikkhave
pañcahi dhammehi samannāgato bhikkhu yathābhataṁ nikkhitto evaṁ saggeti.
<p rend="subhead" sid="2-7">2-7, bhikkhunīsuttādichakkaṃ</p>
<p n="264"/>Pañcahi bhikkhave dhammehi samannāgatā bhikkhunī ... Sikkhamānā
... Sāmaṇero <note n="1">Yu. sāmaṇerā.</note> ... Sāmaṇerī ... Upāsako ... Upāsikā yathābhataṁ
nikkhittā evaṁ niraye katamehi pañcahi pāṇātipātinī hoti
adinnādāyinī hoti kāmesu micchācārinī hoti musāvādinī hoti
surāmerayamajjapamādaṭṭhāyinī hoti imehi kho bhikkhave pañcahi
dhammehi samannāgatā upāsikā yathābhataṁ nikkhittā evaṁ niraye. Pañcahi
bhikkhave dhammehi samannāgatā upāsikā yathābhataṁ nikkhittā evaṁ sagge
katamehi pañcahi pāṇātipātā paṭiviratā hoti adinnādānā
paṭiviratā hoti kāmesu micchācārā paṭiviratā hoti musāvādā
paṭiviratā hoti surāmerayamajjapamādaṭṭhānā paṭiviratā hoti imehi
kho bhikkhave pañcahi dhammehi samannāgatā upāsikā yathābhataṁ
nikkhittā evaṁ saggeti.
<p rend="subhead" sid="8">8, ājīvakasuttaṃ</p>
<p n="265"/>Pañcahi bhikkhave dhammehi samannāgato ājīvako yathābhataṁ
nikkhitto evaṁ niraye katamehi pañcahi pāṇātipātī hoti
adinnādāyī hoti abrahmacārī hoti musāvādī hoti
surāmerayamajjapamādaṭṭhāyī hoti imehi kho bhikkhave pañcahi dhammehi
<pb n="5.308"/>
Samannāgato ājīvako yathābhataṁ nikkhitto evaṁ nirayeti.
<p rend="subhead" sid="9-17">9-17, nigaṇṭhasuttādinavakaṃ</p>
<p n="266"/>Pañcahi bhikkhave dhammehi samannāgato nigaṇṭho ...
Muṇḍasāvako ... Jaṭilako ... Paribbājako ... Māgaṇḍiko ...
Tedaṇḍiko ... Āruddhako <note n="1">Po. Yu. aviruddhako.</note> ... Gotamako ... <pb ed="P" n="3.277" set="A"/>Devadhammiko yathābhataṁ
nikkhitto evaṁ niraye katamehi pañcahi pāṇātipātī hoti adinnādāyī
hoti abrahmacārī hoti musāvādī hoti surāmerayamajjapamādaṭṭhāyī
hoti imehi kho bhikkhave pañcahi dhammehi samannāgato
devadhammiko yathābhataṁ nikkhitto evaṁ nirayeti.
</xml>