<xml src="m116.xml">
<pgroup id="m116"/>
<readunit id="m116">6. isigilisuttaṃ</readunit>
<pb n="3.175"/>
Isigilisuttaṁ <pb ed="P" n="3.68" set="M"/>
<p n="247"/>Evamme sutaṁ ekaṁ samayaṁ bhagavā rājagahe viharati
isigilismiṁ pabbate. Tatra kho bhagavā bhikkhū āmantesi bhikkhavoti.
Bhadanteti te bhikkhū bhagavato paccassosuṁ.
<p n="248"/>Bhagavā etadavoca passatha no tumhe bhikkhave etaṁ
vebhāraṁ pabbatanti. Evambhante. Etassa kho bhikkhave vebhārassa
pabbatassa aññāva samaññā ahosi aññā paññatti. Passatha
no tumhe bhikkhave etaṁ paṇḍavaṁ pabbatanti. Evambhante.
Etassapi kho bhikkhave paṇḍavassa pabbatassa aññāva samaññā
ahosi aññā paññatti. Passatha no tumhe bhikkhave etaṁ
vepullaṁ pabbatanti. Evambhante. Etassapi kho bhikkhave vepullassa
pabbatassa aññāva samaññā ahosi aññā paññatti. Passatha
no tumhe bhikkhave etaṁ gijjhakūṭaṁ pabbatanti. Evambhante.
Etassapi kho bhikkhave gijjhakūṭassa pabbatassa aññāva samaññā
ahosi aññā paññatti. Passatha no tumhe bhikkhave imaṁ
isigiliṁ pabbatanti. Evambhante. Imassa kho pana bhikkhave
isigilissa pabbatassa esāva samaññā ahosi esā paññatti.
<p n="249"/>Bhūtapubbaṁ bhikkhave pañca paccekabuddhasatāni imasmiṁ
isigilismiṁ pabbate ciranivāsino ahesuṁ. Te imaṁ pabbataṁ pavisantā
<pb n="3.176"/>
Dissanti paviṭṭhā na dissanti. Tamenaṁ manussā disvā evamāhaṁsu
ayaṁ pabbato ime isī gilatīti isigili isigilītveva samaññā
udapādi. Ācikkhissāmi bhikkhave paccekabuddhānaṁ <pb ed="P" n="3.69" set="M"/>nāmāni kittayissāmi
bhikkhave paccekabuddhānaṁ nāmāni desissāmi bhikkhave paccekabuddhānaṁ
nāmāni taṁ suṇātha sādhukaṁ manasikarotha bhāsissāmīti.
Evambhanteti jo te bhikkhū bhagavato paccassosuṁ.
<p n="250"/>Bhagavā etadavoca ariṭṭho nāma bhikkhave paccekasambuddho <note n="1">Yu. sabbattha paccekabuddho.</note>
imasmiṁ isigilismiṁ pabbate ciranivāsī ahosi. Upariṭṭho
nāma bhikkhave paccekasambuddho imasmiṁ isigilismiṁ pabbate ciranivāsī
ahosi. Tagarasikhī nāma bhikkhave paccekasambuddho imasmiṁ isigilismiṁ
pabbate ciranivāsī ahosi. Yasassī nāma bhikkhave paccekasambuddho
imasmiṁ isigilismiṁ pabbate ciranivāsī ahosi. Sudassano nāma
bhikkhave paccekasambuddho imasmiṁ isigilismiṁ pabbate ciranivāsī
ahosi. Piyadassī nāma bhikkhave paccekasambuddho imasmiṁ isigilismiṁ
pabbate ciranivāsī ahosi. Gandhāro nāma bhikkhave paccekasambuddho
imasmiṁ isigilismiṁ pabbate ciranivāsī ahosi. Piṇḍolo nāma
bhikkhave paccekasambuddho imasmiṁ isigilismiṁ pabbate ciranivāsī
ahosi. Upāsabho nāma bhikkhave paccekasambuddho imasmiṁ isigilismiṁ
pabbate ciranivāsī ahosi. Nitho nāma bhikkhave paccekasambuddho
imasmiṁ isigilismiṁ pabbate ciranivāsī ahosi. Tatho nāma bhikkhave
<pb n="3.177"/>
Paccekasambuddho imasmiṁ isigilismiṁ pabbate ciranivāsī ahosi.
Sutavā nāma bhikkhave paccekasambuddho imasmiṁ isigilismiṁ pabbate
ciranivāsī ahosi. Bhāvitatto nāma bhikkhave paccekasambuddho
imasmiṁ isigilismiṁ pabbate ciranivāsī ahosi.
<p n="251"/>Ye sattasārā anighā nirāsā
paccekamevajjhagamuṁ subodhiṁ
tesaṁ visallāna naruttamānaṁ
nāmāni me kittayato suṇātha
ariṭṭho upariṭṭho tagarasikhī yasassī
sudassano piyadassī ca buddho <note n="1">Ma. susambuddho.</note>
gandhāro piṇḍolo upāsabho ca
nitho tatho sutavā bhāvitatto
sumbho subho methulo <note n="2">matulo.</note> aṭṭhamo ca
athassumegho anigho sudāṭho
paccekabuddhā bhavanettikhīṇā
hiṅgū ca hiṅgo ca mahānubhāvā
dve jālino munino aṭṭhako ca
atha kosallo <note n="3">Po. Yu. kosalo.</note> buddho atho subāhu
upanemiso nemiso santacitto
sacco tatho virajo paṇḍito ca
<pb n="3.178"/>
Kāḷūpakāḷā vijito jito ca
aṅgo ca paṅgo ca guticchito <note n="1">Yu. gutijjitoti dissati.</note> ca
passī jahi upadhiṁ dukkhamūlaṁ
aparājito mārabalaṁ ajesi
satthā pavattā sarabhaṅgo lomahaṁso
uccaṅgamāyo asito anāsavo
manomayo mānacchido ca bandhumā
tadādhimutto vimalo ca ketumā
ketumbarāgo ca mātaṅgo ariyo
athaccuto accutagāmabyāmako
sumaṅgalo dabbilo supatiṭṭhito
asayho khemābhirato ca sorato
durannayo saṅgho athopi ujjayo
aparo muni sayho anomanikkamo <note n="2">Yu. anomanikkhamo.</note>
ānanda nando upanando dvādasa
bhāradvājo antimadehadhārī
bodhi mahānāmo athopi uttaro
kesī sikhī sundaro bhāradvājo
<pb n="3.179"/>
Tissūpatissā bhavabandhanacchidā
upasīdarī <note n="1">Ma. upasikhi. sikhari.</note> taṇhacchido ca sīdarī <note n="1">Ma. upasikhi. sikhari.</note>
buddho ahu maṅgalo vītarāgo
usabhacchidā jāliniṁ dukkhamūlaṁ
santaṁ padaṁ ajjhagamūpaṇīto
uposatho sundaro saccanāmo
jeto jayanto padumo uppalo ca
padumuttaro rakkhito pabbato ca
mānatthaddho sobhito vītarāgo
kaṇho ca buddho suvimuttacitto
ete ca aññe ca mahānubhāvā
paccekabuddhā bhavanettikhīṇā
te sabbasaṅgādhigate mahesī
parinibbute vandatha appameyyeti.
Isigilisuttaṁ niṭṭhitaṁ chaṭṭhaṁ.
</xml>