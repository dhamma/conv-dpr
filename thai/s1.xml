<xml src="s1.xml">
<nikaya id="sn">saṃyuttanikāyo</nikaya>
<book id="sn1">sagāthāvaggo</book>
<pgroup id="s1"/>
<readunit id="s1">1. devatāsaṃyuttaṃ</readunit>
<p rend="subhead" check="nosid">1, naḷavaggo</p>
<p rend="subhead" sid="1">1, oghataraṇasuttaṃ</p>
<pb n="1.1"/>
Suttantapiṭake saṁyuttanikāyassa
paṭhamo bhāgo
sagāthavaggo
namo tassa bhagavato arahato sammāsambuddhassa.
Devatāsaṁyuttaṁ
naḷavaggo paṭhamo
paṭhamaṁ oghataraṇasuttaṁ
<p n="1"/><pb ed="P" n="1.1" set="S"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho aññatarā devatā
abhikkantāya rattiyā abhikkantavaṇṇā kevalakappaṁ jetavanaṁ obhāsetvā
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ aṭṭhāsi.
<p n="2"/>Ekamantaṁ ṭhitā kho sā devatā bhagavantaṁ etadavoca
kathaṁ nu tvaṁ mārisa oghamatarīti. Appatiṭṭhaṁ khvāhaṁ āvuso
anāyūhaṁ oghamatarinti. Yathākathaṁ pana tvaṁ mārisa appatiṭṭhaṁ
anāyūhaṁ oghamatarīti. Yadā svāhaṁ āvuso santiṭṭhāmi tadāssu
<pb n="1.2"/>
Saṁsīdāmi yadā svāhaṁ āyūhāmi <note n="1">Yu. yadā svāhaṁ āvuso āyūhāmi. Ma. yadāhaṁ āyūhāmi. </note> tadāssu nivuyhāmi <note n="2">Ma. Yu. nibbuyhāmi.</note> evaṁ khvāhaṁ
āvuso appatiṭṭhaṁ anāyūhaṁ oghamatarinti.
Cirassaṁ vata passāmi brāhmaṇaṁ parinibbutaṁ
appatiṭṭhaṁ anāyūhaṁ tiṇṇaṁ loke visattikanti.
<p n="3"/>Idamavoca sā devatā samanuñño satthā ahosi.
Atha kho sā devatā samanuñño <note n="3">Sī. samanuññāto.</note> me satthāti bhagavantaṁ abhivādetvā
padakkhiṇaṁ katvā tatthevantaradhāyīti.
<p rend="subhead" sid="2">2, nimokkhasuttaṃ</p>
Dutiyaṁ nimokkhasuttaṁ
<p n="4"/><pb ed="P" n="1.2" set="S"/>Sāvatthiyaṁ ... Atha kho aññatarā devatā abhikkantāya
rattiyā abhikkantavaṇṇā kevalakappaṁ jetavanaṁ obhāsetvā yena
bhagavā tenupasaṅkami upasaṅkamitvā bhagavantaṁ abhivādetvā
ekamantaṁ aṭṭhāsi.
<p n="5"/>Ekamantaṁ ṭhitā kho sā devatā bhagavantaṁ etadavoca
jānāsi no tvaṁ mārisa sattānaṁ nimokkhaṁ pamokkhaṁ vivekanti.
Jānāmi khvāhaṁ āvuso sattānaṁ nimokkhaṁ pamokkhaṁ <note n="4">Sī. pāmokkhaṁ.</note> vivekanti.
Yathākathaṁ pana tvaṁ mārisa jānāsi sattānaṁ nimokkhaṁ pamokkhaṁ
vivekanti.
<pb n="1.3"/>
<p n="6"/>Nandibhavaparikkhayā saññāviññāṇasaṅkhayā
vedanānaṁ nirodhā <note n="1">sāratthappakāsinīaṭṭhakathāmrammapotthakesu vedanānirodhāti pāṭho dissati. </note> upasamā
evaṁ khvāhaṁ āvuso jānāmi
sattānaṁ nimokkhaṁ <note n="2">Sī. vimokkhaṁ.</note> pamokkhaṁ vivekanti.
<p rend="subhead" sid="3">3, upanīyasuttaṃ</p>
Tatiyaṁ upaneyyasuttaṁ
<p n="7"/><note n="3">sīhaḷapotthakeyeva sabbasuttesu nidānavacanaṁ hoti  yuropiyamrammapotthakesu pana natthi.</note> Ekamantaṁ ṭhitā kho sā devatā bhagavato santike imaṁ
gāthaṁ abhāsi
upanīyati jīvitamappamāyuṁ <note n="4">Ma. Yu. jīvitamappamāyu. </note>
jarūpanītassa na santi tāṇā
etaṁ bhayaṁ maraṇe pekkhamāno
puññāni kayirātha sukhāvahānīti <note n="5">Sī. itisaddo na dissati.</note>
<p n="8"/>Upanīyati jīvitamappamāyuṁ <note n="6">Ma. Yu. jīvitamappamāyu. </note>
jarūpanītassa na santi tāṇā
etaṁ bhayaṁ maraṇe pekkhamāno
lokāmisaṁ pajahe santipekkhoti.
<pb n="1.4"/>
<p rend="subhead" sid="4">4, accentisuttaṃ</p>
Catutthaṁ accentisuttaṁ
<p n="9"/><pb ed="P" n="1.3" set="S"/>Ekamantaṁ ṭhitā kho sā devatā bhagavato santike imaṁ
gāthaṁ abhāsi
accenti kālā tarayanti rattiyo
vayoguṇā anupubbaṁ jahanti
etaṁ bhayaṁ maraṇe pekkhamāno
puññāni kayirātha sukhāvahānīti.
<p n="10"/>Accenti kālā tarayanti rattiyo
vayoguṇā anupubbaṁ jahanti
etaṁ bhayaṁ maraṇe pekkhamāno
lokāmisaṁ pajahe santipekkhoti.
<p rend="subhead" sid="5">5, katichindasuttaṃ</p>
Pañcamaṁ katichindisuttaṁ
<p n="11"/>Ekamantaṁ ṭhitā kho sā devatā bhagavantaṁ gāthāya ajjhabhāsi
kati chinde kati jahe kati vuttari <note n="1">Ma. kati cuttari. gāthaṁ abhāsi.</note> bhāvaye
kati saṅgātito <note n="2">Sī. saṅgātiko. Ma. Yu. saṅgātigo.  A. saṅgātīto (saṅge atīto atikkanto).</note> bhikkhu oghatiṇṇoti vuccatīti.
<p n="12"/>Pañca chinde pañca jahe pañca vuttari <note n="3">Ma. kati cuttari. gāthaṁ abhāsi.</note> bhāvaye
pañca saṅgātito <note n="4">Sī. saṅgātiko. Ma. Yu. saṅgātigo.  A. saṅgātīto (saṅge atīto atikkanto).</note> bhikkhu oghatiṇṇoti vuccatīti.
<pb n="1.5"/>
<p rend="subhead" sid="6">6, jāgarasuttaṃ</p>
Chaṭṭhaṁ jāgarasuttaṁ
<p n="13"/>Ekamantaṁ ṭhitā kho sā devatā bhagavato santike imaṁ
gāthaṁ abhāsi
kati jāgarataṁ suttā kati suttesu jāgarā
katibhi rajamādeti katibhi parisujjhatīti.
<p n="14"/>Pañca jāgarataṁ suttā pañca suttesu jāgarā
pañcabhi rajamādeti pañcabhi parisujjhatīti.
<p rend="subhead" sid="7">7, appaṭividitasuttaṃ</p>
Sattamaṁ appaṭividitasuttaṁ
<p n="15"/><pb ed="P" n="1.4" set="S"/>Ekamantaṁ ṭhitā kho sā devatā bhagavato santike imaṁ
gāthaṁ abhāsi
yesaṁ dhammā appaṭividitā <note n="1">Sī. appaṭividhitā.</note> paravādesu nīyare <note n="2">Sī. Ma. niyyare.</note>
suttā te nappabujjhanti kālo tesaṁ pabujjhitunti.
<p n="16"/>Yesaṁ dhammā supaṭividitā paravādesu na nīyare
sambuddhā sammadaññāya <note n="3">Yu. te sambuddhā sammadaññā.</note> caranti visame samanti.
<p rend="subhead" sid="8">8, susammuṭṭhasuttaṃ</p>
Aṭṭhamaṁ susammuṭṭhasuttaṁ
<p n="17"/>Ekamantaṁ ṭhitā kho sā devatā bhagavato santike imaṁ
gāthaṁ abhāsi
<pb n="1.6"/>
Yesaṁ dhammā susammuṭṭhā paravādesu nīyare
suttā te nappabujjhanti kālo tesaṁ pabujjhitunti.
<p n="18"/>Yesaṁ dhammā asammuṭṭhā paravādesu na nīyare
sambuddhā sammadaññāya caranti visame samanti.
<p rend="subhead" sid="9">9, mānakāmasuttaṃ</p>
Navamaṁ mānakāmasuttaṁ
<p n="19"/>Ekamantaṁ ṭhitā kho sā devatā bhagavato santike imaṁ
gāthaṁ abhāsi
na mānakāmassa damo idhatthi <note n="1">Sī. mānikāmassa damo idatthi.</note>
na monamatthi asamāhitassa
eko araññe viharampamatto
na maccudheyyassa tareyya <note n="2">Sī. taranti.</note> pāranti <note n="3">Sī. pārentītipi  paressantītipi pāṭho.</note>
<p n="20"/>Mānaṁ pahāya susamāhitatto
sucetaso sabbadhi vippamutto <note n="4">Ma. vippayutto.</note>
eko araññe viharaṁ appamatto
sa maccudheyyassa tareyya pāranti.
<p rend="subhead" sid="10">10, araññasuttaṃ</p>
Dasamaṁ araññasuttaṁ
<p n="21"/><pb ed="P" n="1.5" set="S"/>Ekamantaṁ ṭhitā kho sā devatā bhagavantaṁ gāthāya ajjhabhāsi
<pb n="1.7"/>
Araññe viharantānaṁ santānaṁ brahmacārinaṁ
ekabhattaṁ bhuñjamānānaṁ kena vaṇṇo pasīdatīti <note n="1">Ma. pasīdati.</note>.
<p n="22"/>Atītaṁ nānusocanti nappajappanti nāgataṁ <note n="2">Sī. nappajappamanāgataṁ.</note>
paccuppannena yāpenti tena vaṇṇo pasīdati
anāgatappajappāya atītassānusocanā
etena bālā sussanti naḷova harito lutoti.
Naḷavaggo paṭhamo.
Tassuddānaṁ
oghaṁ nimokkho upaneyyaṁ accenti katichindi ca
jāgaraṁ appaṭividitā susammuṭṭhā mānakāminā
araññe dasamo vutto vaggo tena pavuccatīti.
<pb n="1.8"/>
Nandanavaggo dutiyo
<p rend="subhead" check="nosid">2, nandanavaggo</p>
<p rend="subhead" sid="11">1, nandanasuttaṃ</p>
paṭhamaṁ nandanasuttaṁ
<p n="23"/><note n="1">yuropiyapotthakeyeva evamme sutanti pāṭhattayaṁ atthi.</note> Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ.
<p n="24"/>Bhagavā etadavoca bhūtapubbaṁ bhikkhave aññatarā
tāvatiṁsakāyikā devatā nandanavane accharāsaṅghaparivutā dibbehi
pañcahi kāmaguṇehi samappitā samaṅgībhūtā paricāriyamānā tāyaṁ
velāyaṁ imaṁ gāthaṁ abhāsi
na te sukhaṁ pajānanti ye na passanti nandanaṁ
āvāsaṁ naradevānaṁ tidasānaṁ yasassinanti.
<p n="25"/><pb ed="P" n="1.6" set="S"/>Evaṁ vutte bhikkhave aññatarā devatā taṁ devataṁ gāthāya
paccabhāsi <note n="2">Sī. ajjhabhāsi. </note>
na tvaṁ bāle pajānāsi <note n="3">Sī. vijānāsi.</note> yathā arahataṁ vaco
aniccā sabbe saṅkhārā uppādavayadhammino
uppajjitvā nirujjhanti tesaṁ vūpasamo sukhoti.
<pb n="1.9"/>
<p rend="subhead" sid="12">2, nandatisuttaṃ</p>
Dutiyaṁ nandisuttaṁ
<p n="26"/>Ekamantaṁ ṭhitā kho sā devatā bhagavato santike imaṁ
gāthaṁ abhāsi
nandati puttehi puttimā
gomiko <note n="1">Ma. gomā.</note> gohi tatheva nandati
upadhīhi narassa nandanā
na hi so nandati yo nirūpadhīti.
<p n="27"/>Socati puttehi puttimā
gomiko <note n="2">Ma. gomā.</note> gohi tatheva socati
upadhīhi narassa socanā
na hi so socati yo nirūpadhīti.
<p rend="subhead" sid="13">3, natthiputtasamasuttaṃ</p>
Tatiyaṁ natthiputtasamasuttaṁ
<p n="28"/>Ekamantaṁ ṭhitā kho sā devatā bhagavato santike imaṁ
gāthaṁ abhāsi
natthi puttasamaṁ pemaṁ natthi gosamikaṁ dhanaṁ
natthi suriyasamā ābhā samuddaparamā sarāti.
<p n="29"/>Natthi attasamaṁ pemaṁ natthi dhaññasamaṁ dhanaṁ
natthi paññāsamā ābhā vuṭṭhi ve <note n="3">Sī. ce.</note> paramā sarāti.
<pb n="1.10"/>
<p rend="subhead" sid="14">4, khattiyasuttaṃ</p>
Catutthaṁ khattiyasuttaṁ
<p n="30"/>Ekamantaṁ ṭhitā kho sā devatā bhagavato santike imaṁ
gāthaṁ abhāsi
khattiyo dipadaṁ <note n="1">Ma. Yu. dvipadaṁ.</note> seṭṭho balibaddho <note n="2">Sī. Yu. balivaddo. Ma. balibaddo.</note> catuppadaṁ
komārī <note n="3">Yu. kumārī. </note> seṭṭhā bhariyānaṁ yo ca puttāna pubbajoti.
<p n="31"/>Sambuddho dipadaṁ seṭṭho ājānīyo catuppadaṁ
sussūsā seṭṭhā bhariyānaṁ yo ca puttānamassavoti <note n="4">Sī. itisaddo natthi.</note>.
<p rend="subhead" sid="15">5, saṇamānasuttaṃ</p>
Pañcamaṁ sakamānasuttaṁ
<p n="32"/><pb ed="P" n="1.7" set="S"/>Ṭhite majjhantike kāle sannisinnesu <note n="5">Ma. Sī. sannisivesu. Ma. sannisīvesu.</note> pakkhisu
palāteva <note n="6">Sī. Yu. Ma.  saṇateva.</note> mahāraññaṁ <note n="7">Sī. brahāraññaṁ.</note> taṁ bhayaṁ paṭibhāti manti.
<p n="33"/>Ṭhite majjhantike kāle sannisinnesu pakkhisu
palāteva mahāraññaṁ sā ratī paṭibhāti manti.
<p rend="subhead" sid="16">6, niddātandīsuttaṃ</p>
Chaṭṭhaṁ niddātandisuttaṁ
<p n="34"/>Niddā tandī vijimhitā aratī <note n="8">Yu. vijambhikā aratī. Ma. vijambhitā.  A. vijamhitā.</note> bhattasammado
etena nappakāsati ariyamaggo idha pāṇinanti.
<p n="35"/>Niddaṁ tandiṁ vijimhitaṁ aratiṁ bhattasammadaṁ
viriyena naṁ paṇāmetvā ariyamaggo visujjhatīti.
<pb n="1.11"/>
<p rend="subhead" sid="17">7, dukkarasuttaṃ</p>
Sattamaṁ dukkarasuttaṁ
<p n="36"/>Dukkaraṁ duttitikkhañca abyattena ca sāmaññaṁ
bahū hi tattha sambādhā yattha bālo visīdatīti.
<p n="37"/>Katihaṁ careyya sāmaññaṁ cittaṁ ce na nivāraye
pade pade visīdeyya saṅkappānaṁ vasānugo <note n="1">Po. Ma. itisaddo atthi.</note>
kummova aṅgāni sake kapāle
samodahaṁ bhikkhu manovitakke
anissito aññamaheṭhayāno
parinibbuto nūpavadeyya kañcīti.
<p rend="subhead" sid="18">8, hirīsuttaṃ</p>
Aṭṭhamaṁ hirisuttaṁ
<p n="38"/>Hirinisedho puriso koci lokasmi vijjati
yo niddaṁ apabodheti asso bhadro kasāmivāti.
<p n="39"/>Hirinisedhā tanuyā ye caranti sadā satā
antaṁ dukkhassa pappuyya caranti visame samanti.
<p rend="subhead" sid="19">9, kuṭikāsuttaṃ</p>
Navamaṁ kuṭikāsuttaṁ
<p n="40"/><pb ed="P" n="1.8" set="S"/>Kacci te kuṭikā natthi kacci natthi kulāvakā
kacci santānakā natthi kacci muttosi bandhanāti.
<p n="41"/>Taggha me kuṭikā natthi taggha natthi kulāvakā
taggha santānakā natthi taggha muttomhi bandhanāti.
<pb n="1.12"/>
<p n="42"/>Kintāhaṁ kuṭikaṁ brūmi kinte brūmi kulāvakaṁ
kinte santānakaṁ brūmi kintāhaṁ brūmi bandhananti.
<p n="43"/>Mātaraṁ kuṭikaṁ brūsi bhariyaṁ brūsi kulāvakaṁ
putte santānake brūsi taṇhaṁ me brūsi bandhananti.
Sāhu te kuṭikā natthi sāhu natthi kulāvakā
sāhu santānakā natthi sāhu muttosi bandhanāti.
<p rend="subhead" sid="20">10, samiddhisuttaṃ</p>
Dasamaṁ samiddhisuttaṁ
<p n="44"/>Evamme sutaṁ ekaṁ samayaṁ bhagavā rājagahe viharati
tapodārāme. Atha kho āyasmā samiddhi rattiyā paccūsasamayaṁ <note n="1">paccusasamayetipi pāṭho.</note>
paccuṭṭhāya yena tapodā tenupasaṅkami gattāni parisiñcituṁ tapode
gattāni parisiñcitvā paccuttaritvā ekacīvaro aṭṭhāsi gattāni
sukkhāpayamāno <note n="2">Ma. pubbāpayamāno.</note>.
<p n="45"/>Atha kho aññatarā devatā abhikkantāya rattiyā abhikkantavaṇṇā
kevalakappaṁ tapodaṁ obhāsetvā yena āyasmā samiddhi
tenupasaṅkami upasaṅkamitvā vehāsaṁ ṭhitā āyasmantaṁ samiddhiṁ
gāthāya ajjhabhāsi
abhutvā bhikkhasi bhikkhu na hi bhutvāna bhikkhasi
bhutvāna bhikkhu bhikkhassu mā taṁ kālo upaccagāti.
<pb n="1.13"/>
<p n="46"/><pb ed="P" n="1.9" set="S"/>Kālaṁ vohaṁ na jānāmi channo kālo na dissati
tasmā abhutvā bhikkhāmi mā maṁ kālo upaccagāti.
<p n="47"/>Atha kho sā devatā paṭhaviyaṁ patiṭṭhahitvā āyasmantaṁ
samiddhiṁ etadavoca daharo tvaṁ bhikkhu pabbajito susu kāḷakeso
bhadrena yobbanena samannāgato paṭhamena vayasā anikkīḷitāvī kāmesu
bhuñja bhikkhu mānusake kāme mā sandiṭṭhikaṁ hitvā kālikaṁ anudhāvīti.
<p n="48"/>Na khvāhaṁ āvuso sandiṭṭhikaṁ hitvā kālikaṁ anudhāvāmi
kālikañca khvāhaṁ āvuso hitvā sandiṭṭhikaṁ anudhāvāmi kālikā
hi āvuso kāmā vuttā bhagavatā bahudukkhā bahūpāyāsā ādīnavo
ettha bhiyyo <note n="1">bhīyotipi pāṭho.</note> sandiṭṭhiko ayaṁ dhammo akāliko ehipassiko
opanayiko paccattaṁ veditabbo viññūhīti.
<p n="49"/>Kathañca bhikkhu kālikā kāmā vuttā bhagavatā bahudukkhā
bahūpāyāsā ādīnavo ettha bhiyyo kathaṁ sandiṭṭhiko ayaṁ dhammo
akāliko ehipassiko opanayiko paccattaṁ veditabbo viññūhīti.
<p n="50"/>Ahaṁ kho āvuso navo acirapabbajito adhunāgato imaṁ
dhammavinayaṁ na tāhaṁ sakkomi vitthārena ācikkhituṁ ayaṁ so bhagavā
arahaṁ sammāsambuddho rājagahe viharati tapodārāme taṁ bhagavantaṁ
upasaṅkamitvā etamatthaṁ puccha <note n="2">Sī. puccheyyāsi.</note> yathā te bhagavā byākaroti tathā
naṁ dhāreyyāsīti. Na kho bhikkhu sukaro so bhagavā amhehi
<pb n="1.14"/>
Upasaṅkamituṁ aññāhi mahesakkhāhi devatāhi parivuto sace kho
tvaṁ bhikkhu taṁ bhagavantaṁ upasaṅkamitvā etamatthaṁ puccheyyāsi mayaṁpi
āgaccheyyāma dhammassavanāyāti <note n="1">dhammasavanāyātītipi pāṭho.</note>. Evamāvusoti kho āyasmā
samiddhi tassā devatāya paṭissuṇitvā <note n="2">Yu. paṭissutvā.</note> yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi.
<p n="51"/><pb ed="P" n="1.10" set="S"/>Ekamantaṁ nisinno kho āyasmā samiddhi bhagavantaṁ
etadavoca idhāhaṁ bhante rattiyā paccūsasamayaṁ paccuṭṭhāya yena
tapodā tenupasaṅkamiṁ gattāni parisiñcituṁ tapode gattāni
parisiñcitvā paccuttaritvā ekacīvaro aṭṭhāsiṁ gattāni sukkhāpayamāno
atha kho bhante aññatarā devatā abhikkantāya rattiyā abhikkantavaṇṇā
kevalakappaṁ tapodaṁ obhāsetvā yenāhaṁ tenupasaṅkami
upasaṅkamitvā vehāsaṁ ṭhitā imāya gāthāya ajjhabhāsi
abhutvā bhikkhasi bhikkhu na hi bhutvāna bhikkhasi
bhutvāna bhikkhu bhikkhassu mā taṁ kālo upaccagāti.
Evaṁ vutte ahaṁ bhante taṁ devataṁ gāthāya ajjhabhāsiṁ <note n="3">Ma. Yu. paccabhāsiṁ.</note>
kālaṁ vohaṁ na jānāmi channo kālo na dissati
tasmā abhutvā bhikkhāmi mā maṁ kālo upaccagāti.
Atha kho bhante sā devatā paṭhaviyaṁ patiṭṭhahitvā maṁ etadavoca
<pb n="1.15"/>
Daharo tvaṁ bhikkhu pabbajito susu kāḷakeso bhadrena yobbanena
samannāgato paṭhamena vayasā anikkīḷitāvī kāmesu bhuñja bhikkhu
mānusake kāme mā sandiṭṭhikaṁ hitvā kālikaṁ anudhāvīti. Evaṁ
vuttāhaṁ bhante taṁ devataṁ etadavocaṁ na khvāhaṁ āvuso sandiṭṭhikaṁ
hitvā kālikaṁ anudhāvāmi kālikañca khvāhaṁ āvuso hitvā sandiṭṭhikaṁ
anudhāvāmi kālikā hi āvuso kāmā vuttā bhagavatā bahudukkhā
bahūpāyāsā ādīnavo ettha bhiyyo sandiṭṭhiko ayaṁ dhammo
akāliko ehipassiko opanayiko paccattaṁ veditabbo viññūhīti.
Evaṁ vutte bhante sā devatā maṁ etadavoca kathañca bhikkhu
kālikā kāmā vuttā bhagavatā ḷahudukkhā bahūpāyāsā ādīnavo
ettha bhiyyo kathaṁ sandiṭṭhiko <pb ed="P" n="1.11" set="S"/>ayaṁ dhammo akāliko ehipassiko
opanayiko paccattaṁ veditabbo viññūhīti. Evaṁ vuttāhaṁ bhante
taṁ devataṁ etadavocaṁ ahaṁ kho āvuso navo acirapabbajito
adhunāgato imaṁ dhammavinayaṁ na tāhaṁ sakkomi vitthārena ācikkhituṁ
ayaṁ so bhagavā arahaṁ sammāsambuddho rājagahe viharati tapodārāme
taṁ bhagavantaṁ upasaṅkamitvā etamatthaṁ puccha yathā te bhagavā
byākaroti tathā naṁ dhāreyyāsīti. Evaṁ vutte bhante sā
devatā maṁ etadavoca na kho bhikkhu sukaro so bhagavā amhehi
upasaṅkamituṁ aññāhi mahesakkhāhi devatāhi parivuto sace kho
tvaṁ bhikkhu taṁ bhagavantaṁ upasaṅkamitvā etamatthaṁ puccheyyāsi mayaṁpi
<pb n="1.16"/>
Āgaccheyyāma dhammassavanāyāti. Sace bhante tassā devatāya
saccaṁ vacanaṁ idheva sā devatā avidūreti. Evaṁ vutte sā
devatā āyasmantaṁ samiddhiṁ etadavoca puccha bhikkhu puccha bhikkhu
yamahaṁ anuppattāti <note n="1">Yu. anuppattoti.</note>.
<p n="52"/>Atha kho bhagavā taṁ devataṁ gāthāhi ajjhabhāsi
akkheyyasaññino sattā akkheyyasmiṁ patiṭṭhitā
akkheyyamapariññāya yogamāyanti maccuno
akkheyyañca pariññāya akkhātāraṁ na maññati
tañhi tassa na hotīti yena naṁ vajjā na tassa atthi <note n="2">Sī. na tassa atthīti pāṭhattayaṁ na dissati.</note>
sace vijānāsi vadehi yakkhāti <note n="3">yakkhīti. </note>.
Na khvāhaṁ bhante imassa bhagavatā saṅkhittena bhāsitassa vitthārena atthaṁ
ājānāmi sādhu me bhante bhagavā tathā bhāsatu yathāhaṁ imassa
bhagavatā saṅkhittena bhāsitassa vitthārena atthaṁ ājāneyyanti <note n="4">Ma. Yu. jāneyyanti.</note>.
<p n="53"/><pb ed="P" n="1.12" set="S"/>Samo visesī udavā <note n="5">Yu. atha vā.</note> nihīno
yo maññati so vivadetha tena
tīsu vidhāsu avikampamāno
samo visesīti na tassa hoti
sace vijānāsi vadehi yakkhāti <note n="6">yakkhīti. </note>.
<pb n="1.17"/>
Imassapi khvāhaṁ bhante bhagavatā saṅkhittena bhāsitassa vitthārena atthaṁ
na ājānāmi sādhu me bhante bhagavā tathā bhāsatu yathāhaṁ imassa
bhagavatā saṅkhittena bhāsitassa vitthārena atthaṁ ājāneyyanti.
<p n="54"/>Pahāsi saṅkhaṁ <note n="1">Sī. saṅgaṁ.</note> na vimānamāgā <note n="2">Ma. Yu. na vimānamajjhagā.</note>
acchejji taṇhaṁ idha nāmarūpe
taṁ chinnaganthaṁ anighaṁ nirāsaṁ
pariyesamānā nājjhagamuṁ
devā manussā idha vā huraṁ vā
saggesu vā sabbanivesanesu
sace vijānāsi vadehi yakkhāti.
<p n="55"/>Imassa khvāhaṁ bhante bhagavatā saṅkhittena bhāsitassa evaṁ
vitthārena atthaṁ ājānāmi
pāpaṁ na kayirā vacasā manasā
kāyena vā kiñcana sabbaloke
kāme pahāya satimā sampajāno
dukkhaṁ na sevetha anatthasañhitanti.
Nandanavaggo dutiyo.
<pb n="1.18"/>
Tassuddānaṁ
nandanā nandati ceva natthiputtasamena ca
khattiyo sakamāno ca niddātandi ca dukkaraṁ
hiri kuṭikā navamo dasamo vutto samiddhināti.
<p rend="subhead" check="nosid">3, sattivaggo</p>
<p rend="subhead" sid="21">1, sattisuttaṃ</p>
<pb n="1.19"/>
Sattivaggo tatiyo
paṭhamaṁ sattisuttaṁ
<p n="56"/><pb ed="P" n="1.13" set="S"/>Ekamantaṁ ṭhitā kho sā devatā bhagavato santike imaṁ
gāthaṁ abhāsi
sattiyā viya omaṭṭho ḍayhamāneva <note n="1">Sī. Ma. sabbattha ḍayhamānovāti pāṭho dissati.</note> matthake
kāmarāgappahānāya <note n="2">Sī. Ma. kāmarāgappahānena.</note> sato bhikkhu paribbajeti.
<p n="57"/>Sattiyā viya omaṭṭho ḍayhamāneva matthake
sakkāyadiṭṭhippahānāya sato bhikkhu paribbajeti.
<p rend="subhead" sid="22">2, phusatisuttaṃ</p>
Dutiyaṁ phusatisuttaṁ
<p n="58"/>Nāphusantaṁ phusati ca phusantañca tato phuse
tasmā phusantaṁ phusati appaduṭṭhapadosinanti.
<p n="59"/>Yo appaduṭṭhassa narassa dussati
suddhassa posassa anaṅgaṇassa
tameva bālaṁ pacceti pāpaṁ
sukhumo rajo paṭivātaṁva khittoti.
<pb n="1.20"/>
<p rend="subhead" sid="23">3, jaṭāsuttaṃ</p>
Tatiyaṁ jaṭāsuttaṁ
<p n="60"/>Antojaṭā bahijaṭā jaṭāya jaṭitā pajā
taṁ taṁ gotama pucchāmi ko imaṁ vijaṭaye jaṭanti.
<p n="61"/>Sīle patiṭṭhāya naro sapañño cittaṁ paññañca bhāvayaṁ
ātāpī nipako bhikkhu so imaṁ vijaṭaye jaṭaṁ <note n="1">Po. Yu. jaṭanti.</note>
yesaṁ rāgo ca doso ca avijjā ca virājitā
khīṇāsavā arahanto tesaṁ vijaṭitā jaṭā
yattha nāmañca rūpañca asesaṁ uparujjhati
paṭigharūpasaññā <note n="2">Ma. Yu. paṭimaṁ.</note> ca ettha sā chijjate <note n="3">Ma. etthesā vijaṭe.</note> jaṭāti.
<p rend="subhead" sid="24">4, manonivāraṇasuttaṃ</p>
Catutthaṁ manonivāraṇasuttaṁ
<p n="62"/><pb ed="P" n="1.14" set="S"/>Yato yato mano nivāraye na dukkhameti naṁ tato tato
sa sabbato mano nivāraye sa sabbato dukkhā pamuccatīti <note n="4">Po.  Ma. Yu. itisaddo natthi.</note>.
<p n="63"/>Na sabbato mano nivāraye mano yatattamāgataṁ <note n="5">Ma. Yu. na mano saṁyatattamāgataṁ. </note>
yato yato ca pāpakaṁ tato tato mano nivārayeti.
<p rend="subhead" sid="25">5, arahantasuttaṃ</p>
Pañcamaṁ arahantasuttaṁ
<p n="64"/>Yo hoti bhikkhu arahaṁ katāvī
khīṇāsavo antimadehadhārī <note n="6">Sī. sabbatthahantimadehadhārīti pāṭho dissati.</note>
<pb n="1.21"/>
Ahaṁ vadāmītipi so vadeyya
mamaṁ vadantītipi so vadeyyāti.
<p n="65"/>Yo hoti bhikkhu arahaṁ katāvī
khīṇāsavo antimadehadhārī
ahaṁ vadāmītipi so vadeyya
mamaṁ vadantītipi so vadeyya
loke samaññaṁ kusalo viditvā
vohāramattena so vohareyyāti.
<p n="66"/>Yo hoti bhikkhu arahaṁ katāvī
khīṇāsavo antimadehadhārī
mānaṁ nu kho so upāgamma <note n="1">Po. Ma. upagamma.</note> bhikkhu
ahaṁ vadāmītipi so vadeyya
mama vadantītipi so vadeyyāti.
<p n="67"/>Pahīnamānassa na santi ganthā
vidhūpitā mānaganthassa <note n="2">Sī. Ma. mānagandhassa.</note> sabbe
sa vītivatto yamataṁ sumedho
ahaṁ vadāmītipi so vadeyya
mamaṁ vadantītipi so vadeyya <note n="3">Sī. ayaṁ pāṭho natthi. </note>
loke samaññaṁ <note n="4">Po. Ma. maññataṁ..</note> kusalo viditvā
vohāramattena so vohareyyāti.
<pb n="1.22"/>
<p rend="subhead" sid="26">6, pajjotasuttaṃ</p>
Chaṭṭhaṁ pajjotasuttaṁ
<p n="68"/>Kati lokasmi pajjotā yehi loko pakāsati <note n="1">Sī. pabhāsati.</note>
bhagavantaṁ puṭṭhumāgamma kathaṁ jānemu taṁ mayanti.
<p n="69"/>Cattāro loke pajjotā pañcamettha na vijjati
divā tapati ādicco rattimābhāti candimā
atha aggi divārattiṁ tattha tattha pakāsati <note n="2">Sī. pabhāsati.</note>
sambuddho tapataṁ seṭṭho esā ābhā anuttarāti.
<p rend="subhead" sid="27">7, sarasuttaṃ</p>
Sattamaṁ sarasuttaṁ
<p n="70"/>Kuto sarā nivattanti kattha vaṭṭaṁ na vattati <note n="3">Yu. vaṭṭati.</note>
kattha nāmañca rūpañca asesaṁ uparujjhatīti.
<p n="71"/>Yattha āpo ca paṭhavī tejo vāyo na gādhati
ato sarā nivattanti ettha vaṭṭaṁ na vattati
ettha nāmañca rūpañca asesaṁ uparujjhatīti.
<p rend="subhead" sid="28">8, mahaddhanasuttaṃ</p>
Aṭṭhamaṁ mahaddhanasuttaṁ
<p n="72"/>Mahaddhanā mahābhogā raṭṭhavantopi khattiyā
aññamaññābhigijjhanti kāmesu analaṅkatā
tesu ussukajātesu bhavasotānusārisu
rodhataṇhaṁ <note n="4">Sī. kodhataṇhaṁ. Yu. gedhataṇhaṁ. </note> pavāhiṁsu <note n="5">Ma. yu pajahiṁsu.</note> ke lokasmiṁ anussukāti.
<pb n="1.23"/>
<p n="73"/>Hitvā agāraṁ pabbajitā hitvā puttaṁ pasumpiyaṁ
hitvā rāgañca dosañca avijjañca virājiya
khīṇāsavā arahanto te lokasmiṁ anussukāti.
<p rend="subhead" sid="29">9, catucakkasuttaṃ</p>
Navamaṁ catucakkasuttaṁ
<p n="74"/><pb ed="P" n="1.16" set="S"/>Catucakkaṁ navadvāraṁ puṇṇaṁ lobhena saṁyutaṁ
paṅkajātaṁ mahāvīra kathaṁ yātrā bhavissatīti.
<p n="75"/>Chetvā naddhiṁ <note n="1">Sī. Yu. nandiṁ.</note> varattañca icchālobhañca pāpakaṁ
samūlaṁ taṇhaṁ abbuyha <note n="2">abbuḷhātipi pāṭho.</note> evaṁ yātrā bhavissatīti.
<p rend="subhead" sid="30">10, eṇijaṅghasuttaṃ</p>
Dasamaṁ eṇijaṅghasuttaṁ
<p n="76"/>Eṇijaṅghaṁ kisaṁ vīraṁ appāhāraṁ alolupaṁ
sīhaṁvekacaraṁ nāgaṁ kāmesu anapekkhinaṁ
upasaṅkamma pucchāma kathaṁ dukkhā pamuccatīti.
<p n="77"/>Pañca kāmaguṇā loke manochaṭṭhā paveditā
ettha chandaṁ virājitvā evaṁ dukkhā pamuccatīti.
Sattivaggo tatiyo.
Tassuddānaṁ
sattiyā phusati ceva jaṭā manonivāraṇā
arahantena pajjoto sarā mahaddhanena ca
catucakkena navamaṁ eṇijaṅghena te dasāti.
<p rend="subhead" check="nosid">4, satullapakāyikavaggo</p>
<p rend="subhead" sid="31">1, sabbhisuttaṃ</p>
<pb n="1.24"/>
Satullapakāyikavaggo catuttho
paṭhamaṁ sabbhisuttaṁ
<p n="78"/>Evamme sutaṁ ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Atha kho sambahulā satullapakāyikā
devatāyo abhikkantāya rattiyā abhikkantavaṇṇā kevalakappaṁ jetavanaṁ
obhāsetvā yena bhagavā tenupasaṅkamiṁsu upasaṅkamitvā bhagavantaṁ
abhivādetvā ekamantaṁ aṭṭhaṁsu.
<p n="79"/><pb ed="P" n="1.17" set="S"/>Ekamantaṁ ṭhitā kho ekā devatā bhagavato santike imaṁ
gāthaṁ abhāsi
sabbhireva samāsetha sabbhi kubbetha santhavaṁ
sataṁ saddhammamaññāya seyyo hoti na pāpiyoti.
<p n="80"/>Atha kho aparā devatā bhagavato santike imaṁ gāthaṁ abhāsi
sabbhireva samāsetha sabbhi kubbetha santhavaṁ
sataṁ saddhammamaññāya paññaṁ <note n="1">Ma. Yu. paññā.</note> labhati nāññatoti.
<p n="81"/>Atha kho aparā devatā bhagavato santike imaṁ gāthaṁ abhāsi
sabbhireva samāsetha sabbhi kubbetha santhavaṁ
sataṁ saddhammamaññāya sokamajjhe na socatīti.
<p n="82"/>Atha kho aparā devatā bhagavato santike imaṁ gāthaṁ abhāsi
<pb n="1.25"/>
Sabbhireva samāsetha sabbhi kubbetha santhavaṁ
sataṁ saddhammamaññāya ñātimajjhe virocatīti.
<p n="83"/>Atha kho aparā devatā bhagavato santike imaṁ gāthaṁ abhāsi
sabbhireva samāsetha sabbhi kubbetha santhavaṁ
sataṁ saddhammamaññāya sattā gacchanti sugatinti.
<p n="84"/>Atha kho aparā devatā bhagavato santike imaṁ gāthaṁ abhāsi
sabbhireva samāsetha sabbhi kubbetha santhavaṁ
sataṁ saddhammamaññāya sattā tiṭṭhanti sātatanti.
Atha kho aparā devatā bhagavantaṁ etadavoca kassa nu kho bhagavā
subhāsitanti.
<p n="85"/>Sabbāsaṁ vo subhāsitaṁ pariyāyena apica mamāpi suṇātha
sabbhireva samāsetha sabbhi kubbetha santhavaṁ
sataṁ saddhammamaññāya sabbadukkhā pamuccatīti. <note n="1">Ma. idamavoca bhagavā attamanā tā devatāyo bhagavantaṁ abhivādetvā padakkhiṇaṁ  katvā tatthevantaradhāyiṁsūti.</note>
<p rend="subhead" sid="32">2, maccharisuttaṃ</p>
Dutiyaṁ maccharisuttaṁ
<p n="86"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Atha kho sambahulā satullapakāyikā devatāyo
abhikkantāya rattiyā abhikkantavaṇṇā kevalakappaṁ jetavanaṁ
obhāsetvā yena bhagavā tenupasaṅkamiṁsu upasaṅkamitvā bhagavantaṁ
abhivādetvā ekamantaṁ aṭṭhaṁsu.
<p n="87"/>Ekamantaṁ ṭhitā kho ekā devatā bhagavato santike
<pb n="1.26"/>
Imaṁ gāthaṁ abhāsi
maccherā ca pamādā ca evaṁ dānaṁ na dīyati
puññamākaṅkhamānena deyyaṁ hoti vijānatāti.
<p n="88"/>Atha kho aparā devatā bhagavato santike imā gāthāyo
abhāsi
yasseva bhīto na dadāti maccharī tadeva adadato <note n="1">Yu. tadevadādato.</note> bhayaṁ
jighacchā ca pipāsā ca yassa bhāyati maccharī
tameva bālaṁ phusati asmiṁ loke paramhi ca
tasmā vineyya maccheraṁ dajjā dānaṁ malābhibhū
puññāni paralokasmiṁ patiṭṭhā honti pāṇinanti.
<p n="89"/>Atha kho aparā devatā bhagavato santike imā gāthāyo abhāsi
te matesu na miyyanti addhānaṁva <note n="2">Sī. Ma. Yu. panthānaṁva.</note> sahāvajaṁ
appasmiṁ ye pavecchanti esa dhammo sanantano
appasmeke pavecchanti bahuneke na dicchare
appasmā dakkhiṇā dinnā sahassena samaṁ <note n="3">Sī. samappitāti.</note> mitāti.
<p n="90"/><pb ed="P" n="1.19" set="S"/>Atha kho aparā devatā bhagavato santike imā gāthāyo abhāsi
duddadaṁ dadamānānaṁ dukkaraṁ kamma kubbataṁ
asanto nānukubbanti sataṁ dhammo duranvayo
<pb n="1.27"/>
Tasmā satañca asatañca nānā hoti ito gati
asanto nirayaṁ yanti santo saggaparāyanāti.
Atha kho aparā devatā bhagavantaṁ etadavoca kassa nu kho bhagavā
subhāsitanti.
<p n="91"/>Sabbāsaṁ vo subhāsitaṁ pariyāyena apica mamāpi suṇātha
dhammaṁ care yopi samuñjakaṁ <note n="1">Sī. Yu. samucchakaṁ.</note> care
dāraṁ ca posaṁ dadaṁ appakasmiṁ
sataṁ sahassāna sahassayāginaṁ
kalaṁpi nāgghanti tathāvidhassa teti.
<p n="92"/>Atha kho aparā devatā bhagavantaṁ gāthāya ajjhabhāsi
kenesa yañño vipulo mahaggato
samena dinnassa na agghameti
kathaṁ <note n="2">Sī. Ma. Yu. sataṁ.</note> sahassāna sahassayāginaṁ
kalaṁpi nāgghanti tathāvidhassa teti.
<p n="93"/>Atha kho bhagavā taṁ devataṁ gāthāya ajjhabhāsi
dadanti heke visame niviṭṭhā
ghatvā <note n="3">Sī. jhatvā. Yu. chetvā.</note> vadhitvā atha socayitvā
<pb n="1.28"/>
Sā dakkhiṇā assumukhā sadaṇḍā
samena dinnassa na agghameti
evaṁ <note n="1">Ma. etthantare satanti atthi.</note> sahassāna sahassayāginaṁ
kalaṁpi nāgghanti tathāvidhassa teti.
<p rend="subhead" sid="33">3, sādhusuttaṃ</p>
Tatiyaṁ sādhusuttaṁ
<p n="94"/><pb ed="P" n="1.20" set="S"/>Atha kho sambahulā satullapakāyikā devatāyo abhikkantāya
rattiyā abhikkantavaṇṇā kevalakappaṁ jetavanaṁ obhāsetvā yena
bhagavā tenupasaṅkamiṁsu upasaṅkamitvā bhagavantaṁ abhivādetvā ekamantaṁ
aṭṭhaṁsu.
<p n="95"/>Ekamantaṁ ṭhitā kho ekā devatā bhagavato santike imaṁ
udānaṁ udānesi
sādhu kho mārisa dānaṁ
maccherā ca pamādā ca evaṁ dānaṁ na dīyati
puññamākaṅkhamānena deyyaṁ hoti vijānatāti.
<p n="96"/>Atha kho aparā devatā bhagavato santike imaṁ udānaṁ
udānesi
sādhu kho mārisa dānaṁ apica appakasmiṁpi sāhu <note n="2">Yu. appasmiṁpi sādhūti dissati.</note> dānaṁ
appasmeke pavecchanti bahuneke na dicchare
appasmā dakkhiṇā dinnā sahassena samaṁ mitāti.
<pb n="1.29"/>
<p n="97"/>Atha kho aparā devatā bhagavato santike imaṁ udānaṁ
udānesi
sādhu kho mārisa dānaṁ appakasmiṁpi sāhu dānaṁ
apica saddhāyapi sāhu dānaṁ
dānañca yuddhañca samānamāhu
appāpi santā bahuke jinanti
appampi ce saddahāno dadāti
teneva so hoti sukhī paratthāti.
<p n="98"/>Atha kho aparā devatā bhagavato santike imaṁ udānaṁ
udānesi
sādhu kho mārisa dānaṁ appakasmiṁpi sāhu dānaṁ
saddhāyapi sāhu dānaṁ apica dhammaladdhassapi sāhu dānaṁ
yo dhammaladdhassa dadāti dānaṁ
uṭṭhānaviriyādhigatassa jantu
atikkamma <note n="1">Ma. Yu. etthantare soti atthi.</note> vetaraṇiṁ yamassa
dibbāni ṭhānāni upeti maccoti.
<p n="99"/>Atha kho aparā devatā bhagavato santike imaṁ udānaṁ
udānesi
sādhu kho mārisa dānaṁ appakasmiṁpi sāhu dānaṁ
saddhāyapi sāhu dānaṁ dhammaladdhassapi sāhu dānaṁ
<pb n="1.30"/>
Apica viceyyadānaṁpi sādhu
viceyyadānaṁ sugatappasatthaṁ
ye dakkhiṇeyyā idha jīvaloke
etesu dinnāni mahapphalāni
vījāni vuttāni yathā sukhetteti.
<p n="100"/>Atha kho aparā devatā bhagavato santike imaṁ udānaṁ udānesi
sādhu kho mārisa dānaṁ appakasmiṁpi sāhu dānaṁ
saddhāyapi sāhu dānaṁ dhammaladdhassapi sāhu dānaṁ
viceyyadānaṁpi sādhu apica pāṇesupi sādhu saṁyamo
yo pāṇabhūtāni <note n="1">Yu. pāṇabhūtesu.</note> aheṭhayaṁ caraṁ
parūpavādā na karoti pāpaṁ
bhīruṁ pasaṁsanti na hi tattha sūraṁ
bhayā hi santo na karonti pāpanti.
Atha kho aparā devatā bhagavantaṁ etadavoca <pb ed="P" n="1.22" set="S"/>kassa nu kho bhagavā
subhāsitanti.
<p n="101"/>Sabbāsaṁ vo subhāsitaṁ pariyāyena apica mamāpi <note n="2">Yu. mamaṁpiti dissati.</note> suṇātha
saddhāhi <note n="3">addhāhīti vā pāṭho. </note> dānaṁ bahudhā pasatthaṁ
dānā ca <note n="4">Sī. dānañca.</note> kho dhammapadaṁva seyyo
<pb n="1.31"/>
Pubbeva hi pubbatareva santo
nibbānamevajjhagamuṁ sapaññāti.
<p rend="subhead" sid="34">4, nasantisuttaṃ</p>
Catutthaṁ nasantisuttaṁ
<p n="102"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Atha kho sambahulā satullapakāyikā devatāyo
abhikkantāya rattiyā abhikkantavaṇṇā kevalakappaṁ jetavanaṁ
obhāsetvā yena bhagavā tenupasaṅkamiṁsu upasaṅkamitvā bhagavantaṁ
abhivādetvā ekamantaṁ aṭṭhaṁsu.
<p n="103"/>Ekamantaṁ ṭhitā kho ekā devatā bhagavato santike
imaṁ gāthaṁ abhāsi
na santi kāmā manujesu niccā
santīdha kamanīyāni yesu baddho
yesu pamatto <note n="1">Sī. yesu ca baddho supamatto.</note> apunāgamanaṁ
anāgantvā puriso maccudheyyāti.
Chandajaṁ aghaṁ chandajaṁ dukkhaṁ
chandavinayā aghavinayo
aghavinayā dukkhavinayoti.
Na te kāmā yāni citrāni <note n="2">Sī. kāmāni citrāni.</note> loke
<pb n="1.32"/>
Saṅkapparāgo purisassa kāmo
tiṭṭhanti citrāni tatheva loke
athettha dhīrā vinayanti chandaṁ.
Kodhaṁ jahe vippajaheyya mānaṁ
saññojanaṁ sabbamatikkameyya
taṁ nāmarūpasmimasajjamānaṁ
akiñcanaṁ nānupatanti dukkhā.
Pahāsi saṅkhaṁ na vimānamāgā <note n="1">Po. Ma. Yu. na vimānamajjhagā.</note>
acchejji taṇhaṁ idha nāmarūpe
taṁ chinnaganthaṁ anighaṁ nirāsaṁ
pariyesamānā nājjhagamuṁ <note n="2">Yu. na ca ajjhagamuṁ.</note>
devā manussā idha vā huraṁ vā
saggesu vā sabbanivesanesūti.
<p n="104"/>Tañce hi nāddakkhuṁ tathā vimuttaṁ [iccāyasmā mogharājā]
devā manussā idha vā huraṁ vā
naruttamaṁ atthacaraṁ narānaṁ
ye taṁ namassanti pasaṁsiyā teti.
<p n="105"/>Pasaṁsiyā tepi bhavanti bhikkhu [mogharājāti bhagavā]
ye taṁ namassanti tathā vimuttaṁ
<pb n="1.33"/>
Aññāya dhammaṁ vicikicchaṁ pahāya
saṅgātitā <note n="1">saṅgātigāti vā saṅkhātigāti vā pāṭho.</note> tepi bhavanti bhikkhūti.
<p rend="subhead" sid="35">5, ujjhānasaññisuttaṃ</p>
Pañcamaṁ ujjhānasaññisuttaṁ
<p n="106"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Atha kho sambahulā ujjhānasaññikā devatāyo
abhikkantāya rattiyā abhikkantavaṇṇā kevalakappaṁ jetavanaṁ obhāsetvā
yena bhagavā tenupasaṅkamiṁsu upasaṅkamitvā vehāsaṁ aṭṭhaṁsu.
<p n="107"/><pb ed="P" n="1.24" set="S"/>Vehāsaṁ ṭhitā kho ekā devatā bhagavato santike imaṁ
gāthaṁ abhāsi
aññathā santamattānaṁ aññathā yo pavedaye
nikacca kitavasseva bhuttaṁ theyyena tassa taṁ
yañhi kayirā tañhi vade yaṁ na kayirā na taṁ vade
akarontaṁ bhāsamānānaṁ <note n="2">Ma. akarontaṁ abhāsamānaṁ. </note> parijānanti paṇḍitāti.
<p n="108"/>Nayidaṁ bhāsitamattena ekantasavanena vā
anukkamitave sakkā yāyaṁ paṭipadā daḷhā <note n="3">Sī. paṭipadaḷhā.</note>
yāya dhīrā pamuccanti jhāyino mārabandhanā
na ve dhīrā pakubbanti viditvā lokapariyāyaṁ
aññāya nibbutā dhīrā tiṇṇā loke visattikanti.
<pb n="1.34"/>
<p n="109"/>Atha kho tā devatāyo paṭhaviyaṁ patiṭṭhahitvā bhagavato
pādesu sirasā nipatitvā bhagavantaṁ etadavocuṁ accayo no bhante
accagamā yathābālā yathāmūḷhā yathāakusalā yā mayaṁ bhagavantaṁ
apasādetabbaṁ amaññimhā tāsaṁ no bhante bhagavā accayaṁ
accayato paṭiggaṇhātu āyatiṁ saṁvarāyāti. Atha kho bhagavā
sitaṁ pātvākāsi.
<p n="110"/>Atha kho tā devatāyo bhiyyoso mattāya <note n="1">bhīyoso mattāyātipi pāṭho.</note> ujjhāyantiyo
vehāsaṁ abbhuggacchuṁ. Ekā devatā bhagavato santike imaṁ gāthaṁ abhāsi
accayaṁ desayantīnaṁ yo ce <note n="2">Po. Yu. yo ve.</note> na paṭigaṇhati
kopantaro dosagaru sa veraṁ paṭimuccatīti.
Accayo ce na vijjetha nocīdha apahataṁ <note n="3">Sī. Ma. cīdha apagataṁ.  Yu. cīdhāpagataṁ.</note> siyā
verāni na ca sammeyyuṁ kenīdha <note n="4">Sī. konīdha.</note> kusalo siyāti.
Kassaccayā na vijjanti kassa natthi apāhataṁ
ko na sammohamāpādi kodha dhīro sadā satoti.
<p n="111"/><pb ed="P" n="1.25" set="S"/>Tathāgatassa buddhassa sabbabhūtānukampino
tassaccayā na vijjanti tassa natthi apāhataṁ
so na sammohamāpādi sodha <note n="5">Po. Ma. sova.</note> dhīro sadā satoti.
Accayaṁ desayantīnaṁ yo ce na paṭigaṇhati
<pb n="1.35"/>
Kopantaro dosagaru sa <note n="1">Sī. Yu. yaṁ.</note> veraṁ paṭimuccati
taṁ veraṁ nābhinandāmi paṭiggaṇhāmi voccayanti.
<p rend="subhead" sid="36">6, saddhāsuttaṃ</p>
Chaṭṭhaṁ saddhāsuttaṁ
<p n="112"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Atha kho sambahulā satullapakāyikā devatāyo
abhikkantāya rattiyā abhikkantavaṇṇā kevalakappaṁ jetavanaṁ obhāsetvā
yena bhagavā tenupasaṅkamiṁsu upasaṅkamitvā bhagavantaṁ abhivādetvā
ekamantaṁ aṭṭhaṁsu.
<p n="113"/>Ekamantaṁ ṭhitā kho ekā devatā bhagavato santike
imaṁ gāthaṁ abhāsi
saddhā dutiyā purisassa hoti
no ce assaddhiyamavatiṭṭhati
yaso ca kittī ca tatvassa hoti <note n="2">Sī. yato sā ca kittī ca taṁ tassa hotītipi vataṁ tassa hotītipi  pāṭho.</note>
saggañca so gacchati sarīraṁ pahāyāti.
Kodhaṁ jahe vippajaheyya mānaṁ
saññojanaṁ sabbamatikkameyya
taṁ nāmarūpasmimasajjamānaṁ
akiñcanaṁ nānupatanti saṅgāti.
<pb n="1.36"/>
<p n="114"/>Pamādamanuyuñjanti bālā dummedhino janā
appamādañca medhāvī dhanaṁ seṭṭhaṁva rakkhati
mā pamādamanuyuñjetha mā kāmaratisanthavaṁ
appamatto hi jhāyanto pappoti paramaṁ sukhanti.
<p rend="subhead" sid="37">7, samayasuttaṃ</p>
Sattamaṁ samayasuttaṁ
<p n="115"/><pb ed="P" n="1.26" set="S"/>Evamme sutaṁ ekaṁ samayaṁ bhagavā sakkesu viharati
kapilavatthusmiṁ mahāvane mahatā bhikkhusaṅghena saddhiṁ pañcamattehi
bhikkhusatehi sabbeheva arahantehi. Dasahi ca lokadhātūhi devatā
yebhuyyena sannipatitā honti bhagavantaṁ dassanāya bhikkhusaṅghañca.
<p n="116"/>Atha kho catunnaṁ suddhāvāsakāyikānaṁ devānaṁ etadahosi
ayaṁ kho bhagavā sakkesu viharati kapilavatthusmiṁ mahāvane mahatā
bhikkhusaṅghena saddhiṁ pañcamattehi bhikkhusatehi sabbeheva arahantehi
dasahi ca lokadhātūhi devatā yebhuyyena sannipatitā honti bhagavantaṁ
dassanāya bhikkhusaṅghañca yannūna mayampi yena bhagavā tenupasaṅkameyyāma
upasaṅkamitvā bhagavato santike paccekagāthā bhāseyyāmāti.
<p n="117"/>Atha kho tā devatā seyyathāpi nāma balavā puriso
sammiñjitaṁ vā bāhaṁ pasāreyya pasāritaṁ vā bāhaṁ sammiñjeyya
evameva suddhāvāsesu devesu antarahitā bhagavato purato pāturahaṁsu.
Atha kho tā devatā bhagavantaṁ abhivādetvā ekamantaṁ aṭṭhaṁsu.
<p n="118"/>Ekamantaṁ ṭhitā kho ekā devatā bhagavato santike
<pb n="1.37"/>
Imaṁ gāthaṁ abhāsi
mahāsamayo pavanasmiṁ devakāyā samāgatā
āgatamha imaṁ dhammasamayaṁ dakkhitāyeva aparājitasaṅghanti.
<p n="119"/>Atha kho aparā devatā bhagavato santike imaṁ gāthaṁ abhāsi
tatra bhikkhavo samādahaṁsu
cittaṁ attano ujukamakaṁsu
sārathīva nettāni gahetvā
indriyāni rakkhanti paṇḍitāti.
<p n="120"/><pb ed="P" n="1.27" set="S"/>Atha kho aparā devatā bhagavato santike imaṁ gāthaṁ abhāsi
chetvā khīlaṁ chetvā palīghaṁ
indakhīlaṁ ohaccamanejā <note n="1">Sī. ūhacca ūpaccātipi dve pāṭhā. Ma. uhacca.</note>
te caranti suddhā vimalā
cakkhumatā sudantā susū nāgāti.
<p n="121"/>Atha kho aparā devatā bhagavato santike imaṁ gāthaṁ abhāsi
yekeci buddhaṁ saraṇaṁ gatāse
na te gamissanti apāyabhūmiṁ
pahāya mānusaṁ dehaṁ devakāyaṁ paripūressantīti.
<p rend="subhead" sid="38">8, sakalikasuttaṃ</p>
Aṭṭhamaṁ sakalikasuttaṁ
<p n="122"/>Evamme sutaṁ ekaṁ samayaṁ bhagavā rājagahe viharati
<pb n="1.38"/>
Maddakucchismiṁ migadāye. Tena kho pana samayena bhagavato pādo <note n="1">Sī. pāde.</note>
sakalikāya khato <note n="2">Sī. sakalikākhato. Ma. sakkhalikāya.</note> hoti. Bhūsā sudaṁ bhagavato vedanā vattanti
sārīrikā dukkhā tibbā kharā kaṭukā asātā amanāpā. Tā sudaṁ
bhagavā sato sampajāno adhivāseti avihaññamāno. Atha kho
bhagavā catugguṇaṁ saṅghāṭiṁ paññāpetvā dakkhiṇena passena sīhaseyyaṁ
kappeti pāde <note n="3">pādenātipi pāṭho. </note> pādaṁ accādhāya sato sampajāno.
<p n="123"/>Atha kho sattasatā satullapakāyikā devatāyo abhikkantāya
rattiyā abhikkantavaṇṇā kevalakappaṁ maddakucchiṁ obhāsetvā yena
bhagavā tenupasaṅkamiṁsu upasaṅkamitvā bhagavantaṁ abhivādetvā ekamantaṁ
aṭṭhaṁsu.
<p n="124"/>Ekamantaṁ ṭhitā kho ekā devatā bhagavato santike
imaṁ udānaṁ udānesi <pb ed="P" n="1.28" set="S"/>nāgo vata bho samaṇo gotamo nāgavatā
ca panuppannā <note n="4">Ma. Yu. samuppannā.</note> sārīrikā vedanā dukkhā tibbā kharā kaṭukā asātā
amanāpā sato sampajāno adhivāseti avihaññamānoti.
<p n="125"/>Atha kho aparā devatā bhagavato santike imaṁ udānaṁ
udānesi sīho vata bho samaṇo gotamo sīhavatā ca panuppannā <note n="5">Ma. Yu. samuppannā.</note>
sārīrikā vedanā dukkhā tibbā kharā kaṭukā asātā amanāpā
sato sampajāno adhivāseti avihaññamānoti.
<pb n="1.39"/>
<p n="126"/>Atha kho aparā devatā bhagavato santike imaṁ udānaṁ
udānesi ājānīyo vata bho samaṇo gotamo ājānīyavatā ca
panuppannā sārīrikā vedanā dukkhā tibbā kharā kaṭukā asātā
amanāpā sato sampajāno adhivāseti avihaññamānoti.
<p n="127"/>Atha kho aparā devatā bhagavato santike imaṁ udānaṁ
udānesi nisabho vata bho samaṇo gotamo nisabhavatā ca panuppannā
sārīrikā vedanā dukkhā tibbā kharā kaṭukā asātā amanāpā
sato sampajāno adhivāseti avihaññamānoti.
<p n="128"/>Atha kho aparā devatā bhagavato santike imaṁ udānaṁ
udānesi dhorayho vata bho samaṇo gotamo dhorayhavatā ca
panuppannā sārīrikā vedanā dukkhā tibbā kharā kaṭukā asātā
amanāpā sato sampajāno adhivāseti avihaññamānoti.
<p n="129"/>Atha kho aparā devatā bhagavato santike imaṁ udānaṁ
udānesi danto vata bho samaṇo gotamo dantavatā ca panuppannā
sārīrikā vedanā dukkhā tibbā kharā kaṭukā asātā amanāpā sato
sampajāno adhivāseti avihaññamānoti.
<p n="130"/>Atha kho aparā devatā bhagavato santike imaṁ udānaṁ
udānesi passa samādhiṁ subhāvitaṁ <note n="1">Sī. katthaci sīhaḷapotthake samādhīti pāṭho na dissati. Ma. subhāvito. </note> cittañca suvimuttaṁ <note n="2">Yu. vimuttaṁ.</note> na cābhiṇataṁ <note n="3">Sī. na vā pahiṇataṁ. Yu. A. abhiṇataṁ.</note>
<pb n="1.40"/>
Na cāpaṇataṁ <note n="1">Sī. A. upaṇataṁ.</note> na ca sasaṅkhāraniggayha cāritavataṁ <note n="2">Ma. vāritagataṁ.</note> yo evarūpaṁ purisanāgaṁ
purisasīhaṁ purisāajānīyaṁ <pb ed="P" n="1.29" set="S"/>purisanisabhaṁ purisadhorayhaṁ purisadantaṁ atikkamitabbaṁ
maññeyya kimaññatra adassanāti.
Pañcavedā sataṁ samaṁ tapassī brāhmaṇā caraṁ
cittañca nesaṁ na sammā vimuttaṁ
hīnattarūpā na pāraṅgamā teti <note n="3">Ma. Yu. itisaddo natthi.</note>.
Taṇhādhipannā vattasīlabaddhā
lūkhaṁ tapaṁ vassasataṁ carantā
cittañca yesaṁ na sammā vimuttaṁ
hīnattarūpā na pāraṅgamā teti <note n="4">Ma. Yu. itisaddo natthi.</note>.
Na mānakāmassa damo idhatthi
na monamatthi asamāhitassa
eko araññe viharampamatto
na maccudheyyassa tareyya pāranti.
Mānaṁ pahāya susamāhitatto
sucetaso sabbadhi vippamutto
eko araññe viharaṁ appamatto
sa maccudheyyassa tareyya pāranti.
<pb n="1.41"/>
<p rend="subhead" sid="39">9, paṭhamapajjunnadhītusuttaṃ</p>
Navamaṁ paṭhamapajjunnadhītusuttaṁ
<p n="131"/>Evamme sutaṁ ekaṁ samayaṁ bhagavā vesāliyaṁ viharati
mahāvane kūṭāgārasālāyaṁ. Atha kho kokanadā pajjunnassa dhītā
abhikkantāya rattiyā abhikkantavaṇṇā kevalakappaṁ mahāvanaṁ
obhāsetvā yena bhagavā tenupasaṅkami upasaṅkamitvā bhagavantaṁ
abhivādetvā ekamantaṁ aṭṭhāsi.
<p n="132"/>Ekamantaṁ ṭhitā kho <note n="1">Yu. sā devatā.</note> kokanadā pajjunnassa dhītā bhagavato
santike imā gāthāyo abhāsi
vesālivane viharantaṁ aggaṁ sattassa sambuddhaṁ
kokanadāhamasmi abhivande kokanadā pajjunnassa dhītā
sutameva pure <note n="2">Sī. sumavame pure. Yu. sutameva me pure.</note> āsi dhammo cakkhumatānubuddho
sāhaṁdāni sakkhi jānāmi munino desayato sugatassa
yekeci ariyaṁ dhammaṁ vigarahantā <note n="3">Sī.  viharantā.</note> caranti dummedhā
upenti roruvaṁ ghoraṁ cirarattaṁ dukkhamanubhavanti
ye ca kho ariye dhamme khantiyā upasamena upetā
pahāya mānusaṁ dehaṁ devakāyaṁ paripūressantīti.
<p rend="subhead" sid="40">10, dutiyapajjunnadhītusuttaṃ</p>
Dasamaṁ dutiyapajjunnadhītusuttaṁ
<p n="133"/>Evamme sutaṁ ekaṁ samayaṁ bhagavā vesāliyaṁ viharati
mahāvane kūṭāgārasālāyaṁ. Atha kho cullakokanadā pajjunnassa
<pb n="1.42"/>
Dhītā abhikkantāya rattiyā abhikkantavaṇṇā kevalakappaṁ mahāvanaṁ
obhāsetvā yena bhagavā tenupasaṅkami upasaṅkamitvā bhagavantaṁ
abhivādetvā ekamantaṁ aṭṭhāsi.
<p n="134"/>Ekamantaṁ ṭhitā kho <note n="1">Ma. Yu. sā devatā.</note> cullakokanadā pajjunnassa dhītā
bhagavato santike imā gāthāyo abhāsi
idhāgamā vijjupabhāsavaṇṇā
kokanadā pajjunnassa dhītā
buddhañca dhammañca namassamānā
gāthāvimā <note n="2">gāthā cimātipi pāṭho.</note> atthavatī abhāsi
bahunāpi kho naṁ vibhajeyyaṁ pariyāyena tādiso dhammo
saṅkhittamatthaṁ lapayissāmi yāvatā me manasā pariyattaṁ
pāpaṁ na kayirā vacasā manasā
kāyena vā kiñcana sabbaloke
kāme pahāya satimā sampajāno
dukkhaṁ na sevetha anatthasañhitanti.
Satullapakāyikavaggo catuttho.
Tassuddānaṁ
sabbhi maccharinā sādhu nasantujjhānasaññino
saddhā samayo sakalikaṁ ubho pajjunnadhītaroti.
<p rend="subhead" check="nosid">5, ādittavaggo</p>
<p rend="subhead" sid="41">1, ādittasuttaṃ</p>
<pb n="1.43"/>
Ādittavaggo pañcamo
paṭhamaṁ ādittasuttaṁ
<p n="135"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho aññatarā devatā
abhikkantāya rattiyā abhikkantavaṇṇā kevalakappaṁ jetavanaṁ
obhāsetvā yena bhagavā tenupasaṅkami upasaṅkamitvā bhagavantaṁ
abhivādetvā ekamantaṁ aṭṭhāsi.
<p n="136"/>Ekamantaṁ ṭhitā kho sā devatā bhagavato santike
imā gāthāyo abhāsi
ādittasmiṁ agārasmiṁ yaṁ nīharati bhājanaṁ
taṁ tassa hoti atthāya no ca yaṁ tattha ḍayhati
evamādittako loko <note n="1">Sī. Yu. evamādīpito loko. evamādittake loketipi pāṭhena pana bhavitabbaṁ.</note> jarāya maraṇena ca
nīharetheva dānena dinnaṁ hoti sunibbhataṁ
dinnaṁ sukhaphalaṁ hoti nādinnaṁ hoti taṁ tathā
corā haranti rājāno aggi ḍayhati nassati
<pb n="1.44"/>
Atha antena jahati sarīraṁ sapariggahaṁ
etadaññāya medhāvī bhuñjetha ca dadetha ca
datvā ca <note n="1">Sī. Yu. cakāro natthi.</note> bhutvā ca yathānubhāvaṁ
anindito saggamupeti ṭhānanti.
<p rend="subhead" sid="42">2, kiṃdadasuttaṃ</p>
Dutiyaṁ kindadasuttaṁ
<p n="137"/>Kiṁdado balado hoti kiṁdado hoti vaṇṇado
kiṁdado sukhado hoti kiṁdado hoti cakkhudo
yo <note n="2">Ma. Yu. ko.</note> ca sabbadado hoti taṁ me akkhāhi pucchitoti.
<p n="138"/>Annado balado hoti vatthado hoti vaṇṇado
yānado sukhado hoti dīpado hoti cakkhudo
so ca sabbadado hoti yo dadāti upassayaṁ
amatandado ca so hoti yo dhammamanusāsatīti.
<p rend="subhead" sid="43">3, annasuttaṃ</p>
Tatiyaṁ annasuttaṁ
<p n="139"/>Annamevābhinandanti ubhaye <note n="3">Sī. Yu. ubhayo.</note> devamānusā
atha kho <note n="4">Ma. Yu. atha ko.</note> nāma so yakkho yaṁ annaṁ nābhinandatīti.
<p n="140"/>Ye naṁ dadanti saddhāya vippasannena cetasā
tameva annaṁ bhajati asmiṁ loke paramhi ca
<pb n="1.45"/>
Tasmā vineyya maccheraṁ dajjā dānaṁ malābhibhū
puññāni paralokasmiṁ patiṭṭhā honti pāṇinanti.
<p rend="subhead" sid="44">4, ekamūlasuttaṃ</p>
Catutthaṁ ekamūlasuttaṁ
<p n="141"/>Ekamūlaṁ dviāvaṭṭaṁ <note n="1">Sī. dvāvaṭṭanti vā dvāvaddhanti vā pāṭho. Yu. dvirāvaṭṭaṁ. </note> timalaṁ pañcapattharaṁ
samuddaṁ dvādasāvaṭṭaṁ pātālaṁ atarī isīti.
<p rend="subhead" sid="45">5, anomasuttaṃ</p>
Pañcamaṁ anomiyasuttaṁ
<p n="142"/><pb ed="P" n="1.33" set="S"/>Anomanāmaṁ nipuṇatthadassiṁ
paññādadaṁ kāmālaye asattaṁ
taṁ passatha sabbaviduṁ sumedhaṁ
ariye pathe kammānaṁ mahesinti.
<p rend="subhead" sid="46">6, accharāsuttaṃ</p>
Chaṭṭhaṁ accharāsuttaṁ
<p n="143"/>Accharāgaṇasaṅghuṭṭhaṁ pisācagaṇasevitaṁ
vanantaṁ mohanaṁ nāma kathaṁ yātrā bhavissatīti.
<p n="144"/>Ujuko nāma so maggo abhayā nāma sā disā
ratho akujjano nāma dhammacakkehi saṁyuto
hiri tassa apālambo satassa <note n="2">Yu. satyassāti dissati.</note> parivāraṇaṁ
dhammāhaṁ sārathiṁ brūmi sammādiṭṭhipure javaṁ
yassa etādisaṁ yānaṁ itthiyā purisassa vā
sa ve etena yānena nibbānasseva santiketi.
<pb n="1.46"/>
<p rend="subhead" sid="47">7, vanaropasuttaṃ</p>
Sattamaṁ vanaropasuttaṁ
<p n="145"/>Kesaṁ divā ca ratto ca sadā puññaṁ pavaḍḍhati
dhammaṭṭhā sīlasampannā ke janā saggagāminoti.
<p n="146"/>Ārāmaropā vanaropā ye janā setukārakā
papañca udapānañca ye dadanti upassayaṁ
tesaṁ divā ca ratto ca sadā puññaṁ pavaḍḍhati
dhammaṭṭhā sīlasampannā te janā saggagāminoti.
<p rend="subhead" sid="48">8, jetavanasuttaṃ</p>
Aṭṭhamaṁ jetavanasuttaṁ
<p n="147"/>Idaṁ hitaṁ jetavanaṁ isisaṅghanisevitaṁ
āvutthaṁ dhammarājena pītisañjananaṁ mama
kammaṁ vijjā ca dhammo ca sīlaṁ jīvitamuttamaṁ
etena maccā sujjhanti na gottena dhanena vā
tasmā hi paṇḍito poso sampassaṁ atthamattano
yoniso vicine dhammaṁ evaṁ tattha visujjhati
sārīputtova paññāya sīlena upasamena ca
yopi pāragato bhikkhu etāvaparamo siyāti.
<p rend="subhead" sid="49">9, maccharisuttaṃ</p>
Navamaṁ maccharisuttaṁ
<p n="148"/>Yedha maccharino loke kadariyā paribhāsakā
aññesaṁ dadamānānaṁ antarāyakarā narā
<pb n="1.47"/>
Kīdiso <note n="1">Yu. kiṁdiso</note> tesaṁ vipāko samparāyo ca kīdiso <note n="2">Yu. kiṁdiso</note>
bhagavantaṁ puṭṭhumāgamma kathaṁ jānemu taṁ mayanti.
<p n="149"/>Yedha maccharino loke kadariyā paribhāsakā
aññesaṁ dadamānānaṁ antarāyakarā narā
nirayaṁ tiracchānayoniṁ yamalokūpapajjare <note n="3">Yu. yamalokamuppajjare.</note>
sace enti manussattaṁ daḷidde jāyare kule
coḷaṁ piṇḍo ratī khiḍḍā yattha kicchena labbhati
parato āsiṁsare bālā taṁpi tesaṁ na labbhati
diṭṭhe dhamme sa vipāko samparāyo <note n="4">Po. Yu. samparāye. </note> ca duggatīti.
<p n="150"/>Iti hetaṁ vijānāma aññaṁ pucchāma gotamaṁ <note n="5">Ma. Yu. gotama.</note>
yedha laddhā manussattaṁ vadaññū vītamaccharā <note n="6">Po. cattamaccharā.</note>
buddhe pasannā dhamme ca saṅghe ca tibbagāravā
kīdiso tesaṁ vipāko samparāyo ca kīdiso
bhagavantaṁ puṭṭhumāgamma kathaṁ jānemu taṁ mayanti.
<p n="151"/>Yedha laddhā manussattaṁ vadaññū vītamaccharā
buddhe pasannā dhamme ca saṅghe ca tibbagāravā
ete sagge <note n="7">Po. maggā. Ma. saggā..</note> pakāsenti yattha te upapajjare
sace enti manussattaṁ aḍḍhe ājāyare kule
coḷaṁ piṇḍo ratī khiḍḍā yatthākicchena labbhati
<pb n="1.48"/>
Parasambhatesu bhogesu vasavattīva modare
diṭṭhe dhamme sa vipāko samparāyo ca sugatīti.
<p rend="subhead" sid="50">10, ghaṭīkārasuttaṃ</p>
Dasamaṁ ghaṭikarasuttaṁ
<p n="152"/>Avihaṁ upapannāse vimuttā satta bhikkhavo
rāgadosaparikkhīṇā tiṇṇā loke visattikanti.
Ye ca te <note n="1">Yu. ke ca te.</note> ataruṁ saṅgaṁ <note n="2">Ma. Yu. paṅkaṁ.</note> maccudheyyaṁ suduttaraṁ
te hitvā mānusaṁ dehaṁ dibbayogaṁ upaccagunti.
Upako phalagaṇḍo <note n="3">Ma. palagaṇḍo.</note> ca pukkusāti ca te tayo
bhaddiyo khaṇḍadevo <note n="4">Sī. bhaddiko  bhaddadevo.</note> ca bahudantī <note n="5">Ma. Yu. bhāhuraggi.</note> ca siṅgiyo <note n="6">Sī. Yu. piṅgiyo.</note>
te hitvā mānusaṁ dehaṁ dibbayogaṁ upaccagunti.
<p n="153"/>Kusalī <note n="7">kusalantipi pāṭho.</note> bhāsasī tesaṁ mārapāsappahāyinaṁ
kassa te dhammamaññāya acchiduṁ bhavabandhananti.
<p n="154"/>Na aññatra bhagavatā nāññatra tava sāsanā
yassa te dhammamaññāya acchiduṁ bhavabandhanaṁ
yattha nāmañca rūpañca asesaṁ uparujjhati
taṁ te dhammamidhaññāya acchiduṁ bhavabandhananti.
<p n="155"/>Gambhīraṁ bhāsasī vācaṁ dubbijānaṁ sudubbudhaṁ
<pb n="1.49"/>
Kassa tvaṁ dhammamaññāya vācaṁ bhāsasi īdisanti.
<p n="156"/>Kumbhakāro pure āsiṁ vebhaḷiṅge <note n="1">vehaḷiṅgeti vā pāṭho. Ma. vekaḷiṅge.</note> ghaṭīkaro
mātāpettibharo āsiṁ kassapassa upāsako
virato methunā dhammā brahmacārī nirāmiso
ahuvā te sagāmeyyo ahuvā te pure sakhā
sohamete pajānāmi vimutte satta bhikkhavo
rāgadosaparikkhīṇe tiṇṇe loke visattikanti.
<p n="157"/>Evametaṁ tadā āsi yathā bhāsasi bhaggava
kumbhakāro pure āsi vebhaḷiṅge ghaṭīkaro
mātāpettibharo āsi kassapassa upāsako
virato methunā dhammā brahmacārī nirāmiso
ahuvā me sagāmeyyo ahuvā me pure sakhāti.
Evametaṁ purāṇānaṁ sahāyānamahu saṅgamo
ubhinnaṁ bhāvitattānaṁ sarīrantimadhārinanti.
Ādittavaggo pañcamo.
Tassuddānaṁ
ādittaṁ kindadaṁ annaṁ ekamūlaṁ anomiyaṁ
accharā vanaropajetaṁ maccherena ghaṭīkaroti.
<p rend="subhead" check="nosid">6, jarāvaggo</p>
<p rend="subhead" sid="51">1, jarāsuttaṃ</p>
<pb n="1.50"/>
Jarāvaggo chaṭṭho
paṭhamaṁ jarāsuttaṁ
<p n="158"/>Kiṁsu yāva jarā sādhu kiṁsu sādhu patiṭṭhitaṁ
kiṁsu narānaṁ ratanaṁ kiṁsu corehi dūharanti.
<p n="159"/>Sīlaṁ yāva jarā sādhu saddhā sādhu patiṭṭhitā
paññā narānaṁ ratanaṁ puññaṁ corehi dūharanti.
<p rend="subhead" sid="52">2, ajarasāsuttaṃ</p>
Dutiyaṁ ajarasāsuttaṁ
<p n="160"/>Kiṁsu ajarasā sādhu kiṁsu sādhu adhiṭṭhitaṁ
kiṁsu narānaṁ ratanaṁ kiṁsu corehi hāriyanti.
<p n="161"/>Sīlaṁ ajarasā sādhu saddhā sādhu adhiṭṭhitā
paññā narānaṁ ratanaṁ puññaṁ corehi hāriyanti.
<p rend="subhead" sid="53">3, mittasuttaṃ</p>
Tatiyaṁ mittasuttaṁ
<p n="162"/>Kiṁsu pasavato <note n="1">Sī. Ma. pavasato. Yu. pathavato.</note> mittaṁ kiṁsu mittaṁ sake ghare
kiṁ mittaṁ atthajātassa kiṁ mittaṁ samparāyikanti.
<p n="163"/>Sattho pasavato <note n="2">Sī. pañcasato.</note> mittaṁ mātā mittaṁ sake ghare
<pb n="1.51"/>
Sahāyo atthajātassa hoti mittaṁ punappunaṁ
sayaṁ katāni puññāni taṁ mittaṁ samparāyikanti.
<p rend="subhead" sid="54">4, vatthusuttaṃ</p>
Catutthaṁ vatthusuttaṁ
<p n="164"/>Kiṁsu vatthu manussānaṁ kiṁsūdha paramā sakhā
kiṁsu bhūtā upajīvanti ye pāṇā paṭhaviṁ sitāti.
<p n="165"/>Puttā vatthu manussānaṁ bhariyā paramā sakhā
vuṭṭhiṁ bhūtā upajīvanti ye pāṇā paṭhaviṁ sitāti.
<p rend="subhead" sid="55">5, paṭhamajanasuttaṃ</p>
Pañcamaṁ paṭhamajanasuttaṁ
<p n="166"/>Kiṁsu janeti purisaṁ kiṁsu tassa vidhāvati
kiṁsu saṁsāramāpādi kiṁsu tassa mahabbhayanti.
<p n="167"/>Taṇhā janeti purisaṁ cittamassa vidhāvati
satto saṁsāramāpādi dukkhamassa mahabbhayanti.
<p rend="subhead" sid="56">6, dutiyajanasuttaṃ</p>
Chaṭṭhaṁ dutiyajanasuttaṁ
<p n="168"/>Kiṁsu janeti purisaṁ kiṁsu tassa vidhāvati
kiṁsu saṁsāramāpādi kismā na parimuccatīti.
<p n="169"/>Taṇhā janeti purisaṁ cittamassa vidhāvati
satto saṁsāramāpādi dukkhā na parimuccatīti.
<p rend="subhead" sid="57">7, tatiyajanasuttaṃ</p>
Sattamaṁ tatiyajanasuttaṁ
<p n="170"/><pb ed="P" n="1.38" set="S"/>Kiṁsu janeti purisaṁ kiṁsu tassa vidhāvati
kiṁsu saṁsāramāpādi kiṁsu tassa parāyananti.
<pb n="1.52"/>
<p n="171"/>Taṇhā janeti purisaṁ cittamassa vidhāvati
satto saṁsāramāpādi kammaṁ tassa parāyananti.
<p rend="subhead" sid="58">8, uppathasuttaṃ</p>
Aṭṭhamaṁ uppathasuttaṁ
<p n="172"/>Kiṁsu uppatho akkhāti <note n="1">Sī. Ma. akkhāto.</note> kiṁsu rattindivakkhayo
kiṁ malaṁ brahmacariyassa kiṁ sinānamanodakanti.
<p n="173"/>Rāgo uppatho akkhāti vayo rattindivakkhayo
itthī malaṁ brahmacariyassa etthāyaṁ sajjate pajā
tapo ca brahmacariyañca taṁ sinānamanodakanti.
<p rend="subhead" sid="59">9, dutiyasuttaṃ</p>
Navamaṁ dutiyasuttaṁ
<p n="174"/>Kiṁsu dutiyaṁ <note n="2">Po. Ma. dutiyā.</note> purisassa hoti kiṁsu cenaṁ pasāsati
kissa cābhirato macco sabbadukkhā pamuccatīti.
<p n="175"/>Saddhā dutiyā purisassa hoti paññā cenaṁ pasāsati
nibbānābhirato macco sabbadukkhā pamuccatīti.
<p rend="subhead" sid="60">10, kavisuttaṃ</p>
Dasamaṁ kavisuttaṁ
<p n="176"/>Kiṁsu nidānaṁ gāthānaṁ kiṁsu tāsaṁ viyañjanaṁ
kiṁsu sannissitā gāthā kiṁsu gāthānamāsayoti.
<p n="177"/>Chando nidānaṁ gāthānaṁ akkharā tāsaṁ viyañjanaṁ
nāmasannisitā gāthā kavi gāthānamāsayoti.
Jarāvaggo chaṭṭho.
<pb n="1.53"/>
Tassuddānaṁ
jarā ajarasā mittaṁ vatthu tīṇi janāni ca
uppatho ca dutiyo ca kavinā pūrito vaggoti.
<p rend="subhead" check="nosid">7, addhavaggo</p>
<p rend="subhead" sid="61">1, nāmasuttaṃ</p>
<pb n="1.54"/>
Andhavaggo sattamo
paṭhamaṁ nāmasuttaṁ
<p n="178"/><pb ed="P" n="1.39" set="S"/>Kiṁsu sabbaṁ andhabhavi <note n="1">Sī. aṭṭhabhavi. Yu. addhabhavi. A. andabhavītipi andhabhavītipi pāṭho. </note> kismā bhiyyo <note n="2">bhīyotipipāṭho.</note> na vijjati
kissassa <note n="3">sabbattha kissassu.</note> ekadhammassa sabbeva vasamanvagūti.
<p n="179"/>Nāmaṁ sabbaṁ andhabhavi nāmā bhiyyo na vijjati
nāmassa ekadhammassa sabbeva vasamanvagūti.
<p rend="subhead" sid="62">2, cittasuttaṃ</p>
Dutiyaṁ cittasuttaṁ
<p n="180"/>Kenassu nīyati loko kenassu parikissati <note n="4">Po. Ma. parikassati.</note>
kissassa ekadhammassa sabbeva vasamanvagūti.
<p n="181"/>Cittena nīyati loko cittena parikissati
cittassa ekadhammassa sabbeva vasamanvagūti.
<p rend="subhead" sid="63">3, taṇhāsuttaṃ</p>
Tatiyaṁ taṇhāsuttaṁ
<p n="182"/>Kenassu nīyati loko kenassu parikissati
kissassa ekadhammassa sabbeva vasamanvagūti.
<p n="183"/>Taṇhāya nīyati loko taṇhāya parikissati
taṇhāya ekadhammassa sabbeva vasamanvagūti.
<pb n="1.55"/>
<p rend="subhead" sid="64">4, saṃyojanasuttaṃ</p>
Catutthaṁ saññojanasuttaṁ
<p n="184"/>Kiṁsu saññojano loko kiṁsu tassa vicāraṇaṁ
kissassa vippahānena nibbānaṁ iti vuccatīti.
<p n="185"/>Nandisaññojano loko vitakkassa vicāraṇaṁ
taṇhāya vippahānena nibbānaṁ iti vuccatīti.
<p rend="subhead" sid="65">5, bandhanasuttaṃ</p>
Pañcamaṁ bandhanasuttaṁ
<p n="186"/>Kiṁsu sambandhano loko kiṁsu tassa vicāraṇaṁ
kissassa vippahānena sabbaṁ chindati bandhananti.
<p n="187"/><pb ed="P" n="1.40" set="S"/>Nandisambandhano loko vitakkassa vicāraṇaṁ
taṇhāya vippahānena sabbaṁ chindati bandhananti.
<p rend="subhead" sid="66">6, attahatasuttaṃ</p>
Chaṭṭhaṁ abbhāhatasuttaṁ
<p n="188"/>Kenassubbhāhato loko kenassu parivārito
kena sallena otiṇṇo kissa dhūpāyito <note n="1">si. kissā dhūmāyito.</note> sadāti.
<p n="189"/>Maccunābbhāhato loko jarāya parivārito
taṇhāsallena otiṇṇo icchādhūpāyito sadāti.
<p rend="subhead" sid="67">7, uḍḍitasuttaṃ</p>
Sattamaṁ uḍḍitasuttaṁ
<p n="190"/>Kenassu uḍḍito loko kenassu parivārito
kenassu pihito loko kismiṁ loko patiṭṭhitoti.
<p n="191"/>Taṇhāya uḍḍito loko jarāya parivārito
maccunā pihito loko dukkhe loko patiṭṭhitoti.
<pb n="1.56"/>
<p rend="subhead" sid="68">8, pihitasuttaṃ</p>
Aṭṭhamaṁ pihitasuttaṁ
<p n="192"/>Kenassu pihito loko kismiṁ loko patiṭṭhito
kenassu uḍḍito loko kenassu parivāritoti.
<p n="193"/>Maccunā pihito loko dukkhe loko patiṭṭhito
taṇhāya uḍḍito loko jarāya parivāritoti.
<p rend="subhead" sid="69">9, icchāsuttaṃ</p>
Navamaṁ icchāsuttaṁ
<p n="194"/>Kenassu bajjhati loko kissa vinayāya muccati
kissassa <note n="1">Ma. Yu. kissassu.</note> vippahānena sabbaṁ chindati bandhananti.
<p n="195"/>Icchāya bajjhati loko icchāvinayāya muccati
icchāya vippahānena sabbaṁ chindati bandhananti.
<p rend="subhead" sid="70">10, lokasuttaṃ</p>
Dasamaṁ lokasuttaṁ
<p n="196"/><pb ed="P" n="1.41" set="S"/>Kismiṁ loko samuppanno kismiṁ kubbati santhavaṁ
kissa loko upādāya kismiṁ loko vihaññatīti.
<p n="197"/>Chasu loko samuppanno chasu kubbati santhavaṁ
channameva upādāya chasu loko vihaññatīti.
Andhavaggo sattamo.
Tassuddānaṁ
nāmaṁ cittañca taṇhā ca saññojanañca bandhanā
abbhāhatuḍḍito pihito icchā lokena te dasāti.
<p rend="subhead" check="nosid">8, chetvāvaggo</p>
<p rend="subhead" sid="71">1, chetvāsuttaṃ</p>
<pb n="1.57"/>
Ghatvāvaggo <note n="1">Ma. Yu. chetvāvaggo.</note> aṭṭhamo
paṭhamaṁ ghatvāsuttaṁ
<p n="198"/>Ekamantaṁ ṭhitā kho sā devatā bhagavantaṁ gāthāya ajjhabhāsi
kiṁsu ghatvā <note n="2">Sī. jhatvā. Yu. chetvā.</note> sukhaṁ seti kiṁsu ghatvā na socati
kissassa ekadhammassa vadhaṁ rocesi gotamāti.
<p n="199"/>Kodhaṁ ghatvā sukhaṁ seti kodhaṁ ghatvā na socati
kodhassa visamūlassa madhuraggassa devate
vadhaṁ ariyā pasaṁsanti tañhi ghatvā na socatīti.
<p rend="subhead" sid="72">2, rathasuttaṃ</p>
Dutiyaṁ rathasuttaṁ
<p n="200"/>Kiṁsu rathassa paññāṇaṁ kiṁsu paññāṇamaggino
kiṁsu raṭṭhassa paññāṇaṁ kiṁsu paññāṇamitthiyāti.
<p n="201"/><pb ed="P" n="1.42" set="S"/>Dhajo rathassa paññāṇaṁ dhūmo paññāṇamaggino
rājā raṭṭhassa paññāṇaṁ bhattā paññāṇamitthiyāti.
<p rend="subhead" sid="73">3, vittasuttaṃ</p>
Tatiyaṁ vittasuttaṁ
<p n="202"/>Kiṁsūdha vittaṁ purisassa seṭṭhaṁ
kiṁsu suciṇṇo <note n="3">suciṇṇantipi  pāṭhena bhavitabbaṁ.</note> sukhamāvahāti
<pb n="1.58"/>
Kiṁsu have sādhutaraṁ rasānaṁ
kathaṁjīvī <note n="1">Ma. kiṁsu jīvī.</note> jīvitamāhu seṭṭhanti.
<p n="203"/>Saddhīdha vittaṁ purisassa seṭṭhaṁ
dhammo suciṇṇo sukhamāvahāti
saccaṁ have sādhutaraṁ rasānaṁ
paññājīvī jīvitamāhu seṭṭhanti.
<p rend="subhead" sid="74">4, vuṭṭhisuttaṃ</p>
Catutthaṁ vuṭṭhisuttaṁ
<p n="204"/>Kiṁsu uppatataṁ seṭṭhaṁ kiṁsu nipatataṁ varaṁ
kiṁsu pavajamānānaṁ kiṁsu pavadataṁ varanti.
<p n="205"/>Bījaṁ uppatataṁ seṭṭhaṁ vuṭṭhi nipatataṁ varā
gāvo pavajamānānaṁ putto pavadataṁ varoti.
<p n="206"/>Vijjā uppatataṁ seṭṭhā avijjā nipatataṁ varā
saṅgho pavajamānānaṁ buddho pavadataṁ varoti.
<p rend="subhead" sid="75">5, bhītāsuttaṃ</p>
Pañcamaṁ bhītasuttaṁ
<p n="207"/>Kiṁsūdha bhītā janatā anekā
maggovanekāyatanappavutto
pucchāmi taṁ gotama bhūripañña
kismiṁ ṭhito paralokaṁ na bhāyeti.
<p n="208"/>Vācaṁ manañca paṇidhāya sammā
<pb n="1.59"/>
Kāyena pāpāni akubbamāno
bahunnapānaṁ gharamāvasanto
saddho mudū saṁvibhāgī vadaññū
etesu dhammesu ṭhito catūsu
dhamme ṭhito paralokaṁ na bhāyeti.
<p rend="subhead" sid="76">6, najīratisuttaṃ</p>
Chaṭṭhaṁ najīratisuttaṁ
<p n="209"/>Kiṁsu <note n="1">Po. Ma. Yu. kiṁ.</note> jīrati kiṁ na jīrati kiṁsu uppathoti vuccati
kiṁsu dhammānaṁ paripantho kiṁsu rattindivakkhayo
kiṁ malaṁ brahmacariyassa kiṁ sinānamanodakaṁ
kati lokasmi chiddāni yattha cittaṁ na tiṭṭhati
bhagavantaṁ <note n="2">Po. Yu. bhavantaṁ.</note> puṭṭhumāgamma kathaṁ jānemu taṁ mayanti.
<p n="210"/>Rūpaṁ jīrati maccānaṁ nāmagottaṁ na jīrati
............... Rāgo uppathoti vuccati
lobho dhammānaṁ paripantho vayo rattindivakkhayo
itthī malaṁ brahmacariyassa etthāyaṁ sajjate pajā
tapo ca brahmacariyañca taṁ sinānamanodakaṁ
cha lokasmi chiddāni yattha cittaṁ <note n="3">Ma. vittaṁ.</note> na tiṭṭhati
ālasyañca pamādo ca anuṭṭhānamasaṁyamo
niddā tandī ca te chidde sabbaso taṁ vivajjayeti.
<pb n="1.60"/>
<p rend="subhead" sid="77">7, issariyasuttaṃ</p>
Sattamaṁ issarasuttaṁ
<p n="211"/>Kiṁsu issariyaṁ loke kiṁsu bhaṇḍānamuttamaṁ
kiṁsu satthamalaṁ <note n="1">Sī. satthamalantipi satthāmalantipi pāṭho.</note> loke kiṁsu lokasmimabbudaṁ
kiṁsu harantaṁ vārenti haranto <note n="2">Sī. harentaṁ ... harento. </note> pana ko piyo
kiṁsu punappunāyantaṁ abhinandanti paṇḍitāti.
<p n="212"/>Vaso <note n="3">Sī. vayo.</note> issariyaṁ loke itthī bhaṇḍānamuttamaṁ
kodho satthamalaṁ loke corā lokasmimabbudā
coraṁ harantaṁ vārenti haranto samaṇo piyo
samaṇaṁ punappunāyantaṁ abhinandanti paṇḍitāti.
<p rend="subhead" sid="78">8, kāmasuttaṃ</p>
Aṭṭhamaṁ kāmasuttaṁ
<p n="213"/><pb ed="P" n="1.44" set="S"/>Kimatthakāmo na dade kiṁ macco na pariccaje
kiṁsu muñceyya kalyāṇiṁ pāpikañca na mocayeti.
<p n="214"/>Attānaṁ na dade poso attānaṁ na pariccaje
vācaṁ muñceyya kalyāṇiṁ pāpikañca na mocayeti.
<p rend="subhead" sid="79">9, pātheyyasuttaṃ</p>
Navamaṁ pātheyyasuttaṁ
<p n="215"/>Kiṁsu bandhati pātheyyaṁ kiṁsu bhogānamāsayo
kiṁsu naraṁ parikassati kiṁsu lokasmi dujjahaṁ
kismiṁ baddhā puthū sattā pāsena sakuṇī yathāti.
<pb n="1.61"/>
<p n="216"/>Saddhā bandhati pātheyyaṁ siri bhogānamāsayo
icchā naraṁ parikassati icchā lokasmi dujjahā
icchābaddhā puthū sattā pāsena sakuṇī yathāti.
<p rend="subhead" sid="80">10, pajjotasuttaṃ</p>
Dasamaṁ pajjotasuttaṁ
<p n="217"/>Kiṁsu lokasmi pajjoto kiṁsu lokasmi jāgaro
kiṁsu kamme sajīvānaṁ kiṁsu cassa iriyāpatho
kiṁsu alasaṁ analasañca mātā puttaṁva posati
kiṁsu bhūtā upajīvanti ye pāṇā paṭhaviṁ sitāti.
<p n="218"/>Paññā lokasmi pajjoto sati lokasmi jāgaro
gāvo kamme sajīvānaṁ sītassa iriyāpatho
vuṭṭhi alasaṁ analasañca <note n="1">Sī. vittamālasyānālasyaṁ.</note> mātā puttaṁva posati
vuṭṭhiṁ bhūtā upajīvanti ye pāṇā paṭhaviṁ sitāti.
<p rend="subhead" sid="81">11, araṇasuttaṃ</p>
Ekādasamaṁ araṇasuttaṁ
<p n="219"/>Kesūdha araṇā loke kesaṁ vusitaṁ na nassati
kedha icchaṁ <note n="2">icchāti vā pāṭho.</note> parijānanti kesaṁ bhojisiyaṁ sadā
kiṁsu mātā pitā bhātā vandanti naṁ patiṭṭhitaṁ
kiṁsu idha jātihīnaṁ abhivādenti khattiyāti.
<p n="220"/>Samaṇīdha araṇā loke samaṇānaṁ vusitaṁ na nassati
samaṇā icchaṁ parijānanti samaṇānaṁ bhojisiyaṁ sadā
<pb n="1.62"/>
Samaṇaṁ mātā pitā bhātā vandanti naṁ patiṭṭhitaṁ
samaṇīdha jātihīnaṁ abhivādenti khattiyāti.
Ghatvāvaggo aṭṭhamo.
Tassuddānaṁ
ghatvā rathañca vittañca vuṭṭhi bhītā najīrati
issaraṁ kāmapātheyyaṁ pajjoto araṇena cāti.
Devatāsaṁyuttaṁ samattaṁ.
</xml>