<xml src="s4.xml">
<pgroup id="s4"/>
<readunit id="s4">4. mārasaṃyuttaṃ</readunit>
<p rend="subhead" check="nosid">1, paṭhamavaggo</p>
<p rend="subhead" sid="1">1, tapokammasuttaṃ</p>
<pb n="1.150"/>
Mārasaṁyuttaṁ
paṭhamavaggo paṭhamo
paṭhamaṁ tapokammasuttaṁ
<p n="416"/><pb ed="P" n="1.103" set="S"/>Evamme sutaṁ ekaṁ samayaṁ bhagavā uruvelāyaṁ viharati
najjā nerañjarāya tīre ajapālanigrodhe <note n="1">Ma. Yu. ajapālanigrodhamūle.</note> paṭhamābhisambuddho.
Atha kho bhagavato rahogatassa paṭisallīnassa evaṁ cetaso parivitakko
udapādi mutto vatamhi tāya dukkarakārikāya sādhu mutto
vatamhi tāya anatthasañhitāya dukkarakārikāya sādhu vatamhi satto <note n="2">Ma. mutto.</note>
bodhisamajjhagūti <note n="3">Sī. Yu. sādhu ṭhito sato bodhiṁ  samajjhaganti.</note>.
<p n="417"/>Atha kho māro pāpimā bhagavato cetasā ceto
parivitakkamaññāya yena bhagavā tenupasaṅkami upasaṅkamitvā bhagavantaṁ gāthāya
ajjhabhāsi
tapokammā apakkamma yena sujjhanti māṇavā
asuddho maññasi <note n="4">Yu. maññati.</note> suddho suddhimaggaṁ <note n="5">Ma. suddhimaggā.</note> aparaddhoti.
<p n="418"/>Atha kho bhagavā māro ayaṁ pāpimā iti viditvā
māraṁ pāpimantaṁ gāthāhi ajjhabhāsi
<pb n="1.151"/>
Anatthasañhitaṁ ñatvā yaṅkiñci aparaṁ <note n="1">Ma. amaraṁ.</note> tapaṁ
sabbaṁ natthāvahaṁ <note n="2">Yu. sabbā natthāvahaṁ hoti.</note> hoti piyārittaṁva dhammani
sīlaṁ samādhiṁ paññañca maggaṁ bodhāya bhāvayaṁ
pattosmi paramaṁ suddhiṁ nihato tvamasi antakāti.
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti.
<p rend="subhead" sid="2">2, hatthirājavaṇṇasuttaṃ</p>
Dutiyaṁ nāgasuttaṁ
<p n="419"/>Evamme sutaṁ ekaṁ samayaṁ bhagavā uruvelāyaṁ viharati
najjā nerañjarāya tīre ajapālanigrodhe paṭhamābhisambuddho. <pb ed="P" n="1.104" set="S"/>Tena
kho pana samayena bhagavā rattandhakāratimisāyaṁ ajjhokāse nisinno
hoti. Devo ca ekamekaṁ phusāyati.
<p n="420"/>Atha kho māro pāpimā bhagavato bhayaṁ chambhitattaṁ lomahaṁsaṁ
uppādetukāmo mahantaṁ hatthirājavaṇṇaṁ abhinimminitvā yena bhagavā
tenupasaṅkami. Seyyathāpi nāma mahāariṭṭhako maṇi evamassa sīsaṁ
hoti. Seyyathāpi nāma suddhaṁ rūpiyaṁ evamassa dantā honti.
Seyyathāpi nāma mahatī naṅgalīsā evamassa soṇḍo hoti.
<p n="421"/>Atha kho bhagavā māro ayaṁ pāpimā iti viditvā
māraṁ pāpimantaṁ gāthāya ajjhabhāsi
saṁsāraṁ <note n="3">Po. Ma. saṁsaraṁ.</note> dīghamaddhānaṁ vaṇṇaṁ katvā subhāsubhaṁ
alante tena pāpima nihato tvamasi antakāti.
<pb n="1.152"/>
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti.
<p rend="subhead" sid="3">3, subhasuttaṃ</p>
Tatiyaṁ subhasuttaṁ
<p n="422"/>Evamme sutaṁ ekaṁ samayaṁ bhagavā uruvelāyaṁ viharati
najjā nerañjarāya tīre ajapālanigrodhe paṭhamābhisambuddho. Tena
kho pana samayena bhagavā rattandhakāratimisāyaṁ ajjhokāse nisinno
hoti. Devo ca ekamekaṁ phusāyati.
<p n="423"/>Atha kho māro pāpimā bhagavato bhayaṁ chambhitattaṁ lomahaṁsaṁ
uppādetukāmo yena bhagavā tenupasaṅkami upasaṅkamitvā bhagavato
avidūre uccāvacā vaṇṇanibhā upadaṁseti subhā ceva asubhā ca.
<p n="424"/>Atha kho bhagavā māro ayaṁ pāpimā iti viditvā
māraṁ pāpimantaṁ gāthāhi ajjhabhāsi
saṁsāraṁ dīghamaddhānaṁ vaṇṇaṁ katvā subhāsubhaṁ
alante tena pāpima nihato tvamasi antaka
ye ca kāyena vācāya manasā ca susaṁvutā
na te māravasānugā na te mārassa paccagūti <note n="1">Ma. paddhagū.</note>.
Atha kho māro pāpimā .pe. Tatthevantaradhāyīti.
<p rend="subhead" sid="4">4, paṭhamamārapāsasuttaṃ</p>
Catutthaṁ paṭhamapāsasuttaṁ
<p n="425"/><pb ed="P" n="1.105" set="S"/>Evamme sutaṁ ekaṁ samayaṁ bhagavā bārāṇasiyaṁ viharati
isipatane migadāye. Tatra kho bhagavā bhikkhū āmantesi bhikkhavoti.
<pb n="1.153"/>
Bhadanteti te bhikkhū bhagavato paccassosuṁ. Bhagavā etadavoca
mayhaṁ kho bhikkhave yonisomanasikārā yonisosammappadhānā anuttarā
vimutti anuppattā anuttarā vimutti sacchikatā tumhepi bhikkhave
yonisomanasikārā yonisosammappadhānā anuttaraṁ vimuttiṁ anupāpuṇātha
anuttaraṁ vimuttiṁ sacchikarothāti.
<p n="426"/>Atha kho māro pāpimā yena bhagavā tenupasaṅkami
upasaṅkamitvā bhagavantaṁ gāthāya ajjhabhāsi
bandhosi <note n="1">Sī. Yu. baddhosi.</note> mārapāsena ye dibbā ye ca mānusā
mārabandhanabandhosi na me samaṇa mokkhasīti.
<p n="427"/>Muttāhaṁ <note n="2">Ma. Yu. muttohaṁ.</note> mārapāsena ye dibbā ye ca mānusā
mārabandhanamuttomhi nihato tvamasi antakāti.
Atha kho māro pāpimā .pe. Tatthevantaradhāyīti.
<p rend="subhead" sid="5">5, dutiyamārapāsasuttaṃ</p>
Pañcamaṁ dutiyapāsasuttaṁ
<p n="428"/>Evamme sutaṁ ekaṁ samayaṁ bhagavā bārāṇasiyaṁ viharati
isipatane migadāye. Tatra kho bhagavā bhikkhū āmantesi bhikkhavoti.
Bhadanteti te bhikkhū bhagavato paccassosuṁ. Bhagavā etadavoca
muttāhaṁ <note n="3">Ma. Yu. muttohaṁ.</note> bhikkhave sabbapāsehi ye dibbā ye ca mānusā tumhepi
bhikkhave muttā sabbapāsehi ye dibbā ye ca mānusā caratha
bhikkhave cārikaṁ bahujanahitāya bahujanasukhāya lokānukampāya atthāya
<pb n="1.154"/>
Hitāya sukhāya devamanussānaṁ mā ekena dve agamittha <note n="1">Yu. agamettha.</note> desetha
bhikkhave dhammaṁ ādikalyāṇaṁ majjhekalyāṇaṁ pariyosānakalyāṇaṁ
sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsetha
santi sattā apparajakkhajātikā assavanatā <pb ed="P" n="1.106" set="S"/>dhammassa parihāyanti
bhavissanti dhammassa aññātāro ahampi bhikkhave yena uruvelā
senānigamo <note n="2">vinayapotthake yena uruvelā yena senānigamoti īdiso pāṭho  dissati.</note> tenupasaṅkamissāmi dhammadesanāyāti.
<p n="429"/>Atha kho māro pāpimā yena bhagavā tenupasaṅkami
upasaṅkamitvā bhagavantaṁ gāthāya ajjhabhāsi
bandhosi <note n="3">Ma. Yu. baddhosi.</note> sabbapāsehi ye dibbā ye ca mānusā
mahābandhanabandhosi na me samaṇa mokkhasīti.
<p n="430"/>Muttohaṁ sabbapāsehi ye dibbā ye ca mānusā
mahābandhanamuttomhi nihato tvamasi antakāti.
Atha kho māro pāpimā .pe. Tatthevantaradhāyīti.
<p rend="subhead" sid="6">6, sappasuttaṃ</p>
Chaṭṭhaṁ sappasuttaṁ
<p n="431"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Tena kho pana samayena bhagavā rattandhakāratimisāyaṁ
ajjhokāse <note n="4">Ma. abbhokāse.</note> nisinno hoti. Devo ca ekamekaṁ
phusāyati.
<pb n="1.155"/>
<p n="432"/>Atha kho māro pāpimā bhagavato bhayaṁ chambhitattaṁ
lomahaṁsaṁ uppādetukāmo mahantaṁ sapparājavaṇṇaṁ abhinimminitvā
yena bhagavā tenupasaṅkami. Seyyathāpi nāma mahatī ekarukkhikā
nāvā evamassa kāyo hoti. Seyyathāpi nāma mahantaṁ soṇḍikā
kilañjaṁ <note n="1">Yu. kilañjā.</note> evamassa phaṇo hoti. Seyyathāpi nāma mahatī kosalikā
kaṁsapāṭi evamassa akkhīni bhavanti. Seyyathāpi nāma deve gaḷagaḷāyante
vijjullatā niccharanti evamassa mukhato jivhā niccharanti.
Seyyathāpi nāma kammāragaggariyā dhamamānāya saddo hoti evamassa
assāsapassāsānaṁ saddo hoti.
<p n="433"/>Atha kho bhagavā māro ayaṁ pāpimā iti viditvā
māraṁ pāpimantaṁ gāthāhi ajjhabhāsi
yo suññagehāni sevati
seyyā <note n="2">Yu. seyyo.</note> so muni attasaññato
vossajja careyya tattha so
paṭirūpañhi tathāvidhassa taṁ
carakā bahū bheravā bahū
atho ḍaṁsasiriṁsapā bahū
lomampi na tattha iñjaye
suññāgāragato mahā muni
<pb n="1.156"/>
Nabhaṁ phaleyya paṭhavī caleyya
sabbeva <note n="1">Ma. Yu. sabbepi.</note> pāṇā uda santaseyyuṁ
sallampi ce urasi kampaseyyuṁ <note n="2">Sī. Yu. pakampayeyyuṁ. Ma. kappareyya.</note>
upadhīsu tāṇaṁ na karonti buddhāti.
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti.
<p rend="subhead" sid="7">7, supatisuttaṃ</p>
Sattamaṁ suppatisuttaṁ
<p n="434"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Atha kho bhagavā bahudeva rattiṁ ajjhokāse <note n="3">Ma. abbhokāse. </note>
caṅkamitvā rattiyā paccūsasamayaṁ pāde pakkhāletvā vihāraṁ
pavisitvā dakkhiṇena passena sīhaseyyaṁ kappesi pādena pādaṁ
accādhāya sato sampajāno uṭṭhānasaññaṁ manasikaritvā.
<p n="435"/>Atha kho māro pāpimā yena bhagavā tenupasaṅkami
upasaṅkamitvā bhagavantaṁ gāthāya ajjhabhāsi
kiṁ soppasi kiṁ nu soppasi
kimidaṁ soppasi dubbhato <note n="4">Ma. dubbhago. Yu. dubbhayo.</note> viya
suññamagāranti soppasi
kimidaṁ soppasi suriye uggateti.
<pb n="1.157"/>
<p n="436"/>Yassa jālinī visattikā
taṇhā natthi kuhiñci netave
sabbapadhīnaṁ parikkhayā buddho
soppati kiṁ tavettha mārāti.
Atha kho māro pāpimā .pe. Tatthevantaradhāyīti.
<p rend="subhead" sid="8">8, nandatisuttaṃ</p>
Aṭṭhamaṁ nandanasuttaṁ
<p n="437"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme.
<p n="438"/>Atha kho māro pāpimā yena bhagavā tenupasaṅkami
upasaṅkamitvā bhagavato santike imaṁ gāthaṁ abhāsi
nandati puttehi puttimā
gomiko gohi <note n="1">Ma. gomā gobhi.</note> tatheva nandati
upadhīhi narassa nandanā
na hi so nandati yo nirūpadhīti.
<p n="439"/>Socati puttehi puttimā
gomiko gohi tatheva socati
upadhīhi narassa socanā
na hi so socati yo nirūpadhīti.
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti.
<pb n="1.158"/>
<p rend="subhead" sid="9">9, paṭhamāayusuttaṃ</p>
Navamaṁ paṭhamāayusuttaṁ
<p n="440"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ. Bhagavā
etadavoca appamidaṁ bhikkhave manussānaṁ āyu gamanīyo samparāyo
kattabbaṁ kusalaṁ caritabbaṁ brahmacariyaṁ natthi jātassa amaraṇaṁ yo
bhikkhave ciraṁ jīvati so vassasataṁ appaṁ vā bhiyyoti.
<p n="441"/>Atha kho māro pāpimā yena bhagavā tenupasaṅkami
upasaṅkamitvā bhagavantaṁ gāthāya ajjhabhāsi
dīghamāyu manussānaṁ na naṁ hiḷe suporiso
careyya khīramattova natthi maccussa āgamoti.
<p n="442"/>Appamāyu manussānaṁ hiḷeyya naṁ suporiso
careyyādittasīsova natthi maccussa nāgamoti.
Atha kho māro pāpimā .pe. Tatthevantaradhāyīti.
<p rend="subhead" sid="10">10, dutiyāayusuttaṃ</p>
Dasamaṁ dutiyāayusuttaṁ
<p n="443"/>Ekaṁ samayaṁ bhagavā rājagahe .pe. Tatra kho bhagavā
etadavoca appamidaṁ bhikkhave manussānaṁ āyu gamanīyo samparāyo
kattabbaṁ kusalaṁ caritabbaṁ brahmacariyaṁ natthi jātassa amaraṇaṁ yo
bhikkhave ciraṁ jīvati so vassasataṁ appaṁ vā bhiyyoti.
<p n="444"/>Atha kho māro pāpimā yena bhagavā tenupasaṅkami
<pb n="1.159"/>
Upasaṅkamitvā bhagavantaṁ gāthāya ajjhabhāsi
nāccayanti ahorattā jīvitaṁ nūparujjhati
āyuṁ anucariyati <note n="1">Sī. pariyetītipi anupariyetītipi pāṭho. Yu. anupariyāti. Ma. āyu anupariyāyati.</note> maccānaṁ nemiva rathakubbaranti.
<p n="445"/>Accayanti ahorattā jīvitaṁ uparujjhati
āyu khīyati maccānaṁ kunnadīnaṁva odakanti.
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti.
Paṭhamo vaggo.
Tassuddānaṁ
tapokammañca nāgo ca subhaṁ pāsena te duve
sappo suppati nandanaṁ āyunā apare duveti.
<p rend="subhead" check="nosid">2, dutiyavaggo</p>
<p rend="subhead" sid="11">1, pāsāṇasuttaṃ</p>
<pb n="1.160"/>
Dutiyavaggo dutiyo
paṭhamaṁ pāsāṇasuttaṁ
<p n="446"/>Ekaṁ samayaṁ bhagavā rājagahe viharati gijjhakūṭe pabbate.
Tena kho pana samayena bhagavā rattandhakāratimisāyaṁ ajjhokāse
nisinno hoti. Devo ca ekamekaṁ phusāyati.
<p n="447"/>Atha kho māro pāpimā bhagavato bhayaṁ chambhitattaṁ lomahaṁsaṁ
uppādetukāmo yena bhagavā tenupasaṅkami upasaṅkamitvā bhagavato
avidūre mahante mahante pāsāṇe paggaḷesi <note n="1">Sī. pavaḍḍesītipi pavaddhesītipi pavaṭṭesītipi pāṭho. Ma. Yu. padālesi. </note>.
<p n="448"/>Atha kho bhagavā māro ayaṁ pāpimā iti viditvā
māraṁ pāpimantaṁ gāthāya ajjhabhāsi
sacepi kevalaṁ sabbaṁ gijjhakūṭaṁ gaḷeyyasi <note n="2">Ma. Yu. calessasi.</note>
neva sammā vimuttānaṁ buddhānaṁ atthi iñjitanti.
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti.
<p rend="subhead" sid="12">2, kinnusīhasuttaṃ</p>
Dutiyaṁ sīhasuttaṁ
<p n="449"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
<pb n="1.161"/>
Piṇḍikassa ārāme. Tena kho pana samayena bhagavā mahatiyā
parisāya parivuto dhammaṁ deseti. <pb ed="P" n="1.110" set="S"/>Atha kho mārassa pāpimato
etadahosi ayaṁ kho samaṇo gotamo mahatiyā parisāya parivuto
dhammaṁ deseti yannūnāhaṁ yena samaṇo gotamo tenupasaṅkameyyaṁ
vicakkhukammāyāti.
<p n="450"/>Atha kho māro pāpimā yena bhagavā tenupasaṅkami
upasaṅkamitvā bhagavantaṁ gāthāya ajjhabhāsi
kiṁ nu sīhova nadasi parisāyaṁ visārado
paṭimallo hi te atthi vijitāvī nu maññasīti.
<p n="451"/>Nadanti ve mahāvīrā parisāsu visāradā
tathāgatā balappattā tiṇṇā loke vissattikanti.
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti2.
<p rend="subhead" sid="13">3, sakalikasuttaṃ</p>
Tatiyaṁ sakalikasuttaṁ
<p n="452"/>Evamme sutaṁ ekaṁ samayaṁ bhagavā rājagahe viharati
maddakucchismiṁ migadāye. Tena kho pana samayena bhagavato pādo
sakalikāya khato hoti. Bhusā sudaṁ bhagavato vedanā vattanti
sārīrikā dukkhā tibbā kharā kaṭukā asātā amanāpā. Tā
sudaṁ bhagavā sato sampajāno adhivāseti avihaññamāno. Atha kho
bhagavā catugguṇaṁ saṅghāṭiṁ paññapetvā dakkhiṇena passena sīhaseyyaṁ
<pb n="1.162"/>
Kappesi pādena pādaṁ accādhāya sato sampajāno.
<p n="453"/>Atha kho māro pāpimā yena bhagavā tenupasaṅkami
upasaṅkamitvā bhagavantaṁ gāthāya ajjhabhāsi
mandiyā nu <note n="1">Ma. etthantare khosaddo atthi.</note> sesi udāhu kāveyyamatto
atthā nu te sampacurā na santi
eko vivitte sayanāsanamhi
niddāmukho <note n="2">Sī. niddāsi kho.</note> kimidaṁ soppasevāti.
<p n="454"/>Na mandiyā sayāmi nāpi kāveyyamatto
atthaṁ sameccāhamapetasoko
eko vivitte sayanāsanamhi
sayāmahaṁ sabbabhūtānukampī
yesampi sallaṁ urasi paviṭṭhaṁ
muhuṁ muhuṁ hadayaṁ sevamānaṁ <note n="3">Ma. Yu. vedhamānaṁ. </note>
tepīdha soppaṁ labhare sasallā
kasmā <note n="4">Po. Ma. tasmā.</note> ahaṁ na supe vītasallo
jaggaṁ na saṅkemi <note n="5">Ma. Yu. na saṅkenapi.</note> napi bhemi sottuṁ
rattindivā nānutapanti māmaṁ
hāniṁ na passāmi kuhiñci loke
tasmā supe sabbabhūtānukampīti.
<pb n="1.163"/>
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti.
<p rend="subhead" sid="14">4, patirūpasuttaṃ</p>
Catutthaṁ paṭirūpasuttaṁ
<p n="455"/>Evamme sutaṁ ekaṁ samayaṁ bhagavā kosalesu viharati
ekasālāyaṁ brāhmaṇagāme. Tena kho pana samayena bhagavā
mahatiyā gihiparisāya parivuto dhammaṁ deseti. Atha kho mārassa
pāpimato etadahosi ayaṁ kho samaṇo gotamo mahatiyā gihiparisāya
parivuto dhammaṁ deseti yannūnāhaṁ yena samaṇo gotamo tenusaṅkameyyaṁ
vicakkhukammāyāti.
<p n="456"/>Atha kho māro pāpimā yena bhagavā tenupasaṅkami
upasaṅkamitvā bhagavantaṁ gāthāya ajjhābhāsi
netaṁ tava paṭirūpaṁ yadaññamanusāsasi
anurodhavirodhesu mā sajjittha <note n="1">Ma. Yu. sajjittho.</note> tadācaranti.
<p n="457"/>Hitānukampī sambuddho yadaññamanusāsati
anurodhavirodhehi vippamutto tathāgatoti.
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti.
<p rend="subhead" sid="15">5, mānasasuttaṃ</p>
Pañcamaṁ mānasasuttaṁ
<p n="458"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme.
<pb n="1.164"/>
<p n="459"/>Atha kho māro pāpimā yena bhagavā tenupasaṅkami
upasaṅkamitvā bhagavantaṁ gāthāya ajjhabhāsi
antalikkhacaro pāso yvāyaṁ carati mānaso
tena taṁ bādhayissāmi na me samaṇa mokkhasīti.
<p n="460"/>Rūpā saddā gandhā rasā phoṭṭhabbā ca manoramā
ettha me vigato chando nihato tvamasi antakāti.
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti.
<p rend="subhead" sid="16">6, pattasuttaṃ</p>
Chaṭṭhaṁ pattasuttaṁ
<p n="461"/><pb ed="P" n="1.112" set="S"/>Sāvatthiyaṁ ārāme ... Tena kho pana samayena bhagavā
pañcannaṁ upādānakkhandhānaṁ upādāya bhikkhū <note n="1">Ma. bhikkhūnaṁ.</note> dhammiyā kathāya
sandasseti samādapeti samuttejeti sampahaṁseti. Te ca bhikkhū
aṭṭhikatvā <note n="2">Ma. aṭṭhiṁkatvā.</note> manasikatvā sabbacetaso <note n="3">ma ... cetasā.</note> samannāharitvā ohitasotā dhammaṁ
suṇanti. Atha kho mārassa pāpimato etadahosi ayaṁ kho samaṇo
gotamo pañcannaṁ upādānakkhandhānaṁ upādāya bhikkhū <note n="4">Ma. bhikkhūnaṁ.</note> dhammiyā kathāya
sandasseti samādapeti samuttejeti sampahaṁseti te ca bhikkhū
aṭṭhikatvā <note n="5">Ma. aṭṭhiṁkatvā.</note> manasikatvā sabbacetaso <note n="6">ma ... cetasā.</note> samannāharitvā ohitasotā
dhammaṁ suṇanti yannūnāhaṁ yena samaṇo gotamo tenupasaṅkameyyaṁ
vicakkhukammāyāti. Tena kho pana samayena sambahulā pattā
ajjhokāse nikkhittā honti.
<pb n="1.165"/>
<p n="462"/>Atha kho māro pāpimā balibaddavaṇṇaṁ abhinimminitvā
yena te pattā tenupasaṅkami. Atha kho aññataro bhikkhu aññataraṁ
bhikkhuṁ etadavoca bhikkhu bhikkhu eso balibaddo patte bhindeyyāti.
Evaṁ vutte bhagavā taṁ bhikkhuṁ etadavoca neso <note n="1">Ma. Yu. na so.</note> bhikkhu balibaddo
māro eso pāpimā tumhākaṁ vicakkhukammāya āgatoti.
<p n="463"/>Atha kho bhagavā māro ayaṁ pāpimā iti viditvā
māraṁ pāpimantaṁ gāthāya ajjhabhāsi
rūpaṁ vedayitaṁ saññaṁ <note n="2">Ma. saññā.</note> viññāṇaṁ yañca saṅkhataṁ
nesohamasmi netaṁ me evaṁ tattha virajjati
evaṁ virattaṁ khemattaṁ sabbasaññojanātitaṁ <note n="3">sabbasaññojanātigaṁ.</note>
anvesaṁ sabbaṭhānesu mārasenāpi nājjhagāti.
Atha kho māro pāpimā .pe. Tatthevantaradhāyīti.
<p rend="subhead" sid="17">7, chaphassāyatanasuttaṃ</p>
Sattamaṁ āyatanasuttaṁ
<p n="464"/>Ekaṁ samayaṁ bhagavā vesāliyaṁ viharati mahāvane
kūṭāgārasālāyaṁ. <pb ed="P" n="1.113" set="S"/>Tena kho pana samayena bhagavā channaṁ phassāyatanānaṁ
upādāya bhikkhū <note n="4">Ma. bhikkhūnaṁ.</note> dhammiyā kathāya sandasseti samādapeti samuttejeti
sampahaṁseti. Te ca bhikkhū aṭṭhikatvā manasikatvā sabbacetaso
samannāharitvā ohitasotā dhammaṁ suṇanti. Atha kho mārassa
pāpimato etadahosi ayaṁ kho samaṇo gotamo channaṁ phassāyatanānaṁ
upādāya bhikkhū <note n="4">Ma. bhikkhūnaṁ.</note> dhammiyā kathāya sandasseti samādapeti samuttejeti
<pb n="1.166"/>
Sampahaṁseti te ca bhikkhū aṭṭhikatvā manasikatvā sabbacetaso
samannāharitvā ohitasotā dhammaṁ suṇanti yannūnāhaṁ yena samaṇo
gotamo tenupasaṅkameyyaṁ vicakkhukammāyāti.
<p n="465"/>Atha kho māro pāpimā yena bhagavā tenupasaṅkami
upasaṅkamitvā bhagavato avidūre mahantaṁ bhayabheravaṁ saddaṁ akāsi
apissudaṁ paṭhavī maññe udrīyatīti <note n="1">Po. Ma. itisaddo natthi.</note>. Atha kho aññataro bhikkhu
aññataraṁ bhikkhuṁ etadavoca bhikkhu bhikkhu esā paṭhavī maññe
udrīyatīti. Evaṁ vutte bhagavā taṁ bhikkhuṁ etadavoca nesā
bhikkhu paṭhavī udrīyati māro eso pāpimā tumhākaṁ vicakkhukammāya
āgatoti.
<p n="466"/>Atha kho bhagavā māro ayaṁ pāpimā iti viditvā
māraṁ pāpimantaṁ gāthāya ajjhabhāsi
rūpā saddā gandhā rasā phassā dhammā ca kevalā
etaṁ lokāmisaṁ ghoraṁ ettha loko vimucchito
etañca samatikkamma sato buddhassa sāvako
māradheyyamatikkamma ādiccova virocatīti.
Atha kho māro .pe. Tatthevantaradhāyīti.
<p rend="subhead" sid="18">8, piṇḍasuttaṃ</p>
Aṭṭhamaṁ piṇḍasuttaṁ
<p n="467"/>Ekaṁ samayaṁ bhagavā magadhesu viharati pañcasālāyaṁ
brāhmaṇagāme. <pb ed="P" n="1.114" set="S"/>Tena kho pana samayena pañcasālāyaṁ brāhmaṇagāme
<pb n="1.167"/>
Kumārakānaṁ <note n="1">Po. Ma. kumārikānaṁ.</note> pāhunakāni bhavanti. Atha kho bhagavā pubbaṇhasamayaṁ
nivāsetvā pattacīvaramādāya pañcasālaṁ brāhmaṇagāmaṁ piṇḍāya
pāvisi. Tena kho pana samayena pañcasāleyyakā brāhmaṇagahapatikā
mārena pāpimatā anvāviṭṭhā bhavanti mā samaṇo gotamo
piṇḍamalatthāti. Atha kho bhagavā yathā dhotena pattena pañcasālaṁ
brāhmaṇagāmaṁ piṇḍāya pāvisi tathā dhotena pattena paṭikkami.
<p n="468"/>Atha kho māro pāpimā yena bhagavā tenupasaṅkami
upasaṅkamitvā bhagavantaṁ etadavoca api samaṇa <note n="2">Ma. etthantare tavanti dissati.</note> piṇḍamalatthāti.
Tathā nu tvaṁ pāpima akāsi yathāhaṁ piṇḍaṁ na labheyyanti. Tena
hi bhante bhagavā dutiyampi pañcasālaṁ brāhmaṇagāmaṁ piṇḍāya
pavisatu tathāhaṁ karissāmi yathā bhagavā piṇḍaṁ lacchatīti.
<p n="469"/>Apuññaṁ pasavi māro āsajjanaṁ tathāgataṁ
kiṁ nu maññasi pāpima na me pāpaṁ vipaccati
susukhaṁ vata jīvāma yesanno natthi kiñcanaṁ
pītibhakkhā bhavissāma devā ābhassarā yathāti.
Atha kho māro pāpimā jānāti maṁ bhagavā jānāti maṁ sugatoti
dukkhī dummano tatthevantaradhāyīti.
<p rend="subhead" sid="19">9, kassakasuttaṃ</p>
Navamaṁ kassakasuttaṁ
<p n="470"/>Sāvatthīnidānaṁ. Tena kho pana samayena bhagavā bhikkhū
nibbānapaṭisaṁyuttāya dhammiyā kathāya sandasseti samādapeti samuttejeti
<pb n="1.168"/>
Sampahaṁseti. Te ca bhikkhū aṭṭhikatvā manasikatvā sabbacetaso
samannāharitvā ohitasotā dhammaṁ suṇanti. <pb ed="P" n="1.115" set="S"/>Atha kho mārassa
pāpimato etadahosi ayaṁ kho samaṇo gotamo bhikkhū nibbānapaṭisaṁyuttāya
dhammiyā kathāya .pe. Yannūnāhaṁ yena samaṇo gotamo
tenupasaṅkameyyaṁ vicakkhukammāyāti.
<p n="471"/>Atha kho māro pāpimā kassakavaṇṇaṁ abhinimminitvā
mahantaṁ naṅgalaṁ khandhe karitvā dīghaṁ pācanayaṭṭhiṁ gahetvā haṭahaṭakeso
sāṇasāṭakanivattho <note n="1">Yu. sāṇasāṭinivattho.</note> kaddamamakkhitehi pādehi yena bhagavā tenupasaṅkami
upasaṅkamitvā bhagavantaṁ etadavoca api samaṇa balibadde addasāti.
Kiṁ pana pāpima te balibaddehīti. Mameva samaṇa cakkhu mama rūpā
mama cakkhusamphassaviññāṇāyatanaṁ kuhiṁ me samaṇa gantvā mokkhasi
mameva samaṇa sotaṁ mama saddā .pe. Mameva samaṇa ghānaṁ mama
gandhā .pe. Mameva samaṇa jivhā mama rasā .pe. Mameva
samaṇa kāyo mama phoṭṭhabbā .pe. Mameva samaṇa mano mama
dhammā mama manosamphassaviññāṇāyatanaṁ kuhiṁ me samaṇa gantvā
mokkhasīti.
<p n="472"/>Taveva pāpima cakkhuṁ tava rūpā tava cakkhusamphassaviññāṇāyatanaṁ
yattha ca kho pāpima natthi cakkhu natthi rūpā
natthi cakkhusamphassaviññāṇāyatanaṁ agati tava tattha pāpima taveva
<pb n="1.169"/>
Pāpima sotaṁ tava saddā tava sotasamphassaviññāṇāyatanaṁ yattha
ca kho pāpima natthi sotaṁ natthi saddā natthi sotasamphassaviññāṇāyatanaṁ
agati tava tattha pāpima taveva pāpima ghānaṁ
tava gandhā tava ghānasamphassaviññāṇāyatanaṁ yattha ca kho pāpima
natthi ghānaṁ natthi gandhā natthi ghānasamphassaviññāṇāyatanaṁ agati
tava tattha pāpima <pb ed="P" n="1.116" set="S"/>taveva pāpima jivhā tava rasā tava jivhāsamphassa-
viññāṇāyatanaṁ .pe. Taveva pāpima kāyo tava phoṭṭhabbā
tava kāyasamphassaviññāṇāyatanaṁ .pe. Taveva pāpima mano tava
dhammā tava manosamphassaviññāṇāyatanaṁ yattha ca kho pāpima
natthi mano natthi dhammā natthi manosamphassaviññāṇāyatanaṁ agati
tava tattha pāpimāti.
<p n="473"/>Yaṁ vadanti mamayidanti ye vadanti mamanti ca
ettha ce te mano atthi na me samaṇa mokkhasīti.
<p n="474"/>Yaṁ vadanti na taṁ mayhaṁ ye vadanti na te ahaṁ
evaṁ pāpima jānāhi na me maggampi dakkhasīti.
Atha kho māro pāpimā .pe. Tatthevantaradhāyīti.
<p rend="subhead" sid="20">10, rajjasuttaṃ</p>
Dasamaṁ rajjasuttaṁ
<p n="475"/>Ekaṁ samayaṁ bhagavā kosalesu viharati himavantappadese <note n="1">Sī. himavantapasse.</note>
araññakuṭikāyaṁ. Atha kho bhagavato rahogatassa paṭisallīnassa evaṁ
<pb n="1.170"/>
Cetaso parivitakko udapādi sakkā nu kho rajjaṁ kāretuṁ ahanaṁ
aghātanaṁ ajinaṁ ajāpayaṁ asocaṁ asocāpayaṁ dhammenāti.
<p n="476"/>Atha kho māro pāpimā bhagavato cetasā ceto
parivitakkamaññāya yena bhagavā tenupasaṅkami upasaṅkamitvā bhagavantaṁ
etadavoca kāretu bhante bhagavā rajjaṁ kāretu sugato rajjaṁ
ahanaṁ aghātanaṁ ajinaṁ ajāpayaṁ asocaṁ asocāpayaṁ dhammenāti.
Kiṁ pana me tvaṁ pāpima passasi yaṁ <note n="1">Sī. kiṁ.</note> maṁ tvaṁ evaṁ vadesi kāretu
bhante bhagavā rajjaṁ kāretu sugato rajjaṁ ahanaṁ aghātayaṁ ajinaṁ
ajāpayaṁ asocaṁ asocāpayaṁ dhammenāti. Bhagavato <note n="2">Ma. Yu. bhagavatā.</note> kho bhante
cattāro iddhipādā bhāvitā bahulīkatā yānīkatā vatthukatā anuṭṭhitā
paricitā susamāraddhā ākaṅkhamāno pana bhante bhagavā himavantaṁ
pabbatarājaṁ suvaṇṇantveva adhimucceyya suvaṇṇapabbatassāti. <note n="3">Ma. suvaṇṇañcapanassāti.</note>
<p n="477"/><pb ed="P" n="1.117" set="S"/>Pabbattassa suvaṇṇassa jātarūpassa kevalā <note n="4">Ma. Yu.  kevalo.</note>
dvitāva nālamekassa <note n="5">Sī. vittavinālamekassa.</note> iti viddhā <note n="6">Sī. viditvāti vā vidvāti vā pāṭho.  Yu. vidvā. Ma. vijjā.</note> samañcare
yo dukkhamaddakkhi yatonidānaṁ
kāmesu so jantu kathaṁ nameyya
upadhiṁ viditvāna saṅgoti loke
tasseva jantu vinayāya sikkheti.
<pb n="1.171"/>
Atha kho māro pāpimā jānāti maṁ bhagavā jānāti maṁ
sugatoti dukkhī dummano tatthevantaradhāyīti.
Dutiyo vaggo.
Tassuddānaṁ
pāsāṇo sīho sakalikaṁ paṭirūpañca mānasaṁ
pattaṁ āyatanaṁ piṇḍaṁ kassakaṁ rajjena te dasāti.
<p rend="subhead" check="nosid">3, tatiyavaggo</p>
<p rend="subhead" sid="21">1, sambahulasuttaṃ</p>
<pb n="1.172"/>
Tatiyavaggo tatiyo
paṭhamaṁ sambahulasuttaṁ
<p n="478"/>Evamme sutaṁ ekaṁ samayaṁ bhagavā sakkesu viharati
silāvatiyaṁ. Tena kho pana samayena sambahulā bhikkhū bhagavato
avidūre appamattā ātāpino pahitattā viharanti.
<p n="479"/>Atha kho māro pāpimā brāhmaṇavaṇṇaṁ abhinimminitvā
mahantena jaṭaṇḍuvena ajinakkhipanivattho jiṇṇo gopānasivaṅko
ghurughurupassāsī udumbaradaṇḍaṁ gahetvā yena te bhikkhū tenupasaṅkami
upasaṅkamitvā te bhikkhū etadavoca daharā bhavanto pabbajitā susū
kāḷakesā bhadrena yobbanena samannāgatā paṭhamena vayasā anikkīḷitāvino
kāmesu bhuñjantu bhavanto mānusake kāme mā sandiṭṭhikaṁ
hitvā kālikaṁ anudhāvitthāti. Na kho mayaṁ brāhmaṇa sandiṭṭhikaṁ hitvā
kālikaṁ anudhāvāma kālikañca kho mayaṁ brāhmaṇa hitvā sandiṭṭhikaṁ
anudhāvāma kālikā hi brāhmaṇa kāmā vuttā bhagavatā bahudukkhā
bahūpāyāsā ādīnavo ettha bhiyyo sandiṭṭhiko ayaṁ dhammo
akāliko ehipassiko opanayiko paccattaṁ veditabbo viññūhīti.
Evaṁ vutte māro pāpimā sīsaṁ okampetvā jivhaṁ nillāḷetvā
tivisākhaṁ nalāṭena nalāṭikaṁ vuṭṭhāpetvā ḍaṇḍamolubbha pakkāmi.
<pb n="1.173"/>
<p n="480"/>Atha kho te bhikkhū bhagavā tenupasaṅkamiṁsu upasaṅkamitvā
bhagavantaṁ abhivādetvā ekamantaṁ nisīdiṁsu. Ekamantaṁ nisinnā
kho te bhikkhū bhagavantaṁ etadavocuṁ idha mayaṁ bhante bhagavato
avidūre appamattā ātāpino pahitattā viharāma atha kho
bhante aññataro brāhmaṇo mahantena jaṭaṇḍuvena ajinakkhipanivattho
jiṇṇo gopānasivaṅko ghurughurupassāsī udumbaradaṇḍaṁ gahetvā
yena mayaṁ tenupasaṅkami upasaṅkamitvā amhe etadavoca daharā
bhavanto pabbajitā susū kāḷakesā bhadrena yobbanena samannāgatā
paṭhamena vayasā anikkīḷitāvino kāmesu bhuñjantu bhavanto
mānusake kāme mā sandiṭṭhikaṁ hitvā kālikaṁ anudhāvitthāti
evaṁ vutte mayaṁ bhante taṁ brāhmaṇaṁ etadavocumha na kho
mayaṁ brāhmaṇa sandiṭṭhikaṁ hitvā kālikaṁ anudhāvāma kālikañca
kho mayaṁ brāhmaṇa hitvā sandiṭṭhikaṁ anudhāvāma kālikā hi
brāhmaṇa kāmā vuttā bhagavatā bahudukkhā bahūpāyāsā ādīnavo
ettha bhiyyo sandiṭṭhiko ayaṁ dhammo akāliko ehipassiko
opanayiko paccattaṁ veditabbo viññūhīti evaṁ vutte bhante
so brāhmaṇo sīsaṁ okampetvā jivhaṁ nillāḷetvā tivisākhaṁ
nalāṭena nalāṭikaṁ vuṭṭhāpetvā daṇḍamolubbha pakkantoti.
<p n="481"/>Neso bhikkhave brāhmaṇo māro eso pāpimā
tumhākaṁ vicakkhukammāya āgatoti. Atha kho bhagavā etamatthaṁ
<pb n="1.174"/>
Viditvā tāyaṁ velāyaṁ imaṁ gāthaṁ abhāsi
yo dukkhamaddakkhi yatonidānaṁ
kāmesu so jantu kathaṁ nameyya
upadhiṁ viditvā saṅgoti loke
tasseva jantu vinayāya sikkheti.
<p rend="subhead" sid="22">2, samiddhisuttaṃ</p>
Dutiyaṁ samiddhisuttaṁ
<p n="482"/>Evamme sutaṁ <pb ed="P" n="1.119" set="S"/>ekaṁ samayaṁ bhagavā sakkesu viharati
silāvatiyaṁ. Tena kho pana samayena āyasmā samiddhi bhagavato
avidūre appamatto ātāpī pahitatto viharati. Atha kho āyasmato
samiddhissa rahogatassa paṭisallalīnassa evaṁ cetaso parivitakko udapādi
lābhā vata me suladdhaṁ vata me yassa me satthā arahaṁ sammāsambuddho
lābhā vata me suladdhaṁ vata me yohaṁ evaṁ svākkhāte
dhammavinaye pabbajito lābhā vata me suladdhaṁ vata me yassa
me sabrahmacārino <note n="1">Po. sabrahmacārayo. Yu. sabrahmacāriyo.</note> sīlavanto kalyāṇadhammāti.
<p n="483"/>Atha kho māro pāpimā āyasmato samiddhissa cetasā
cetoparivitakkamaññāya yenāyasmā samiddhi tenupasaṅkami upasaṅkamitvā
āyasmato samiddhissa avidūre mahantaṁ bhayabheravaṁ saddamakāsi
apissudaṁ paṭhavī maññe udrīyatīti.
<p n="484"/>Atha kho āyasmā samiddhi yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
<pb n="1.175"/>
Nisinno kho āyasmā samiddhi bhagavantaṁ etadavoca idhāhaṁ bhante
bhagavato avidūre appamatto ātāpī pahitatto viharāmi tassa
mayhaṁ bhante rahogatassa paṭisallīnassa evaṁ cetaso parivitakko
udapādi lābhā vata me suladdhaṁ vata me yassa me satthā
arahaṁ sammāsambuddho lābhā vata me suladdhaṁ vata me yohaṁ
evaṁ svākkhāte dhammavinaye pabbajito lābhā vata me suladdhaṁ
vata me yassa me sabrahmacārino sīlavanto kalyāṇadhammāti
tassa mayhaṁ bhante avidūre mahābhayabheravasaddo ahosi apissudaṁ
paṭhavī maññe udrīyatīti.
<p n="485"/>Nesā samiddhi paṭhavī udrīyati māro eso pāpimā
tuyhaṁ vicakkhukammāya āgato gaccha tvaṁ samiddhi tattheva appamatto
ātāpī pahitatto viharāhīti. Evaṁ bhanteti kho āyasmā samiddhi
bhagavato paṭissutvā <pb ed="P" n="1.120" set="S"/>uṭṭhāyāsanā bhagavantaṁ abhivādetvā padakkhiṇaṁ
katvā pakkāmi.
<p n="486"/>Dutiyampi kho āyasmā samiddhi tattheva appamatto
ātāpī pahitatto vihāsi. Dutiyampi kho āyasmato samiddhissa
rahogatassa paṭisallīnassa .pe. Dutiyampi kho māro pāpimā
āyasmato samiddhissa cetasā cetoparivitakkamaññāya .pe.
Apissudaṁ paṭhavī maññe udrīyatīti.
<p n="487"/>Atha kho āyasmā samiddhi māro ayaṁ pāpimā iti
<pb n="1.176"/>
Viditvā māraṁ pāpimantaṁ gāthāya ajjhabhāsi
saddhāyāhaṁ pabbajito agārasmā anagāriyaṁ
sati paññā ca me buddhā cittañca susamāhitaṁ
kāmaṁ karassu rūpāni neva maṁ byādhayissasīti.
Atha kho māro pāpimā jānāti maṁ samiddhi bhikkhūti dukkhī dummano
tatthevantaradhāyīti.
<p rend="subhead" sid="23">3, godhikasuttaṃ</p>
Tatiyaṁ godhikasuttaṁ
<p n="488"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Tena kho pana samayena āyasmā godhiko
isigilipasse viharati kāḷasilāyaṁ.
<p n="489"/>Atha kho āyasmā godhiko appamatto ātāpī pahitatto
viharanto sāmāyikaṁ <note n="1">Yu. sāmādhikaṁ. Ma. sāmayikaṁ.</note> cetovimuttiṁ phusi. Atha kho āyasmā
godhiko tamhā sāmāyikāya cetovimuttiyā parihāyi. Dutiyampi
kho āyasmā godhiko appamatto ātāpī pahitatto viharanto
sāmāyikaṁ cetovimuttiṁ phusi. Dutiyampi kho āyasmā godhiko
tamhā sāmāyikāya cetovimuttiyā parihāyi. Tatiyampi kho āyasmā
godhiko appamatto ātāpī pahitatto viharanto sāmāyikaṁ cetovimuttiṁ
phusi. Tatiyampi kho āyasmā godhiko tamhā .pe.
Parihāyi. Catutthampi kho āyasmā godhiko appamatto .pe.
<pb n="1.177"/>
Phusi. Catutthampi kho āyasmā godhiko tamhā .pe. Parihāyi.
Pañcamampi kho āyasmā godhiko .pe. Phusi. Pañcamampi
kho āyasmā godhiko .pe. Parihāyi. Chaṭṭhampi kho āyasmā
godhiko appamatto ātāpī pahitatto viharanto sāmāyikaṁ cetovimuttiṁ
phusi. Chaṭṭhampi kho āyasmā godhiko tamhā sāmāyikāya
cetovimuttiyā parihāyi. Sattamampi kho āyasmā godhiko appamatto
ātāpī pahitatto viharanto sāmāyikaṁ cetovimuttiṁ phusi.
Atha kho āyasmato godhikassa etadahosi yāva chaṭṭhaṁ khvāhaṁ
sāmāyikāya cetovimuttiyā parihīno yannūnāhaṁ satthaṁ āhareyyanti.
<p n="490"/>Atha kho māro pāpimā āyasmato godhikassa cetasā
cetoparivitakkamaññāya yena bhagavā tenupasaṅkami upasaṅkamitvā
bhagavantaṁ gāthāhi ajjhabhāsi
mahāvīra mahāpañña iddhiyā yasasā jala
sabbaverabhayātīta pāde vandāmi cakkhuma
sāvako te mahāvīra maraṇaṁ maraṇābhibhū
ākaṅkhati cetayati taṁ nisedha jutindhara
kathañhi bhagavā tuyhaṁ sāvako sāsane rato
appattamānaso sekho kālaṁ kayirā janesutāti.
Tena kho pana samayena āyasmatā godhikena satthaṁ āharitaṁ hoti.
<p n="491"/>Atha kho bhagavā māro ayaṁ pāpimā iti viditvā
<pb n="1.178"/>
Māraṁ pāpimantaṁ gāthāya ajjhabhāsi
evaṁ hi dhīrā kubbanti nāvakaṅkhanti jīvitaṁ
samūlaṁ taṇhaṁ abbuyha godhiko parinibbutoti.
<p n="492"/>Atha kho bhagavā bhikkhū āmantesi āyāma bhikkhave
yena isigilipassaṁ kāḷasilā tenupasaṅkamissāma yattha godhikena
kulaputtena satthaṁ āharitanti. Evaṁ bhanteti kho te bhikkhū
bhagavato paccassosuṁ. Atha kho bhagavā sambahulehi bhikkhūhi saddhiṁ
yena isigilipassaṁ kāḷasilā tenupasaṅkami. Addasā kho bhagavā
āyasmantaṁ godhikaṁ dūratova mañcake vivattakkhandhaṁ seyyamānaṁ <note n="1">Sī. Ma. Yu. semānaṁ.</note>.
Tena kho pana samayena dhūmāyitattaṁ timirāyitattaṁ gacchateva purimaṁ
disaṁ gacchati pacchimaṁ disaṁ gacchati uttaraṁ disaṁ gacchati dakkhiṇaṁ
disaṁ gacchati uddhaṁ gacchati adho gacchati anudisaṁ.
<p n="493"/>Atha kho bhagavā bhikkhū āmantesi passatha no tumhe
bhikkhave etaṁ dhūmāyitattaṁ timirāyitattaṁ gacchateva purimaṁ disaṁ gacchati
pacchimaṁ disaṁ gacchati uttaraṁ disaṁ gacchati dakkhiṇaṁ disaṁ gacchati uddhaṁ
gacchati adho gacchati anudisanti. Evaṁ bhanteti. Eso kho
bhikkhave māro pāpimā godhikassa kulaputtassa viññāṇaṁ samanvesati
kattha godhikassa kulaputtassa viññāṇaṁ patiṭṭhitanti appatiṭṭhitena
ca bhikkhave viññāṇena godhiko kulaputto parinibbutoti.
<pb n="1.179"/>
<p n="494"/>Atha kho māro pāpimā veḷuvapaṇḍuvīṇaṁ <note n="1">Ma. Yu. beluvapaṇḍuvīṇaṁ.</note> ādāya yena
bhagavā tenupasaṅkami upasaṅkamitvā bhagavantaṁ gāthāya ajjhabhāsi
uddhaṁ adho ca tiriyaṁ disāanudisāsvahaṁ
anvesaṁ nādhigacchāmi godhiko so kuhiṁ gatoti.
<p n="495"/>Yo <note n="2">Yu. so.</note> dhīro dhitisampanno jhāyī jhānarato sadā
ahorattamanuyuñjaṁ jīvitaṁ anikāmayaṁ
jetvāna maccuno senaṁ anāgantvā punabbhavaṁ
samūlaṁ taṇhaṁ abbuyha godhiko parinibbutoti.
Tassa sokaparetassa vīṇā kacchakā <note n="3">Po. Ma. Yu. kacchā.</note> abhassatha
tato so dummano yakkho tatthevantaradhāyithāti <note n="4">Ma. Yu.  tatthevantaradhāyathāti.</note>.
<p rend="subhead" sid="24">4, sattavassānubandhasuttaṃ</p>
Catutthaṁ sattavassasuttaṁ
<p n="496"/>Evamme sutaṁ ekaṁ samayaṁ bhagavā uruvelāyaṁ viharati
najjā nerañjarāya tīre ajapālanigrodhe. Tena kho pana samayena
māro pāpimā satta vassāni bhagavantaṁ anubandho hoti otārāpekkho
otāraṁ alabhamāno.
<p n="497"/>Atha kho māro pāpimā yena bhagavā tenupasaṅkami
upasaṅkamitvā bhagavantaṁ gāthāya ajjhabhāsi
sokāvatiṇṇo nu vanasmiṁ jhāyasi
vittaṁ nu jinno uda patthayāno
āgunnu gāmasmimakāsi kiñci
<pb n="1.180"/>
Kasmā janena <note n="1">Ma. Yu. jane.</note> karosi sakkhiṁ
sakkhī na sampajjati kenaci teti.
<p n="498"/>Sokassa mūlaṁ palikhāya sabbaṁ
anāgu jhāyāmi asocamāno
jetvāna sabbaṁ bhavalobhajappaṁ
anāsavo jhāyāmi pamattabandhūti.
<p n="499"/>Yaṁ vadanti mamayidanti ye vadanti mamanti ca
ettha cete mano atthi na me samaṇa mokkhasīti.
<p n="500"/>Yaṁ vadanti na taṁ mayhaṁ ye vadanti na te ahaṁ
evaṁ pāpima jānāhi na me maggampi dakkhasīti.
<p n="501"/>Sace maggaṁ anubuddhaṁ khemaṁ amatagāminiṁ <note n="2">Po. Ma. Yu. amatagāminaṁ.</note>
apehi gaccha tvameko <note n="3">Ma. tavameveko.</note> kimaññamanusāsasīti.
<p n="502"/>Amaccudheyyaṁ muñcanti ye janā pāragāmino
tesāhaṁ puṭṭho akkhāmi yaṁ saccaṁ taṁ nirūpadhinti.
<p n="503"/>Seyyathāpi bhante gāmassa vā nigamassa vā avidūre
pokkharaṇī tatrassa kakkaṭako atha kho bhante sambahulā
kumārakā vā kumārikāyo vā tamhā gāmā vā nigamā vā
nikkhamitvā yena sā pokkharaṇī tenupasaṅkameyyuṁ upasaṅkamitvā
taṁ kakkaṭakaṁ udakā uddharitvā thale patiṭṭhāpeyyuṁ yaṁ yadeva hi
so bhante kakkaṭako aḷaṁ abhininnāmeyya taṁ tadeva te kumārakā
<pb n="1.181"/>
Vā kumārikāyo vā kaṭṭhena vā kaṭhalāya vā sañchindeyyuṁ
sambhañjeyyuṁ sampalibhañjeyyuṁ evaṁ hi so bhante kakkaṭako sabbehi
aḷehi sañchinnehi sambhaggehi sampalibhaggehi abhabbo taṁ pokkharaṇiṁ
puna otarituṁ seyyathāpi <note n="1">Ma. seyyathāpi pubbeti pāṭhadvayaṁ natthi.</note> pubbe evameva kho bhante yānikānici
visūkāyitāni <note n="2">Po. Ma. visūkāyikāni. Yu.  sukāyikāni.</note> visevitāni vipphanditāni sabbāni tāni bhagavatā
pacchinnāni <note n="3">Ma. Yu. sañchinnāni.</note> sambhaggāni <pb ed="P" n="1.124" set="S"/>sampalibhaggāni abhabbodānāhaṁ bhante
puna bhagavantaṁ upasaṅkamituṁ yadidaṁ otārāpekkhoti.
<p n="504"/>Atha kho māro pāpimā bhagavato santike imā
nibbejanīyā gāthāyo abhāsi
medavaṇṇañca pāsāṇaṁ vāyaso anupariyagā
apettha mudu vindema api assādanā siyā
aladdhā tattha assādaṁ vāyamanto <note n="4">Ma. Yu. vāyasetto.</note> apakkame
kākova selaṁ āsajja nibbijjāpema gotamāti.
Atha kho māro pāpimā bhagavato santike imā nibbejanīyā
gāthāyo bhāsitvā <note n="5">Ma. Yu. abhāsitvā.</note> tamhā ṭhānā apakkamma bhagavato avidūre
paṭhaviyaṁ pallaṅkena nisīdi tuṇhībhūto maṅkubhūto pattakkhandho adhomukho
pajjhāyanto appaṭibhāṇo kaṭṭhena bhūmiṁ vilikhanto.
<p rend="subhead" sid="25">5, māradhītusuttaṃ</p>
Pañcamaṁ māradhītusuttaṁ
<p n="505"/>Atha kho taṇhā ca aratī ca rāgā ca māradhītaro
yena māro pāpimā tenupasaṅkamiṁsu upasaṅkamitvā māraṁ pāpimantaṁ
<pb n="1.182"/>
Gāthāya ajjhabhāsiṁsu
kenāsi dummano tāta purisaṁ kaṁ nu socasi
mayaṁ taṁ rāgapāsena araññamiva kuñjaraṁ
bandhitvā ānayissāma vasago te bhavissatīti.
<p n="506"/>Arahaṁ sugato loke na rāgena suvānayo
māradheyyaṁ atikkanto tasmā socāmahaṁ bhusanti.
<p n="507"/>Atha kho taṇhā ca aratī ca rāgā ca māradhītaro
yena bhagavā tenupasaṅkamiṁsu upasaṅkamitvā bhagavantaṁ etadavocuṁ
pāde te samaṇa paricāremāti. Atha kho bhagavā na manasākāsi
yathātaṁ anuttare upadhisaṅkhaye vimutto.
<p n="508"/>Atha kho taṇhā ca aratī ca rāgā ca māradhītaro
ekamantaṁ apakkamma evaṁ samacintesuṁ uccāvacā kho purisānaṁ
adhippāyā yannūna mayaṁ ekasataekasataṁ kumārīvaṇṇasataṁ abhinimmineyyāmāti.
Atha kho taṇhā ca aratī ca rāgā ca māradhītaro
ekasataekasataṁ kumārīvaṇṇasataṁ abhinimminitvā yena bhagavā
tenupasaṅkamiṁsu upasaṅkamitvā bhagavantaṁ etadavocuṁ pāde te samaṇa
paricāremāti. Tampi bhagavā na manasākāsi yathātaṁ anuttare
upadhisaṅkhaye vimutto.
<p n="509"/>Atha kho taṇhā ca aratī ca rāgā ca māradhītaro
ekamantaṁ apakkamma evaṁ samacintesuṁ uccāvacā kho purisānaṁ
<pb n="1.183"/>
Adhippāyā yannūna mayaṁ ekasataekasataṁ avijātavaṇṇasataṁ abhinimmineyyāmāti.
Atha kho taṇhā ca aratī ca rāgā ca māradhītaro
ekasataekasataṁ avijātavaṇṇasataṁ abhinimminitvā yena bhagavā
tenupasaṅkamiṁsu upasaṅkamitvā bhagavantaṁ etadavocuṁ pāde te samaṇa
paricāremāti. Tampi bhagavā na manasākāsi yathātaṁ anuttare
upadhisaṅkhaye vimutto.
<p n="510"/>Atha kho taṇhā ca aratī ca rāgā ca māradhītaro
ekamantaṁ apakkamma evaṁ samacintesuṁ uccāvacā kho purisānaṁ
adhippāyā yannūna mayaṁ ekasataekasataṁ sakiṁ vijātavaṇṇasataṁ
abhinimmineyyāmāti. Atha kho taṇhā ca .pe. Sakiṁ vijātavaṇṇasataṁ
abhinimminitvā yena bhagavā .pe. Yathātaṁ anuttare upadhisaṅkhaye
vimutto.
<p n="511"/>Atha kho taṇhā ca .pe. Duvijātavaṇṇasataṁ
abhinimminitvā yena bhagavā .pe. Yathātaṁ anuttare upadhisaṅkhaye
vimutto.
<p n="512"/>Atha kho taṇhā ca .pe. Majjhimitthīvaṇṇasataṁ
abhinimmineyyāmāti. Atha kho taṇhā ca .pe. Majjhimitthīvaṇṇasataṁ
abhinimminitvā yena bhagavā .pe. Yathātaṁ anuttare
upadhisaṅkhaye vimutto.
<p n="513"/>Atha kho taṇhā ca .pe. Mahitthīvaṇṇasataṁ abhinimmineyyāmāti.
<pb n="1.184"/>
Atha kho taṇhā ca .pe. Mahitthīvaṇṇasataṁ abhinimminitvā
yena bhagavā .pe. Yathātaṁ anuttare upadhisaṅkhaye vimutto.
<p n="514"/>Atha kho taṇhā ca aratī ca rāgā ca māradhītaro
ekamantaṁ apakkamma etadavocuṁ saccaṁ kira no pitā avoca
arahaṁ sugato loke na rāgena suvānayo
māradheyyaṁ atikkanto tasmā socāmahaṁ bhusanti.
Yañhi mayaṁ samaṇaṁ vā brāhmaṇaṁ vā avītarāgaṁ iminā upakkamena
upakkameyyāma hadayaṁ vāssa phaleyya uṇhaṁ vā lohitaṁ mukhato
uggaccheyya <pb ed="P" n="1.126" set="S"/>ummādaṁ vā pāpuṇeyya cittavikkhepaṁ <note n="1">Po. Ma. cittakkhepaṁ.</note> vā seyyathāpi
pana naḷo harito luto ussussati visussati milāyati evameva
ussusseyya visusseyya milāyeyyāti. Atha kho taṇhā ca
aratī ca rāgā ca māradhītaro yena bhagavā tenupasaṅkamiṁsu
upasaṅkamitvā ekamantaṁ aṭṭhaṁsu.
<p n="515"/>Ekamantaṁ ṭhitā kho taṇhā māradhītā bhagavantaṁ gāthāya
ajjhabhāsi
sokāvatiṇṇo nu vanasmiṁ jhāyasi
vittaṁ nu jinno uda patthayāno
āgunnu gāmasmimakāsi kiñci
kasmā janena karosi sakkhiṁ
sakkhī na sampajjati kenaci teti.
<pb n="1.185"/>
<p n="516"/>Atthassa pattiṁ hadayassa santiṁ
jetvāna senaṁ piyasātarūpaṁ
ekāhaṁ jhāyaṁ sukhamānubodhyaṁ
tasmā janena na karomi sakkhiṁ
sakkhī na sampajjati kenaci meti.
<p n="517"/>Atha kho aratī māradhītā bhagavantaṁ gāthāya ajjhabhāsi
kathaṁvihārībahulodha bhikkhu
pañcoghatiṇṇo atarīdha chaṭṭhaṁ
kathaṁ jhāyaṁ <note n="1">Ma. Yu. jhāyiṁ.</note> bahulaṁ kāmasaññā
paribāhirā honti aladdhayo tanti.
<p n="518"/>Passaddhakāyo suvimuttacitto
asaṅkharāno satimā anoko
aññāya dhammaṁ avitakkajhāyī
na kuppati na sarati na thino
evaṁvihārībahulodha bhikkhu
pañcoghatiṇṇo atarīdha chaṭṭhaṁ
evaṁ jhāyaṁ bahulaṁ kāmasaññā
paribāhirā honti aladdhayo tanti.
<p n="519"/><pb ed="P" n="1.127" set="S"/>Atha kho rāgā māradhītā bhagavantaṁ gāthāya ajjhabhāsi
<pb n="1.186"/>
Acchejja taṇhaṁ taṇasaṅghavārī <note n="1">Ma. gaṇasaṅghacārī.</note>
addhā carissanti <note n="2">Sī. tarissanti.</note> bahū ca saddhā
bahuṁ vatāyaṁ janataṁ anoko
acchejja <note n="3">Yu. acchijja.</note> nessati maccurājassa pāranti.
<p n="520"/>Nayanti ve mahāvīrā saddhammena tathāgatā
dhammena nayamānānaṁ kā ussuyā <note n="4">Ma. Yu. usūyā. </note> vijānatanti.
<p n="521"/>Atha kho taṇhā ca aratī ca rāgā ca māradhītaro
yena māro pāpimā tenupasaṅkamiṁsu. Addasā kho māro pāpimā
taṇhañca aratiñca rāgañca māradhītaro dūratova āgacchantiyo
disvāna gāthāhi ajjhabhāsi
bālā kumudanāḷehi pabbataṁ abhimatthatha
giriṁ nakhena khanatha ayodantebhi khādatha
selaṁva sirasi ohacca pātāle gādhamesatha
khāṇuṁva urasāsajja nibbijjāpetha gotamanti.
Daddalhamānā <note n="5">Ma. Yu. daddallamānāti dissati.</note> āgañchuṁ taṇhā ca aratī rāgā
tā tattha panudī satthā tulaṁ bhaṭṭhaṁva mālutoti <note n="6">Sī. Yu. māruto.</note>.
Tatiyo vaggo.
<pb n="1.187"/>
Tassuddānaṁ bhavati
sambahulā samiddhi ca godhikasattavassāni
dhītaraṁ desitaṁ buddha seṭṭhena imaṁ mārapañcakanti.
Mārasaṁyuttaṁ samattaṁ.
</xml>