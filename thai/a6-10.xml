<xml src="a6-10.xml">
<readunit id="a6-10">10. ānisaṃsavaggo</readunit>
<p rend="subhead" sid="1">1, pātubhāvasuttaṃ</p>
<pb n="6.491"/>
Ānisaṁsavaggo pañcamo
<p n="367"/>96 Channaṁ bhikkhave pātubhāvo dullabho lokasmiṁ katamesaṁ
channaṁ tathāgatassa arahato sammāsambuddhassa pātubhāvo dullabho
lokasmiṁ tathāgatappaveditassa dhammavinayassa desetā puggalo dullabho
lokasmiṁ ariyāyatane paccājāto dullabho <note n="1">Ma. Yu. paccājāti dullabhā.</note> lokasmiṁ indriyānaṁ
avekallatā dullabhā lokasmiṁ ajaḷatā aneḷamūgatā dullabhā lokasmiṁ
kusaladhammacchando dullabho lokasmiṁ imesaṁ kho bhikkhave channaṁ
pātubhāvo dullabho lokasminti.
<p rend="subhead" sid="2">2, ānisaṃsasuttaṃ</p>
<p n="368"/>97 Chayime bhikkhave ānisaṁsā sotāpattiphalasacchikiriyāya
katame cha saddhammaniyato hoti aparihānadhammo hoti pariyantakatassa
dukkhaṁ na <note n="2">Ma. nasaddo natthi.</note> hoti asādhāraṇena ñāṇena samannāgato hoti hetu
cassa sudiṭṭho hetusamuppannā ca dhammā imehi kho bhikkhave
cha ānisaṁsā sotāpattiphalasacchikiriyāyāti.
<p rend="subhead" sid="3">3, aniccasuttaṃ</p>
<p n="369"/>98 So vata bhikkhave bhikkhu kañci saṅkhāraṁ niccato samanupassanto
anulomikāya khantiyā samannāgato bhavissatīti netaṁ ṭhānaṁ
vijjati anulomikāya khantiyā asamannāgato sammattaniyāmaṁ okkamissatīti
netaṁ ṭhānaṁ vijjati sammattaniyāmaṁ anokkamamāno sotāpattiphalaṁ
vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti
<pb n="6.492"/>
Netaṁ ṭhānaṁ vijjati.
So vata bhikkhave bhikkhu sabbasaṅkhāre <note n="1">Ma. Yu. sabbasaṅkhāraṁ.</note> aniccato samanupassanto
anulomikāya khantiyā samannāgato bhavissatīti ṭhānametaṁ vijjati anulomikāya
khantiyā samannāgato sammattaniyāmaṁ okkamissatīti ṭhānametaṁ
vijjati sammattaniyāmaṁ okkamamāno sotāpattiphalaṁ vā sakadāgāmiphalaṁ
vā anāgāmiphalaṁ vā arahattaṁ vā sacchikarissatīti ṭhānametaṁ vijjatīti.
<p rend="subhead" sid="4">4, dukkhasuttaṃ</p>
<p n="370"/>99 So vata bhikkhave bhikkhu kañci saṅkhāraṁ sukhato
samanupassanto .pe. Sabbasaṅkhāre <note n="1">Ma. Yu. sabbasaṅkhāraṁ.</note> dukkhato samanupassanto .pe.
<p rend="subhead" sid="5">5, anattasuttaṃ</p>
<p n="371"/>100 So vata bhikkhave bhikkhu kañci dhammaṁ attato samanupassanto
.pe. Sabbadhamme <note n="2">Yu. sabbadhammaṁ.</note> anattato samanupassanto .pe.
<p rend="subhead" sid="6">6, nibbānasuttaṃ</p>
<p n="372"/>101 So vata bhikkhave bhikkhu nibbānaṁ dukkhato samanupassanto
anulomikāya khantiyā samannāgato bhavissatīti netaṁ ṭhānaṁ vijjati anulomikāya
khantiyā asamannāgato sammattaniyāmaṁ okkamissatīti netaṁ
ṭhānaṁ vijjati sammattaniyāmaṁ anokkamamāno sotāpattiphalaṁ vā sakadāgāmiphalaṁ
vā anāgāmiphalaṁ vā arahattaṁ vā sacchikarissatīti netaṁ
ṭhānaṁ vijjati.
So vata bhikkhave bhikkhu nibbānaṁ sukhato samanupassanto anulomikāya
khantiyā samannāgato bhavissatīti ṭhānametaṁ vijjati anulomikāya
khantiyā samannāgato sammattaniyāmaṁ okkamissatīti ṭhānametaṁ vijjati
<pb n="6.493"/>
Sammattaniyāmaṁ okkamamāno sotāpattiphalaṁ vā sakadāgāmiphalaṁ vā
anāgāmiphalaṁ vā arahattaṁ vā sacchikarissatīti ṭhānametaṁ vijjatīti.
<p rend="subhead" sid="7">7, anavatthitasuttaṃ</p>
<p n="373"/>102 Cha bhikkhave ānisaṁse sampassamānena alameva bhikkhunā
sabbasaṅkhāresu anodhiṁ karitvā aniccasaññaṁ upaṭṭhapetuṁ katame cha
sabbasaṅkhārā ca anavaṭṭhitato <note n="1">Ma. ... ca me anavatthitā. Yu. ... ca me anavaṭṭhitato ....</note> khāyissanti sabbaloke ca me mano
nābhiramissati sabbalokā ca me mano vuhiṭṭhassati nibbānapoṇañca
me mānasaṁ bhavissati saññojanā ca me pahānaṁ gacchanti <note n="2">Ma. gacchissanti. </note> paramena
ca sāmaññena samannāgato bhavissāmīti ime kho bhikkhave cha ānisaṁse
sampassamānena alameva bhikkhunā sabbasaṅkhāresu anodhiṁ karitvā aniccasaññaṁ
upaṭṭhapetunti.
<p rend="subhead" sid="8">8, ukkhittāsikasuttaṃ</p>
<p n="374"/>103 Cha bhikkhave ānisaṁse sampassamānena alameva bhikkhunā
sabbasaṅkhāresu anodhiṁ karitvā dukkhasaññaṁ upaṭṭhapetuṁ katame cha
sabbasaṅkhāresu ca me nibbānasaññā <note n="3">Ma. nibbidasaññā.</note> paccupaṭṭhitā bhavissati seyyathāpi
ukkhittāsike vadhake sabbalokā ca me mano vuṭṭhahissati nibbāne
ca santidassāvī bhavissāmi anusayā ca me samugghātaṁ gacchissanti
kiccakārī ca bhavissāmi satthā ca pariciṇṇo bhavissati mettāvatāyāti
ime kho bhikkhave cha ānisaṁse sampassamānena alameva
bhikkhunā sabbasaṅkhāresu anodhiṁ karitvā dukkhasaññaṁ upaṭṭhapetunti.
<p rend="subhead" sid="9">9, atammayasuttaṃ</p>
<p n="375"/>104 Cha bhikkhave ānisaṁse sampassamānena alameva bhikkhunā
sabbadhammesu anodhiṁ karitvā anattasaññaṁ upaṭṭhapetuṁ katame cha
<pb n="6.494"/>
Sabbaloke ca atammayo bhavissāmi ahaṅkārā ca me uparujjhissanti
mamaṅkārā ca uparujjhissanti asādhāraṇena ca ñāṇena samannāgato
bhavissāmi hetu ca me sudiṭṭho bhavissati hetusamuppannā
ca dhammā ime kho bhikkhave cha ānisaṁse sampassamānena alameva
bhikkhunā sabbadhammesu anodhiṁ karitvā anattasaññaṁ upaṭṭhapetunti.
<p rend="subhead" sid="10">10, bhavasuttaṃ</p>
<p n="376"/>105 Tayome bhikkhave bhavā pahātabbā tīsu sikkhāsu
sikkhitabbaṁ katame tayo bhavā pahātabbā kāmabhavo rūpabhavo arūpabhavo
ime tayo bhavā pahātabbā katamāsu tīsu sikkhāsu sikkhitabbaṁ
adhisīlasikkhāya adhicittasikkhāya adhipaññāsikkhāya imāsu tīsu
sikkhāsu sikkhitabbaṁ yato kho bhikkhave bhikkhuno ime tayo bhavā
pahīnā honti imāsu ca tīsu sikkhāsu sikkhitasikkho hoti ayaṁ
vuccati <pb ed="P" n="3.445" set="A"/>bhikkhave bhikkhu acchejji taṇhaṁ vivattayi saññojanaṁ sammā
mānābhisamayā antamakāsi dukkhassāti.
<p rend="subhead" sid="11">11, taṇhāsuttaṃ</p>
<p n="377"/>106 Tisso imā bhikkhave taṇhā pahātabbā tayo ca
mānā katamā tisso taṇhā pahātabbā kāmataṇhā bhavataṇhā
vibhavataṇhā imā tisso taṇhā pahātabbā katame tayo mānā
māno omāno atimāno ime tayo mānā <note n="1">Ma. Yu. pahātabbā.</note> yato kho bhikkhave
bhikkhuno imā tisso taṇhā pahīnā honti ime ca tayo mānā
ayaṁ vuccati bhikkhave bhikkhu acchejji taṇhaṁ vivattayi saññojanaṁ
sammā mānābhisamayā antamakāsi dukkhassāti.
Ānisaṁsavaggo pañcamo.
<pb n="6.495"/>
Tassuddānaṁ
pātubhāvo ānisaṁso aniccaṁ dukkhamanattato <note n="1">Ma. aniccadukkhānattato.</note>
nibbānaṁ tayo anodisaṁ vuttā bhavā taṇhāya <note n="2">Yu. bhavataṇhāya ....</note> te dasāti.
Dutiyapaṇṇāsako niṭṭhito.
</xml>