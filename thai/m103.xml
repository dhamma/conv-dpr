<xml src="m103.xml">
<pgroup id="m103"/>
<readunit id="m103">3. kintisuttaṃ</readunit>
<pb n="3.41"/>
Kintisuttaṁ
<p n="42"/>Evamme sutaṁ ekaṁ samayaṁ bhagavā kusinārāyaṁ viharati
baliharaṇe vanasaṇḍe. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ. Bhagavā
etadavoca kinti vo bhikkhave mayi hoti cīvarahetu vā samaṇo
gotamo dhammaṁ deseti piṇḍapātahetu vā samaṇo gotamo dhammaṁ
deseti senāsanahetu vā samaṇo gotamo dhammaṁ deseti iti
bhavābhavahetu vā samaṇo gotamo dhammaṁ desetīti. Na kho
no bhante bhagavati evaṁ hoti cīvarahetu vā samaṇo gotamo
dhammaṁ deseti piṇḍapātahetu vā samaṇo gotamo dhammaṁ deseti
senāsanahetu vā samaṇo gotamo dhammaṁ deseti iti bhavābhavahetu
vā samaṇo gotamo dhammaṁ desetīti.
<p n="43"/>Na ca kira vo bhikkhave mayi evaṁ hoti cīvarahetu vā
samaṇo gotamo dhammaṁ deseti piṇḍapātahetu vā samaṇo gotamo
dhammaṁ deseti senāsanahetu vā samaṇo gotamo dhammaṁ deseti
iti bhavābhavahetu vā samaṇo gotamo dhammaṁ desetīti atha
kinticarahi <note n="1">Yu. carahīti na dissati. Ma. kiñcarahīti dissati.</note> vo bhikkhave mayi hotīti. Evaṁ kho no bhante bhagavati
hoti anukampako bhagavā hitesī anukampaṁ upādāya dhammaṁ desetīti.
<pb n="3.42"/>
<p n="44"/>Evañca kira vo bhikkhave mayi hoti anukampako bhagavā
hitesī anukampaṁ upādāya dhammaṁ desetīti tasmātiha bhikkhave ye vo
mayā dhammā abhiññā desitā seyyathīdaṁ cattāro satipaṭṭhānā
cattāro <note n="*">mīkārkkhag cattaro peḌna cattāro</note> sammappadhānā cattāro iddhipādā pañcindriyāni pañca
balāni satta <pb ed="P" n="2.239" set="M"/>bojjhaṅgā ariyo aṭṭhaṅgiko maggo tattha sabbeheva
samaggehi sammodamānehi avivadamānehi sikkhitabbaṁ. Tesañca vo
bhikkhave samaggānaṁ sammodamānānaṁ avivadamānānaṁ sikkhataṁ siyuṁ <note n="1">Ma. Yu. siyaṁsu.</note> dve
bhikkhū abhidhamme nānāvādā.
<p n="45"/>Tatra ce tumhākaṁ evamassa imesaṁ kho āyasmantānaṁ
atthato ceva nānaṁ byañjanato ca nānanti tattha yaṁ bhikkhu suvacataraṁ
maññeyyātha so upasaṅkamitvā evamassa vacanīyo āyasmantānaṁ
kho atthato ceva nānaṁ byañjanato ca nānaṁ tadimināpetaṁ
āyasmanto jānātha yathā atthato ca <note n="2">Ma. Yu. ceva.</note> nānaṁ byañjanato ca nānaṁ
mā āyasmanto vivādaṁ āpajjitthāti. Athāparesaṁ ekatopakkhikānaṁ
bhikkhūnaṁ yaṁ bhikkhuṁ suvacataraṁ maññeyyātha so upasaṅkamitvā evamassa
vacanīyo āyasmantānaṁ kho atthato ceva nānaṁ byañjanato ca
nānaṁ tadimināpetaṁ āyasmanto jānātha yathā atthato ca <note n="3">Ma. Yu. ceva.</note> nānaṁ
byañjanato ca nānaṁ mā āyasmanto vivādaṁ āpajjitthāti. Iti
duggahitaṁ duggahitato dhāretabbaṁ <note n="4">etthantare Po. sugahitaṁ ... dhāretabbaṁ  sugahitaṁ ... dhāretvā. Ma. sugahitaṁ ... dhāretabbaṁ duggahitaṁ ... sugahitaṁ ...  dhāretvā. </note> duggahitaṁ duggahitato dhāretvā <note n="4">etthantare Po. sugahitaṁ ... dhāretabbaṁ  sugahitaṁ ... dhāretvā. Ma. sugahitaṁ ... dhāretabbaṁ duggahitaṁ ... sugahitaṁ ...  dhāretvā. </note>
yo dhammo yo vinayo so bhāsitabbo.
<pb n="3.43"/>
<p n="46"/>Tatra ce tumhākaṁ evamassa imesaṁ kho āyasmantānaṁ
atthato hi kho nānaṁ byañjanato sametīti tattha yaṁ bhikkhuṁ suvacataraṁ
maññeyyātha so upasaṅkamitvā evamassa vacīyo āyasmantānaṁ
kho atthato hi kho nānaṁ byañjanato sameti tadimināpetaṁ
āyasmanto jānātha yathā atthato hi kho nānaṁ byañjanato sameti
mā āyasmanto vivādaṁ āpajjitthāti. Athāparesaṁ ekatopakkhikānaṁ
bhikkhūnaṁ yaṁ bhikkhuṁ suvacataraṁ maññeyyātha so upasaṅkamitvā evamassa
vacanīyo āyasmantānaṁ kho atthato hi kho nānaṁ byañjanato sameti
tadimināpetaṁ āyasmanto jānātha yathā atthato hi kho nānaṁ
byañjanato sameti mā āyasmanto vivādaṁ āpajjitthāti.
Iti duggahitaṁ duggahitato dhāretabbaṁ sugahitaṁ sugahitato dhāretabbaṁ
duggahitaṁ duggahitato dhāretvā sugahitaṁ sugahitato dhāretvā yo
dhammo yo vinayo so bhāsitabbo.
<p n="47"/>Tatra ce tumhākaṁ evamassa imesaṁ kho āyasmantānaṁ
atthato hi kho sameti byañjanato nānanti. Tattha yaṁ bhikkhuṁ suvacataraṁ
maññeyyātha so upasaṅkamitvā evamassa vacanīyo āyasmantānaṁ
kho atthato hi kho sameti byañjanato nānaṁ tadimināpetaṁ
āyasmanto jānātha yathā atthato hi kho sameti byañjanato
nānaṁ appamattakaṁ kho panetaṁ yadidaṁ byañjanaṁ mā āyasmanto
appamattake <note n="1">Yu. appamattakehi.</note> vivādaṁ āpajjitthāti. Athāparesaṁ ekatopakkhikānaṁ
<pb n="3.44"/>
Bhikkhūnaṁ yaṁ bhikkhuṁ suvacataraṁ maññeyyātha so upasaṅkamitvā evamassa
vacanīyo āyasmantānaṁ kho atthato hi kho sameti byañjanato
nānaṁ tadimināpetaṁ āyasmanto jānātha atthato hi kho sameti
byañjanato nānaṁ appamattakaṁ kho panetaṁ yadidaṁ byañjanaṁ mā
āyasmanto appamattake vivādaṁ āpajjitthāti. Iti sugahitaṁ
sugahitato dhāretabbaṁ duggahitaṁ duggahitato dhāretabbaṁ sugahitaṁ
sugahitato dhāretvā duggahitaṁ duggahitato dhāretvā yo dhammo
yo vinayo so bhāsitabbo.
<p n="48"/>Tatra ce tumhākaṁ evamassa imesaṁ kho āyasmantānaṁ
atthato ceva sameti byañjanato ca sametīti. Tattha yaṁ bhikkhuṁ suvacataraṁ
maññeyyātha so upasaṅkamitvā evamassa vacanīyo āyasmantānaṁ
kho atthato ceva sameti byañjanato ca sameti tadimināpetaṁ
āyasmanto jānātha yathā atthato ceva sameti byañjanato ca
sameti mā āyasmanto vivādaṁ āpajjitthāti. Athāparesaṁ
ekatopakkhikānaṁ bhikkhūnaṁ yaṁ bhikkhuṁ suvacataraṁ maññeyyātha so
upasaṅkamitvā evamassa vacanīyo āyasmantānaṁ kho atthato ceva
sameti byañjanato ca sameti tadimināpetaṁ āyasmanto jānātha
yathā atthato ceva sameti byañjanato ca sameti mā āyasmanto
vivādaṁ āpajjitthāti. Iti sugahitaṁ sugahitato dhāretabbaṁ sugahitaṁ
sugahitato dhāretvā yo dhammo yo vinayo so bhāsitabbo.
<pb n="3.45"/>
<p n="49"/>Tesañca vo bhikkhave samaggānaṁ sammodamānānaṁ avivadamānānaṁ
sikkhataṁ siyā aññatarassa bhikkhuno āpatti siyā vītikkamo.
Tatra bhikkhave na codanāya coditabbaṁ <note n="1">Sī. taritabubaṁ.</note> puggalo upaparikkhitabbo
iti mayhañca avihesā bhavissati parassa ca puggalassa anupaghāto
paro hi puggalo akkodhano anupanāhī adaḷhadiṭṭhī <note n="2">Sī. adandadiṭṭhī. Yu. adandhadiṭṭhīti dissati.</note> supaṭinissaggī
sakkomi cāhaṁ etaṁ puggalaṁ akusalā vuṭṭhāpetvā kusale patiṭṭhāpetunti.
Sace bhikkhave evamassa kallaṁ vacanāya. Sace pana
bhikkhave evamassa mayhaṁ kho avihesā bhavissati parassa ca puggalassa
upaghāto paro hi puggalo kodhano upanāhī daḷhadiṭṭhī supaṭinissaggī
sakkomi cāhaṁ etaṁ puggalaṁ akusalā vuṭṭhāpetvā kusale
patiṭṭhāpetuṁ appamattakaṁ kho panetaṁ yadidaṁ parassa puggalassa
upaghāto atha kho etadeva bahutaraṁ svāhaṁ sakkomi etaṁ
puggalaṁ akusalā vuṭṭhāpetvā kusale patiṭṭhāpetunti. Sace bhikkhave
evamassa kallaṁ vacanāya. Sace pana bhikkhave evamassa mayhaṁ
kho vihesā bhavissati parassa puggalassa anupaghāto paro hi
puggalo akkodhano anupanāhī daḷhadiṭṭhī supaṭinissaggī sakkomi
cāhaṁ etaṁ puggalaṁ akusalā vuṭṭhāpetvā kusale patiṭṭhāpetuṁ
appamattakaṁ kho panetaṁ yadidaṁ mayhaṁ vihesā atha kho etadeva
bahutaraṁ svāhaṁ sakkomi etaṁ puggalaṁ akusalā vuṭṭhāpetvā kusale
<pb n="3.46"/>
Patiṭṭhāpetunti. Sace bhikkhave evamassa kallaṁ vacanāya. Sace pana
bhikkhave evamassa mayhañca <pb ed="P" n="2.242" set="M"/>kho vihesā bhavissati parassa ca
puggalassa upaghāto paro hi puggalo kodhano upanāhī daḷhadiṭṭhī
duppaṭinissaggī sakkomi cāhaṁ etaṁ puggalaṁ akusalā vuṭṭhāpetvā
kusale patiṭṭhāpetuṁ appamattakaṁ kho panetaṁ yadidaṁ mayhañca vihesā <note n="1">Ma. etthantare bhavissatīti dissati.</note>
parassa ca puggalassa upaghāto atha kho etadeva bahutaraṁ svāhaṁ
sakkomi etaṁ puggalaṁ akusalā vuṭṭhāpetvā kusale patiṭṭhāpetunti.
Sace bhikkhave evamassa kallaṁ vacanāya. Sace pana bhikkhave
evamassa mayhañca kho vihesā bhavissati parassa ca puggalassa
upaghāto paro hi puggalo kodhano upanāhī daḷhadiṭṭhī duppaṭinissaggī
na cāhaṁ sakkomi etaṁ puggalaṁ akusalā vuṭṭhāpetvā kusale
patiṭṭhāpetunti. Evarūpe <note n="2">Ma. Yu. etthantare bhikkhaveti  ālapanaṁ dissati.</note> puggale upekkhā nātimaññitabbā.
<p n="50"/>Tesañca vo bhikkhave samaggānaṁ sammodamānānaṁ avivadamānānaṁ
sikkhataṁ aññamaññassa vacīsaṅkhāro <note n="3">Ma. sabbattha vacīsaṅkhāro.</note> uppajjeyya diṭṭhipaḷāso
cetaso āghāto appaccayo anabhiraddhi. Tattha ekatopakkhikānaṁ
bhikkhūnaṁ yaṁ bhikkhuṁ suvacataraṁ maññeyyātha so upasaṅkamitvā evamassa
vacanīyo yanno āvuso amhākaṁ samaggānaṁ sammodamānānaṁ
avivadamānānaṁ sikkhataṁ aññamaññassa <note n="3">Ma. sabbattha vacīsaṅkhāro.</note> vacīsaṅkhāro uppanno diṭṭhipaḷāso
cetaso āghāto appaccayo anabhiraddhi taṁ jānamāno
samaṇo garaheyyāti. Sammā byākaramāno bhikkhave bhikkhu evaṁ
<pb n="3.47"/>
Byākareyya yanno āvuso amhākaṁ samaggānaṁ sammodamānānaṁ
avivadamānānaṁ sikkhataṁ aññamaññassa vacīsaṅkhāro uppanno diṭṭhipaḷāso
cetaso āghāto appaccayo anabhiraddhi taṁ jānamāno
samaṇo garaheyyāti. Etampanāvuso dhammaṁ appahāya nibbānaṁ
sacchikareyyāti. Sammā byākaramāno bhikkhave bhikkhu evaṁ byākareyya
etaṁ kho āvuso dhammaṁ appahāya na nibbānaṁ sacchikareyyāti.
Athāparesaṁ ekatopakkhikānaṁ bhikkhūnaṁ yaṁ bhikkhuṁ suvacataraṁ maññeyyātha
so upasaṅkamitvā evamassa vacanīyo yanno āvuso amhākaṁ
samaggānaṁ sammodamānānaṁ avivadamānānaṁ sikkhataṁ aññamaññassa
vacīsaṅkhāro uppanno diṭṭhipaḷāso cetaso āghāto appaccayo
anabhiraddhi taṁ jānamāno samaṇo garaheyyāti. Sammā byākaramāno
bhikkhave bhikkhu evaṁ byākareyya yanno āvuso amhākaṁ
samaggānaṁ sammodamānānaṁ avivadamānānaṁ sikkhataṁ aññamaññassa
vacīsaṅkhāro uppanno diṭṭhipaḷāso cetaso āghāto appaccayo
anabhiraddhi taṁ jānamāno samaṇo garaheyyāti. Etampanāvuso
dhammaṁ appahāya <note n="1">Po. Yu. itoparaṁ nasaddo dissati.</note> nibbānaṁ <pb ed="P" n="2.243" set="M"/>sacchikareyyāti sammā byākaramāno
bhikkhave bhikkhu evaṁ byākareyya etaṁ kho āvuso dhammaṁ appahāya
na nibbānaṁ sacchikareyyāti. Tañce bhikkhave bhikkhuṁ pare evaṁ
puccheyyuṁ āyasmatā no ete bhikkhū akusalā vuṭṭhāpetvā
kusale patiṭṭhāpitāti. Sammā byākaramāno bhikkhave bhikkhu evaṁ
<pb n="3.48"/>
Byākareyya idhāhaṁ āvuso yena bhagavā tenupasaṅkamiṁ tassa me
bhagavā dhammaṁ deseti <note n="1">Ma. Yu. desesi.</note> tassāhaṁ <note n="2">Ma. Yu. tāhaṁ.</note> dhammaṁ sutvā tesaṁ bhikkhūnaṁ abhāsiṁ
taṁ te bhikkhū dhammaṁ sutvā akusalā vuṭṭhahiṁsu kusale patiṭṭhahiṁsūti.
Evaṁ byākaramāno kho bhikkhave bhikkhu na cevattānukkaṁseti na paraṁ
vambheti dhammassa cānudhammaṁ byākaroti na ca koci sahadhammiko
vādānuvādo gārayhaṭṭhānaṁ āgacchatīti.
Idamavoca bhagavā attamanā te bhikkhū bhagavato bhāsitaṁ
abhinandunti.
Kintisuttaṁ niṭṭhitaṁ tatiyaṁ.
</xml>