<xml src="d29.xml">
<pgroup id="d29"/>
<readunit id="d29">6. pāsādikasuttaṃ</readunit>
<p rend="subhead" check="nosid">unnamed</p>
<pb n="3.128"/>
Pāsādikasuttaṁ
<p n="94"/><pb ed="P" n="3.117" set="D"/>Evamme sutaṁ. Ekaṁ samayaṁ bhagavā sakyesu viharati
vedhaññā nāma sakyā tesaṁ ambavane pāsāde.
<p rend="subhead" sid="2">nigaṇṭhanāṭaputtakālaṅkiriyā</p>
Tena kho pana
samayena nigaṇṭho nāṭaputto <note n="1">Ma. Yu. nāthaputto.</note> pāvāyaṁ adhunā kālakato hoti.
Tassa kālakiriyāya bhinnā nigaṇṭhā dvedhikajātā bhaṇḍanajātā
kalahajātā vivādāpannā aññamaññaṁ mukhasattīhi vitudantā viharanti na
tvaṁ imaṁ dhammavinayaṁ ājānāsi ahaṁ imaṁ dhammavinayaṁ ājānāmi kiṁ
tvaṁ imaṁ dhammavinayaṁ ājānissasi micchāpaṭipanno tvamasi ahamasmi
sammāpaṭipanno sahitamme asahitante pure vacanīyaṁ pacchā avaca
pacchā vacanīyaṁ pure avaca adhiciṇṇante viparāvattaṁ āropito
te vādo niggahitosi paravādappamokkhāya <note n="2">Ma. niggahito tvamasi cara vādappamokkhāya.  Yu. niggahītosi cara vādappamokkhāya.</note> nibbeṭhehi vā sace
pahosīti. Vadhoyeva ko <note n="3">Ma. Yu. kho.</note> maññe nigaṇṭhesu nāṭaputtiyesu
anuvattati. Yepi nigaṇṭhassa nāṭaputtassa sāvakā gihī <pb ed="P" n="3.118" set="D"/>odātavasanā
tepi nigaṇṭhesu nāṭaputtiyesu nibbinnarūpā virattarūpā paṭivānarūpā
yathā taṁ durākkhāte <note n="4">Ma. Yu. durakkhāte.</note> dhammavinaye duppavedite aniyyānike
anupasamasaṁvattanike asammāsambuddhappavedite bhinnathūpe appaṭisaraṇe.
<p n="95"/>Athakho cundo samaṇuddeso pāvāyaṁ vassaṁ vuttho yena
sāmagāmo yenāyasmā ānando tenupasaṅkami upasaṅkamitvā
āyasmantaṁ ānandaṁ abhivādetvā ekamantaṁ nisīdi. Ekamantaṁ
<pb n="3.129"/>
Nisinno kho cundo samaṇuddeso āyasmantaṁ ānandaṁ etadavoca
nigaṇṭho bhante nāṭaputto pāvāyaṁ adhunā kālakato tassa
kālakiriyāya bhinnā nigaṇṭhā dvedhikajātā .pe. Bhinnathūpe
appaṭisaraṇeti. Evaṁ vutte āyasmā ānando cundaṁ samaṇuddesaṁ
etadavoca atthi kho idaṁ āvuso cunda kathāpābhataṁ bhagavantaṁ
dassanāya āyāmāvuso cunda yena bhagavā tenupasaṅkamissāma
upasaṅkamitvā etamatthaṁ bhagavato āroceyyāmāti <note n="1">Ma. Yu. ārocessāmāti.</note>. Evaṁ bhanteti
kho cundo samaṇuddeso āyasmato ānandassa paccassosi.
Athakho āyasmā ca ānando cundo ca samaṇuddeso yena
bhagavā tenupasaṅkamiṁsu upasaṅkamitvā bhagavantaṁ abhivādetvā
ekamantaṁ nisīdiṁsu. Ekamantaṁ nisinno kho āyasmā ānando
bhagavantaṁ etadavoca ayaṁ bhante cundo samaṇuddeso evamāha
nigaṇṭho bhante <note n="2">Yu. ayaṁ na hissati.</note> nāṭaputto pāvāyaṁ adhunā kālakato tassa
kālakiriyāya bhinnā nigaṇṭhā .pe. Bhinnathūpe appaṭisaraṇeti.
<p rend="subhead" sid="3">asammāsambuddhappaveditadhammavinayo</p>
<p n="96"/>Evañhetaṁ cunda hoti durākkhāte dhammavinaye <pb ed="P" n="3.119" set="D"/>duppavedite
aniyyānike anupasamasaṁvattanike asammāsambuddhappavedite. Idha
cunda satthā ca hoti asammāsambuddho dhammo ca durākkhāto
duppavedito aniyyāniko anupasamasaṁvattaniko asammāsambuddhappavedito
sāvako ca tasmiṁ dhamme na dhammānudhammapaṭipanno viharati na
sāmīcipaṭipanno na anudhammacārī vokkamma ca tamhā dhammā vattati
<pb n="3.130"/>
So evamassa vacanīyo tassa te āvuso lābhā tassa te
suladdhaṁ satthā ca te asammāsambuddho dhammo ca durākkhāto
duppavedito aniyyāniko anupasamasaṁvattaniko asammāsambuddhappavedito
tvañca tasmiṁ dhamme na dhammānudhammapaṭipanno viharasi
na sāmīcipaṭipanno na anudhammacārī vokkamma ca tamhā dhammā
vattasīti. Iti kho cunda satthāpi tattha gārayho dhammopi
tattha gārayho sāvako ca tattha evaṁ pāsaṁso. Yo kho
cunda evarūpaṁ sāvakaṁ evaṁ vadeyya etāyasmā tathā paṭipajjatu
yathā te satthārā dhammo desito paññattoti. Yo ca samādapeti
yañca samādapeti yo ca samādapito tathattāya paṭipajjati sabbe
te bahuṁ apuññaṁ pasavanti. Taṁ kissa hetu. Evañhetaṁ cunda hoti
durākkhāte dhammavinaye duppavedite aniyyānike anupasamasaṁvattanike
asammāsambuddhappavedite.
<p n="97"/>Idha pana cunda satthā ca hoti asammāsambuddho dhammo
ca durākkhāto duppavedito aniyyāniko anupasamasaṁvattaniko
asammāsambuddhappavedito sāvako ca tasmiṁ dhamme dhammānudhammapaṭipanno
viharati sāmīcipaṭipanno anudhammacārī samādāya taṁ dhammaṁ pavattati <note n="1">Ma. Yu. vattati.</note>
so evamassa vacanīyo tassa te āvuso alābhā tassa te
dulladdhaṁ satthā ca te asammāsambuddho <pb ed="P" n="3.120" set="D"/>dhammo ca durākkhāto
duppavedito aniyyāniko anupasamasaṁvattaniko asammāsambuddhappavedito
<pb n="3.131"/>
Tvañca tasmiṁ dhamme dhammānudhammapaṭipanno viharasi sāmīcipaṭipanno
anudhammacārī samādāya taṁ dhammaṁ vattasīti. Iti kho cunda
satthāpi tattha gārayho dhammopi tattha gārayho sāvakopi tattha
evaṁ gārayho. Yo kho cunda evarūpaṁ sāvakaṁ evaṁ vadeyya
addhāyasmā ñāyapaṭipanno ñāyaṁ ārādhessatīti. Yo ca
pasaṁsati yañca pasaṁsati yo ca pasaṁsito <note n="1">Yu. pasattho.</note> bhiyyoso mattāya
viriyaṁ ārabhati sabbe te bahuṁ apuññaṁ pasavanti. Taṁ kissa hetu.
Evaṁ hetaṁ cunda hoti durākkhāte dhammavinaye duppavedite aniyyānike
anupasamasaṁvattanike asammāsambuddhappavedite.
<p rend="subhead" sid="4">sammāsambuddhappaveditadhammavinayo</p>
<p n="98"/>Idha pana cunda satthā ca hoti sammāsambuddho
dhammo ca svākkhāto suppavedito niyyāniko upasamasaṁvattaniko
sammāsambuddhappavedito sāvako ca tasmiṁ dhamme na
dhammānudhammapaṭipanno viharati na sāmīcipaṭipanno na anudhammacārī
vokkamma ca tamhā dhammā vattati so evamassa vacanīyo tassa
te āvuso alābhā tassa te dulladdhaṁ satthā ca te sammāsambuddho
dhammo ca svākkhāto suppavedito niyyāniko upasamasaṁvattaniko
sammāsambuddhappavedito tvañca tasmiṁ dhamme na dhammānudhammapaṭipanno
viharasi na sāmīcipaṭipanno na anudhammacārī vokkamma ca tamhā
dhammā vattasīti. Iti kho cunda satthāpi tattha pāsaṁso dhammopi
tattha pāsaṁso sāvako ca tattha evaṁ gārayho. Yo kho cunda
<pb n="3.132"/>
Evarūpaṁ sāvakaṁ evaṁ vadeyya etāyasmā tathā paṭipajjatu yathā
te satthārā dhammo desito paññattoti. Yo ca samādapeti
yañca samādapeti yo ca samādapito tathattāya paṭipajjati sabbe
te bahuṁ puññaṁ pasavanti. Taṁ kissa hetu. Evañhetaṁ cunda
hoti svākkhāte dhammavinaye suppavedite niyyānike upasamasaṁvattanike
sammāsamabuddhappavedite.
<p n="99"/><pb ed="P" n="3.121" set="D"/>Idha pana cunda satthā ca hoti sammāsambuddho dhammo
ca svākkhāto suppavedito niyyāniko upasamasaṁvattaniko
sammāsambuddhappavedito sāvako ca tasmiṁ dhamme dhammānudhammapaṭipanno
viharati sāmīcipaṭipanno anudhammacārī samādāya taṁ dhammaṁ vattati
so evamassa vacanīyo tassa te āvuso sulābhā <note n="1">Ma. Yu. lābhā.</note> tassa te
suladdhaṁ satthā ca te arahaṁ <note n="2">Ma. ayaṁ pāṭho natthi.</note> sammāsambuddho dhammo ca svākkhāto
suppavedito niyyāniko upasamasaṁvattaniko sammāsambuddhappavedito
tvañca tasmiṁ dhamme dhammānudhammapaṭipanno viharasi sāmīcipaṭipanno
anudhammacārī samādāya taṁ dhammaṁ vattasīti. Iti kho cunda satthāpi
tattha pāsaṁso dhammopi tattha pāsaṁso sāvakopi tattha evaṁ
pāsaṁso. Yo kho cunda evarūpaṁ sāvakaṁ evaṁ vadeyya addhāyasmā
ñāyapaṭipanno ñāyaṁ ārādhessatīti. Yo ca pasaṁsati yañca pasaṁsati
yo ca pasattho <note n="3">Ma. pasaṁsito.</note> bhiyyoso mattāya viriyaṁ ārabhati sabbe te
bahuṁ puññaṁ pasavanti. Taṁ kissa hetu. Evañhetaṁ cunda hoti
<pb n="3.133"/>
Svākkhāte dhammavinaye suppavedite niyyānike upasamasaṁvattanike
sammāsambuddhappavedite.
<p rend="subhead" sid="5">sāvakānutappasatthu</p>
<p n="100"/>Idha <note n="1">Ma. Yu. pana.</note> cunda satthā ca loke udapādi arahaṁ
sammāsambuddho dhammo ca svākkhāto suppavedito niyyāniko
upasamasaṁvattaniko sammāsambuddhappavedito aviññāpitatthā cassa
honti sāvakā saddhamme nesaṁ satthu ca nesaṁ <note n="2">Ma. na ca nesaṁ. Yu. na ca tesaṁ.</note> kevalaṁ paripūraṁ
brahmacariyaṁ āvikataṁ hoti uttānīkataṁ sabbasaṅgāhapadakataṁ sappāṭihirakataṁ <note n="3">Ma. Yu. sappāṭihīrakataṁ. </note>
yāva devamanussehi suppakāsitaṁ atha nesaṁ satthuno antaradhānaṁ
hoti. Evarūpo kho cunda satthā ca <note n="4">Ma. Yu. casaddo na dissati.</note> sāvakānaṁ kālakato <note n="5">Ma. kālaṁ kato.</note> anutappo
hoti. Taṁ kissa hetu. Satthā hi <note n="6">Ma. ca. Yu. ca no. </note> loke udapādi arahaṁ
sammāsambuddho dhammo ca svākkhāto suppavedito niyyāniko
upasamasaṁvattaniko sammāsambuddhappavedito aviññāpitatthā camhā <note n="7">Ma. Yu. camha.</note>
saddhamme na ca no kevalañca <note n="8">Ma. Yu. casaddo na dissati.</note> paripūraṁ brahmacariyaṁ āvikataṁ hoti
uttānīkataṁ sabbasaṅgāhapadakataṁ sappāṭihirakataṁ yāva devamanussehi
suppakāsitaṁ atha no satthuno antaradhānaṁ hoti <note n="9">Ma. Yu. hotīti.</note>. Evarūpo kho
cunda satthā ca <note n="8">Ma. Yu. casaddo na dissati.</note> sāvakānaṁ kālakato anutappo hoti.
<p rend="subhead" sid="6">sāvakānanutappasatthu</p>
<p n="101"/>Idha pana cunda satthā ca loke udapādi arahaṁ
sammāsambuddho dhammo ca svākkhāto suppavedito niyyāniko
upasamasaṁvattaniko sammāsambuddhappavedito viññāpitatthā cassa
<pb n="3.134"/>
Honti sāvakā saddhamme kevalañca tesaṁ paripūraṁ brahmacariyaṁ
āvikataṁ hoti uttānīkataṁ sabbasaṅgāhapadakataṁ sappāṭihirakataṁ yāva
devamanussehi suppakāsitaṁ atha nesaṁ satthuno antaradhānaṁ hoti.
Evarūpo kho cunda satthā sāvakānaṁ kālakato anānutappo <note n="1">Ma. Yu. ananutappo.</note> hoti.
Taṁ kissa hetu. Satthāpi loke <note n="2">Ma. Yu. satthā ca no loke.</note> udapādi arahaṁ sammāsambuddho
dhammo ca svākkhāto suppavedito niyyāniko upasamasaṁvattaniko
sammāsambuddhappavedito viññāpitatthā camhā <note n="3">Ma. Yu. camha. </note> saddhamme
kevalañca no paripūraṁ brahmacariyaṁ āvikataṁ hoti uttānīkataṁ
sabbasaṅgāhapadakataṁ sappāṭihirakataṁ yāva devamanussehi suppakāsitaṁ
athakho satthuno antaradhānaṁ hoti <note n="4">Ma. Yu. hotīti.</note>. Evarūpo kho cunda satthā
sāvakānaṁ kālakato anānutappo <note n="1">Ma. Yu. ananutappo.</note> hotīti <note n="5">Ma. Yu. itisaddo na dissati.</note>.
<p rend="subhead" sid="7">brahmacariyāparipūrādikathā</p>
<p n="102"/>Etehi cepi cunda aṅgeha samannāgataṁ brahmacariyaṁ
hoti no ca kho satthā hoti thero rattaññū cirapabbajito
addhagato vayo anuppatto evantaṁ brahmacariyaṁ aparipūraṁ hoti
tenaṅgena. Yato kho <note n="6">Ma. Yu. yato ca kho. </note> cunda etehi cepi <note n="7">Ma. Yu. ceva.</note> aṅgehi samannāgataṁ
brahmacariyaṁ hoti satthā ca hoti thero rattaññū cirapabbajito
addhagato vayo anuppatto evantaṁ brahmacariyaṁ paripūraṁ hoti
tenaṅgena.
<p n="103"/>Etehi cepi cunda aṅgehi samannāgataṁ brahmacariyaṁ
hoti satthā ca hoti thero rattaññū cirapabbajito addhagato
<pb n="3.135"/>
Vayo anuppatto no ca khvassa therā bhikkhū sāvakā honti viyattā <note n="1">Yu. vyattā.</note>
vinītā visāradā pattayogakkhemā alaṁ samakkhātuṁ saddhammassa alaṁ
uppannaṁ parappavādaṁ sahadhammena suniggahitaṁ niggahetvā sappāṭihāriyaṁ
dhammaṁ desetuṁ evantaṁ brahmacariyaṁ aparipūraṁ hoti tenaṅgena.
Yato ca kho cunda etehi cepi aṅgehi samannāgataṁ brahmacariyaṁ
hoti satthā ca hoti thero rattaññū cirapabbajito addhagato
vayo anuppatto therā cassa bhikkhū sāvakā honti viyattā
vinītā visāradā pattayogakkhemā alaṁ samakkhātuṁ saddhammassa alaṁ
uppannaṁ parappavādaṁ sahadhammena suniggahitaṁ niggahetvā sappāṭihāriyaṁ
dhammaṁ desetuṁ evantaṁ brahmacariyaṁ paripūraṁ hoti tenaṅgena.
<p n="104"/>Etehi cepi cunda aṅgehi samannāgataṁ brahmacariyaṁ hoti
satthā ca hoti thero rattaññū cirapabbajito addhagato vayo
anuppatto therā cassa bhikkhū sāvakā honti viyattā vinītā
visāradā .pe. Alaṁ uppannaṁ parappavādaṁ sahadhammena suniggahitaṁ
niggahetvā sappāṭihāriyaṁ dhammaṁ desetuṁ no ca khvassa majjhimā
bhikkhū sāvakā honti. Majjhimā ca <note n="2">Ma. cassa. majjhimāssa.</note> bhikkhū sāvakā honti. No
ca khvassa navā bhikkhū sāvakā honti. Navā cassa bhikkhuniyo
sāvikā honti. No ca khvassa therā bhikkhuniyo sāvikā honti.
Therā cassa bhikkhuniyo sāvikā honti. No ca khvassa majjhimā
bhikkhuniyo sāvikā honti. Majjhimā cassa bhikkhuniyo sāvikā
<pb n="3.136"/>
Honti. No ca khvassa navā bhikkhuniyo sāvikā honti. Navā
cassa bhikkhuniyo sāvikā honti. No ca khvassa upāsakā sāvakā
honti gihī odātavasanā brahmacārino. Upāsakā cassa sāvakā
honti gihī odātavasanā brahmacārino. No ca khvassa upāsakā
sāvakā honti gihī odātavasanā kāmabhogino. Upāsakā cassa
sāvakā honti gihī odātavasanā kāmabhogino. No ca khvassa
upāsikā sāvikā honti gihinī odātavasanā brahmacāriniyo.
Upāsikā cassa sāvikā honti gihinī odātavasanā brahmacāriniyo.
No ca khvassa upāsikā sāvikā honti gihinī odātavasanā
kāmabhoginiyo. Upāsikā cassa sāvikā honti gihinī odātavasanā
kāmabhoginiyo. No ca khvassa brahmacariyaṁ hoti iddhañceva <note n="1">Yu. hoti.</note>
phītañca vitthārikaṁ bahujaññaṁ <note n="2">Ma. Yu. bāhujaññaṁ.</note> puthubhūtaṁ yāva devamanussehi suppakāsitaṁ
brahmacariyañcassa hoti iddhañca phītañca vitthārikaṁ bahujaññaṁ puthubhūtaṁ
yāva devamanussehi suppakāsitaṁ no ca kho lābhaggayasaggappattaṁ
evantaṁ brahmacariyaṁ aparipūraṁ hoti tenaṅgena. Yato ca kho
cunda etehi ceva aṅgehi samannāgataṁ brahmacariyaṁ hoti satthā
ca hoti thero rattaññū cirapabbajito addhagato vayo anuppatto
therā cassa bhikkhū sāvakā honti viyattā vinītā visāradā .pe.
Sappāṭihāriyaṁ dhammaṁ desetuṁ. <pb ed="P" n="3.124" set="D"/>Majjhimā cassa bhikkhū sāvakā
honti. Navā cassa bhikkhū sāvakā honti. Therā cassa bhikkhuniyo
<pb n="3.137"/>
Sāvikā honti. Majjhimā cassa bhikkhuniyo sāvikā honti.
Navā cassa bhikkhuniyo sāvikā honti. Upāsakā cassa sāvakā
honti gihī odātavasanā brahmacārino. <pb ed="P" n="3.125" set="D"/>Upāsakā cassa sāvakā
honti gihī odātavasanā kāmabhogino. Upāsikā cassa sāvikā
honti gihinī odātavasanā brahmacāriniyo. Upāsikā cassa sāvikā
honti gihinī odātavasanā kāmabhoginiyo. Brahmacariyañcassa hoti
iddhañceva phītañca vitthārikaṁ bahujaññaṁ puthubhūtaṁ yāva devamanussehi
suppakāsitaṁ lābhaggayasaggappattañca evantaṁ brahmacariyaṁ paripūraṁ
hoti tenaṅgena.
<p n="105"/>Ahaṁ kho pana cunda etarahi satthā loke uppanno
arahaṁ sammāsambuddho dhammo ca svākkhāto suppavedito
niyyāniko upasamasaṁvattaniko sammāsambuddhappavedito viññāpitatthā
ca me sāvakā saddhamme kevalañca tesaṁ paripūraṁ brahmacariyaṁ
āvikataṁ hoti <note n="1">Ma. Yu. ayaṁ pāṭho na dissati.</note> uttānīkataṁ sabbasaṅgāhapadakataṁ sappāṭihirakataṁ yāva
devamanussehi suppakāsitaṁ. Ahaṁ kho pana cunda etarahi satthā
thero rattaññū cirapabbajito addhagato vayo anuppatto.
<p n="106"/>Santi kho pana me cunda etarahi therā bhikkhū sāvakā
honti viyattā vinītā visāradā pattayogakkhemā alaṁ samakkhātuṁ
saddhammassa alaṁ uppannaṁ parappavādaṁ sahadhammena suniggahitaṁ
niggahetvā sappāṭihāriyaṁ dhammaṁ desetuṁ. Santi kho pana me
<pb n="3.138"/>
Cunda etarahi <note n="1">Ma. Yu. ayaṁ na dissati.</note> majjhimā bhikkhū sāvakā. Santi kho pana me cunda
etarahi navā bhikkhū sāvakā. Santi kho pana me cunda etarahi
therā bhikkhuniyo sāvikā. Santi kho pana me cunda etarahi majjhimā
bhikkhuniyo sāvikā. Santi kho pana me cunda etarahi navā
bhikkhuniyo sāvikā. Santi kho pana me cunda etarahi upāsakā
sāvakā gihī odātavasanā brahmacārino. Santi kho <pb ed="P" n="3.126" set="D"/>pana me cunda
etarahi upāsakā sāvakā gihī odātavasanā kāmabhogino .pe. Santi
kho pana me cunda etarahi upāsikā sāvikā gihinī odātavasanā
kāmabhoginiyo. Etarahi pana me cunda brahmacariyaṁ iddhañceva
phītañca vitthārikaṁ bahujaññaṁ puthubhūtaṁ yāva devamanussehi suppakāsitaṁ.
<p n="107"/>Yāvatā kho cunda etarahi satthāro loke uppannā.
Nāhaṁ cunda aññaṁ ekaṁ satthāraṁpi samanupassāmi evaṁlābhaggayasaggappattaṁ
yatharivāhaṁ. Yāvatā kho pana me <note n="2">Ma. Yu. ayaṁ na dissati.</note> cunda etarahi saṅgho
vā gaṇo vā loke uppanno <note n="3">Yu. saṅghā vā gaṇā loke uppannā. </note>. Nāhaṁ cunda aññaṁ ekaṁ saṅghaṁpi
samanupassāmi evaṁlābhaggayasaggappattaṁ yathariva <note n="4">Ma. yatharivāyaṁ.</note> cunda bhikkhusaṅgho.
Yaṁ kho taṁ cunda sammā vadamāno vadeyya sabbākārasampannaṁ
sabbakāraparipūraṁ anūnaṁ anadhikaṁ svākkhātaṁ kevalaparipūraṁ brahmacariyaṁ
suppakāsitanti. Idameva taṁ sammā vadamāno vadeyya sabbākārasampannaṁ
sabbākāraparipūraṁ .pe. Suppakāsitanti. Uddako <note n="5">Ma. udako.</note>
sudaṁ cunda rāmaputto evaṁ vācaṁ bhāsati passaṁ na passatīti.
<pb n="3.139"/>
Kiñca passaṁ na passatīti. Khurassa sādhunisitassa talamassa passati
dhārañca khurassa <note n="1">Ma. khvassa. Yu. kho tassa.</note> na passati. Idaṁ vuccati cunda passaṁ na
passatīti. Taṁ <note n="2">Ma. yaṁ.</note> kho panetaṁ cunda uddakena rāmaputtena bhāsitaṁ
hīnaṁ gammaṁ pothujjanikaṁ anariyaṁ anatthasañhitaṁ khurameva sandhāya.
Yañcetaṁ <note n="3">Ma. Yu. yañca taṁ. </note> cunda sammā vadamāno vadeyya <pb ed="P" n="3.127" set="D"/>passaṁ na passatīti.
Idameva taṁ sammā vadamāno vadeyya passaṁ na passatīti. Kiñca
passaṁ na passatīti. Evaṁ sabbākārasampannaṁ sabbākāraparipūraṁ
anūnaṁ anadhikaṁ svākkhātaṁ kevalaparipūraṁ brahmacariyaṁ suppakāsitanti
iti hetaṁ na <note n="4">Ma. Yu. nasaddo na dissati.</note> passatīti idamettha apakaḍḍheyya. Evantaṁ parisuddhataraṁ
assāti iti hetaṁ na passatīti <note n="5">Ma. Yu. passati.</note> idamettha upakaḍḍheyya. Evantaṁ
parisuddhataraṁ <note n="6">Ma. Yu. paripūraṁ. </note> assāti iti hetaṁ na passati. Idaṁ vuccati
passaṁ na passatīti. Yaṁ kho taṁ cunda sammā vadamāno vadeyya
sabbākārasampannaṁ .pe. Brahmacariyaṁ suppakāsitanti. Idametaṁ <note n="7">Ma. idameva taṁ.</note>
sammā vadamāno vadeyya sabbākārasampannaṁ sabbākāraparipūraṁ
anūnaṁ anadhikaṁ svākkhātaṁ kevalaparipūraṁ brahmacariyaṁ suppakāsitanti.
<p rend="subhead" sid="8">saṅgāyitabbadhammo</p>
<p n="108"/>Tasmātiha cunda ye te <note n="8">Ma. Yu. vo.</note> mayā dhammā abhiññā desitā
tattha sabbeheva saṅgamma samāgamma atthena atthaṁ byañjanena
byañjanaṁ saṅgāyitabbaṁ vicaritabbaṁ <note n="9">Ma. Yu. na vivaditabbaṁ.</note> yathayidaṁ brahmacariyaṁ addhaniyaṁ
assa ciraṭṭhitikaṁ tadasseva bahujanahitāya bahujanasukhāya lokānukampāya
atthāya hitāya sukhāya devamanussānaṁ. Katame ca te
<pb n="3.140"/>
Cunda dhammā mayā abhiññā desitā. Yattha sabbeheva saṅgamma
samāgamma atthena atthaṁ byañjanena byañjanaṁ saṅgāyitabbaṁ
vicaritabbaṁ <note n="1">Ma. Yu. na vivaditabbaṁ.</note> yathayidaṁ brahmacariyaṁ addhaniyaṁ assa ciraṭṭhitikaṁ tadasseva
bahujanahitāya bahujanasukhāya lokānukampāya atthāya hitāya sukhāya
devamanussānaṁ. Seyyathīdaṁ. Cattāro satipaṭṭhānā cattāro
sammappadhānā cattāro iddhipādā pañcindriyāni pañca balāni
satta <pb ed="P" n="3.128" set="D"/>sambojjhaṅgā <note n="2">Ma. Yu. bojjhaṅgā.</note> ariyo aṭṭhaṅgiko maggo. Ime kho te
cunda dhammā mayā abhiññā desitā yattha sabbeheva saṅgamma
samāgamma atthena atthaṁ byañjanena byañjanaṁ saṅgāyitabbaṁ
vicaritabbaṁ yathayidaṁ brahmacariyaṁ addhaniyaṁ assa ciraṭṭhitikaṁ tadasseva
bahujanahitāya bahujanasukhāya lokānukampāya atthāya hitāya sukhāya
devamanussānaṁ.
<p rend="subhead" sid="9">saññāpetabbavidhi</p>
<p n="109"/>Tesañca kho <note n="3">Ma. Yu. vo.</note> cunda samaggānaṁ sammodamānānaṁ avivadamānānaṁ
sikkhitabbaṁ <note n="4">Ma. sikkhataṁ. </note>. Aññataro sabrahmacārī saṅgho <note n="5">Ma. Yu. saṅghe.</note> dhammaṁ bhāseyya tatra
ce tumhākaṁ evamassa ayaṁ kho āvuso <note n="6">Ma. Yu. ayaṁ pāṭho na dissati.</note> āyasmā atthañceva
micchā gaṇhāti byañjanāni ca micchā ropetīti. Tassa neva
abhinanditabbaṁ nappaṭikkositabbaṁ. Anabhinanditvā appaṭikkositvā
so evamassa vacanīyo imassa nu kho āvuso atthassa imāni <note n="7">Ma. Yu. vā. </note>
byañjanāni etāni vā byañjanāni katamāni opāyikatarāni
imesaṁ vā <note n="8">Ma. imesañca.</note> byañjanānaṁ ayaṁ vā attho eso vā attho katamo
<pb n="3.141"/>
Opāyikataroti. So ce evaṁ vadeyya imassa kho āvuso
atthassa imāneva byañjanāni opāyikatarāni yāni ceva etāni
imesaṁ <note n="1">Ma. imesañca.</note> byañjanānaṁ ayameva attho opāyikataro yo ceva
esoti. So neva ussādetabbo na apasādetabbo.
Anussādetvā anapasādetvā sveva sādhukaṁ saññāpetabbo tassa
ca atthassa tesañca byañjanānaṁ nisantiyā.
<p n="110"/>Aparopi ce cunda sabrahmacārī saṅgho <note n="2">Ma. Yu. saṅghe.</note> dhammaṁ bhāseyya
tatra ce tumhākaṁ evamassa ayaṁ kho āyasmā atthañhi kho
micchā gaṇhāti byañjanāni <pb ed="P" n="3.129" set="D"/>sammā ropetīti. Tassa neva
abhinanditabbaṁ nappaṭikkositabbaṁ. Anabhinanditvā appaṭikkositvā
so evamassa vacanīyo imesaṁ nu kho āvuso byañjanānaṁ ayaṁ
vā attho eso vā attho katamo opāyikataroti. So ce
evaṁ vadeyya imesaṁ nu kho āvuso byañjanānaṁ ayameva attho
opāyikataro yo ceva esoti. So neva ussādetabbo
na apasādetabbo. Anussādetvā anapasādetvā sveva sādhukaṁ
saññāpetabbo tassa ca <note n="3">Ma. Yu. tasseva.</note> atthassa nisantiyā.
<p n="111"/>Aparopi ce cunda sabrahmacārī saṅgho <note n="2">Ma. Yu. saṅghe.</note> dhammaṁ bhāseyya
tatra ce tumhākaṁ evamassa ayaṁ kho āyasmā atthaṁ hi kho <note n="4">Ma. atthañceva.</note>
sammā gaṇhāti byañjanāni micchā ropetīti. Tassa neva
abhinanditabbaṁ nappaṭikkositabbaṁ. Anabhinanditvā appaṭikkositvā
<pb n="3.142"/>
So evamassa vacanīyo imassa nu kho āvuso atthassa imāneva <note n="1">Ma. imāni vā. Yu. imāni ca.</note>
byañjanāni etāni vā byañjanāni katamāni opāyikatarānīti.
So ce evaṁ vadeyya imassa nu khvāvuso atthassa imāneva
byañjanāni opāyikatarāni yāni ceva etānīti. So neva
ussādetabbo na apasādetabbo. Anussādetvā anapasādetvā
sveva sādhukaṁ saññāpetabbo tesaṁyeva byañjanānaṁ nisantiyā.
<p n="112"/>Aparopi ce cunda sabrahmacārī saṅgho <note n="2">Ma. Yu. saṅghe.</note> dhammaṁ bhāseyya
tatra ce tumhākaṁ evamassa ayaṁ kho āyasmā atthaññeva
sammā gaṇhāti byañjanāni <note n="3">Ma. ca.</note> sammā ropetīti. Tassa sādhūti
bhāsitaṁ abhinanditabbaṁ anumoditabbaṁ. Tassa sādhūti bhāsitaṁ
abhinanditvā anumoditvā so evamassa vacanīyo lābhā no
āvuso suladdhaṁ no āvuso ye mayaṁ āyasmantaṁ tādisaṁ
sabrahmacāriṁ sarissāma <note n="4">Ma. Yu. passāma. </note> evaṁ atthupetaṁ byañjanupetanti.
<p n="113"/>Na vo ahaṁ cunda diṭṭhadhammikānaṁyeva <pb ed="P" n="3.130" set="D"/>āsavānaṁ saṁvarāya
dhammaṁ desemi na panāhaṁ cunda samparāyikānaṁyeva āsavānaṁ
paṭighātāya dhammaṁ desemi diṭṭhadhammikānaṁ cevāhaṁ cunda āsavānaṁ
saṁvarāya dhammaṁ desemi samparāyikānaṁ ca āsavānaṁ paṭighātāya.
Tasmātiha cunda yaṁ vo mayā cīvaraṁ anuññātaṁ alaṁ vo taṁ
yāvadeva sītassa paṭighātāya uṇhassa paṭighātāya ḍaṁsamakasavātātapa-
siriṁsapasamphassānaṁ paṭighātāya yāvadeva hirikopinapaṭicchādanatthaṁ
<pb n="3.143"/>
Yo vo mayā piṇḍapāto anuññāto alaṁ vo so yāvadeva
imassa kāyassa ṭhitiyā yāpanāya vihiṁsuparatiyā brahmacariyānuggahāya
iti purāṇañca vedanaṁ paṭihaṅkhāmi navañca vedanaṁ na uppādessāmi
yātrā ca me bhavissati anavajjatā ca phāsuvihāro cāti <note n="1">Ma. ca.</note> yaṁ
vo mayā senāsanaṁ anuññātaṁ alaṁ vo taṁ yāvadeva sītassa
paṭighātāya uṇhassa paṭighātāya ḍaṁsamakasavātātapasiriṁsapasamphassānaṁ
paṭighātāya yāvadeva utuparissayavinodanaṁ paṭisallānārāmatthaṁ yo
vo mayā gilānapaccayabhesajjaparikkhāro anuññāto alaṁ vo so
yāvadeva uppannānaṁ veyyābādhikānaṁ vedanānaṁ paṭighātāya
abyāpajjhaparamatāyāti <note n="2">Ma. itisaddo na dissati.</note>.
<p rend="subhead" sid="10">sukhallikānuyogo</p>
<p n="114"/>Ṭhānaṁ kho panetaṁ cunda vijjati yaṁ aññatitthiyā
paribbājakā evaṁ vadeyyuṁ sukhallikānuyogamanuyuttā samaṇā
sakyaputtiyā viharantīti. Evaṁ vadamānā <note n="3">Ma. Yu. vādino.</note> cunda aññatitthiyā
paribbājakā evamassu vacanīyā katamo so āvuso sukhallikānuyogo
sukhallikānuyogāpi hi bahū anekavihitā nānappakārakāti. Cattārome
cunda sukhallikānuyogā hīnā gammā pothujjanikā anariyā anatthasañhitā
na nibbidāya na virāgāya na nirodhāya na upasamāya na
abhiññāya na sambodhāya na nibbānāya saṁvattanti. Katame
cattāro. Idha cunda ekacco bālo pāṇe vadhitvā <note n="4">Ma. āmeṇḍitaṁ.</note> attānaṁ
sukheti piṇeti ayaṁ paṭhamo sukhallikānuyogo. Puna caparaṁ cunda
<pb n="3.144"/>
Idhekacco <pb ed="P" n="3.131" set="D"/>adinnaṁ ādiyitvā <note n="1">Ma. āmeṇḍitaṁ.</note> attānaṁ sukheti piṇeti ayaṁ dutiyo
sukhallikānuyogo. Puna caparaṁ cunda idhekacco musā bhaṇitvā <note n="2">Ma. āmeṇḍitaṁ.</note>
attānaṁ sukheti piṇeti ayaṁ tatiyo sukhallikānuyogo. Puna
caparaṁ cunda idhekacco pañcahi kāmaguṇehi samappito samaṅgibhūto
paricāreti <note n="3">Yu. parivāreti.</note> ayaṁ catuttho sukhallikānuyogo. Ime kho cunda
cattāro sukhallikānuyogā hīnā gammā pothujjanikā anariyā
anatthasañhitā na nibbidāya na virāgāya na nirodhāya na upasamāya na
abhiññāya na sambodhāya na nibbānāya saṁvattanti.
<p rend="subhead" sid="11">sukhallikānuyogānisaṃso</p>
<p n="115"/>Ṭhānaṁ kho panetaṁ cunda vijjati yaṁ aññatitthiyā
paribbājakā <note n="4">Yu. ayaṁ pāṭho na dissati. </note> evaṁ vadeyyuṁ <note n="5">Yu. puccheyyuṁ.</note> ime cattāro sukhallikānuyoge anuyuttā
samaṇā sakyaputtiyā viharantīti. Te vo <note n="6">Yu. ayaṁ pāṭho na dissati. </note> mā hevantissu
vacanīyā na te vo sammā vadamānā vadeyyuṁ na <note n="7">Ma. Yu. nasaddo na dissati.</note> abbhācikkheyyuṁ
te vo <note n="8">Ma. te voti dve  saddā na dissati.</note> asatā abhūtena. Cattārome cunda sukhallikānuyogā
ekantaṁ nibbidāya virāgāya nirodhāya upasamāya abhiññāya
sambodhāya nibbānāya saṁvattanti. Katame cattāro. Idha cunda
vivicceva kāmehi vivicca akusalehi dhammehi savitakkaṁ savicāraṁ
vivekajaṁ pītisukhaṁ paṭhamaṁ jhānaṁ upasampajja viharati ayaṁ paṭhamo
sukhallikānuyogo. Puna caparaṁ cunda bhikkhu vitakkavicārānaṁ
vūpasamā .pe. Dutiyaṁ jhānaṁ upasampajja viharati ayaṁ dutiyo
sukhallikānuyogo. Puna caparaṁ cunda bhikkhu pītiyā ca virāgā .pe.
<pb n="3.145"/>
Tatiyaṁ jhānaṁ upasampajja viharati ayaṁ tatiyo sukhallikānuyogo.
Puna caparaṁ cunda bhikkhu sukhassa ca pahānā dukkhassa ca pahānā .pe.
Catutthaṁ jhānaṁ upasampajja viharati <pb ed="P" n="3.132" set="D"/>ayaṁ catuttho sukhallikānuyogo.
Ime kho cunda cattāro sukhallikānuyogā ekantaṁ nibbidāya
virāgāya nirodhāya upasamāya abhiññāya sambodhāya nibbānāya
saṁvattanti. Ṭhānaṁ kho panetaṁ cunda vijjati yaṁ aññatitthiyā
paribbājakā evaṁ vadeyyuṁ ime kho <note n="1">Ma. Yu. khosaddo na dissati.</note> cattāro sukhallikānuyoge
anuyuttā samaṇā sakyaputtiyā viharantīti. Te vo evantissu
vacanīyā sammā te vo vadamānā vadeyyuṁ na te vo
abbhācikkheyyuṁ asatā abhūtena.
<p n="116"/>Ṭhānaṁ kho panetaṁ cunda vijjati yaṁ aññatitthiyā
paribbājakā evaṁ vadeyyuṁ ime panāvuso cattāro sukhallikānuyoge
anuyuttānaṁ viharataṁ kati phalāni katānisaṁsā pāṭikaṅkhāti. Evaṁvādino
cunda aññatitthiyā paribbājakā evamassu vacanīyā ime kho
āvuso cattāro sukhallikānuyoge anuyuttānaṁ viharataṁ cattāri phalāni
cattāro ānisaṁsā pāṭikaṅkhā. Katame cattāro. Idhāvuso
bhikkhu tiṇṇaṁ saññojanānaṁ parikkhayā sotāpanno hoti avinipātadhammo
niyato sambodhiparāyano idaṁ paṭhamaṁ phalaṁ paṭhamo ānisaṁso.
Puna caparaṁ āvuso bhikkhu tiṇṇaṁ saññojanānaṁ parikkhayā rāgadosamohānaṁ
tanuttā sakadāgāmī hoti sakideva imaṁ lokaṁ āgantvā
<pb n="3.146"/>
Dukkhassantaṁ karoti idaṁ dutiyaṁ phalaṁ dutiyo ānisaṁso. Puna
caparaṁ āvuso bhikkhu pañcannaṁ orambhāgiyānaṁ saññojanānaṁ parikkhayā
opapātiko hoti tattha parinibbāyī anāvattidhammo tasmā lokā
idaṁ tatiyaṁ phalaṁ tatiyo ānisaṁso. Puna caparaṁ āvuso bhikkhu
āsavānaṁ khayā anāsavañcetovimuttiṁ paññāvimuttiṁ diṭṭhe va dhamme
sayaṁ abhiññā sacchikatvā upasampajja viharati idaṁ catutthaṁ phalaṁ
catuttho ānisaṁso. Ime kho āvuso cattāro sukhallikānuyoge anuyuttānaṁ
viharataṁ imāni cattāri phalāni cattāro ānisaṁsā pāṭikaṅkhāti.
<p rend="subhead" sid="12">khīṇāsavābhabbaṭhānaṃ</p>
<p n="117"/>Ṭhānaṁ kho panetaṁ cunda vijjati yaṁ aññatitthiyā
paribbājakā evaṁ vadeyyuṁ aṭṭhitadhammā samaṇā sakyaputtiyā
viharantīti. Evaṁvādino cunda aññatitthiyā paribbājakā evamassu
vacanīyā atthi kho āvuso tena bhagavatā jānatā passatā arahatā
sammāsambuddhena sāvakānaṁ dhammā desitā paññattā yāvajīvaṁ
anatikkamanīyā. Seyyathāpi āvuso indakhīlo vā ayokhīlo vā
gambhīranemo sunikkhitto <note n="1">Ma. Yu. sunikhāto.</note> acalo asampavedhī evameva kho āvuso
tena bhagavatā jānatā passatā arahatā sammāsambuddhena sāvakānaṁ
dhammā desitā paññattā yāvajīvaṁ anatikkamanīyā. Yo so āvuso
bhikkhu arahaṁ khīṇāsavo vusitavā katakaraṇīyo ohitabhāro anuppattasadattho
parikkhīṇabhavasaññojano sammadaññā vimutto abhabbo so
nava ṭhānāni ajjhācarituṁ. Abhabbo āvuso khīṇāsavo bhikkhu
<pb n="3.147"/>
Sañcicca pāṇaṁ jīvitā voropetuṁ abhabbo khīṇāsavo bhikkhu
adinnaṁ theyyasaṅkhātaṁ ādiyituṁ <note n="1">Yu. ādātuṁ.</note> abhabbo khīṇāsavo bhikkhu methunaṁ
dhammaṁ paṭisevituṁ abhabbo khīṇāsavo bhikkhu sampajānamusāvādaṁ <note n="2">Ma. Yu. sampajānamusā.</note>
bhāsituṁ abhabbo khīṇāsavo bhikkhu sannidhikārakakāme paribhuñjituṁ
seyyathāpi pubbe āgārikabhūto <note n="3">Yu. āgāriyabhūto. </note> abhabbo khīṇāsavo bhikkhu chandāgatiṁ
gantuṁ abhabbo khīṇāsavo bhikkhu dosāgatiṁ gantuṁ abhabbo
khīṇāsavo bhikkhu mohāgatiṁ gantuṁ abhabbo khīṇāsavo bhikkhu
bhayāgatiṁ gantuṁ. Yo so āvuso bhikkhu arahaṁ khīṇāsavo vusitavā
katakaraṇīyo ohitabhāro anuppattasadattho parikkhīṇabhavasaññojano
sammadaññā vimutto abhabbo kho <note n="4">Ma. Yu. khosaddo na dissati.</note> so imāni nava ṭhānāni
ajjhācaritunti.
<p rend="subhead" sid="13">pañhābyākaraṇaṃ</p>
<p n="118"/><pb ed="P" n="3.134" set="D"/>Ṭhānaṁ kho panetaṁ cunda vijjati yaṁ aññatitthiyā
paribbājakā evaṁ vadeyyuṁ atītaṁ kho addhānaṁ ārabbha samaṇo
gotamo atīrakaṁ <note n="5">Ma. atirekaṁ.</note> ñāṇadassanaṁ paññapeti no ca kho anāgataṁ
addhānaṁ ārabbha atīrakaṁ <note n="5">Ma. atirekaṁ.</note> ñāṇadassanaṁ paññapeti tayidaṁ kiṁsu tayidaṁ
kathaṁsūti. Te ca <note n="6">Yu. te neva. </note> aññatitthiyā paribbājakā aññāvihitakena ñāṇadassanena
aññāvihitaṁ añāṇadassanaṁ <note n="7">Ma. Yu. ñāṇadassanaṁ.</note> paññapetabbaṁ maññanti yathariva
bālā abyattā. Atītaṁ kho cunda addhānaṁ ārabbha tathāgatassa
satānusāriñāṇaṁ <note n="8">Yu. satānusāriviññāṇaṁ.</note> hoti so yāvatakaṁ ākaṅkhati tāvatakaṁ anussarati
anāgatañca kho addhānaṁ ārabbha tathāgatassa bodhijaṁ ñāṇaṁ uppajjati
<pb n="3.148"/>
Ayamantimā jāti natthidāni punabbhavoti.
<p n="119"/>Atītañcepi <note n="1">Ma. kho.</note> cunda hoti abhūtaṁ atacchaṁ anatthasañhitaṁ
na taṁ tathāgato byākaroti. Atītañcepi kho <note n="2">Ma. Yu. khosaddo na dissati.</note> cunda hoti bhūtaṁ
tacchaṁ anatthasañhitaṁ taṁpi tathāgato na byākaroti. Atītañcepi
kho <note n="2">Ma. Yu. khosaddo na dissati.</note> cunda hoti bhūtaṁ tacchaṁ atthasañhitaṁ tatra kālaññū tathāgato
hoti tassa pañhassa veyyākaraṇāya. Anāgatañcepi cunda hoti
.pe. Paccuppannaṁ kho cepi cunda hoti abhūtaṁ atacchaṁ anatthasañhitaṁ
na taṁ tathāgato byākaroti. Paccuppannaṁ cepi cunda
hoti bhūtaṁ <pb ed="P" n="3.135" set="D"/>tacchaṁ anatthasañhitaṁ taṁpi tathāgato na byākaroti.
Paccuppannaṁpi ce cunda hoti bhūtaṁ tacchaṁ atthasañhitaṁ tatra
kālaññū tathāgato hoti tassa pañhassa veyyākaraṇāya. Iti
kho cunda atītānāgatapaccuppannesu dhammesu tathāgato kālavādī
saccavādī <note n="3">Ma. Yu. ayaṁ pāṭho na dissati. </note> bhūtavādī atthavādī dhammavādī vinayavādī tasmā
tathāgatoti vuccati.
<p n="120"/>Yañca kho cunda sadevakassa lokassa samārakassa
sabrahmakassa sassamaṇabrāhmaṇiyā pajāya sadevamanussāya diṭṭhaṁ sutaṁ mutaṁ
viññātaṁ pattaṁ pariyesitaṁ anuvicaritaṁ manasā sammā <note n="4">Ma. Yu. sabbaṁ.</note> tathāgatena
abhisambuddhaṁ tasmā tathāgatoti vuccati. Yañca cunda rattiṁ
tathāgato anuttaraṁ sammāsambodhiṁ abhisambujjhati yañca rattiṁ
anupādisesāya nibbānadhātuyā parinibbāyati yaṁ etasmiṁ anantare
<pb n="3.149"/>
Bhāsati lapati niddisati sabbantaṁ tatheva ca <note n="1">ayaṁ na dissati.</note> hoti no aññathāti <note n="2">ayaṁ na dissati.</note>
tasmā tathāgatoti vuccati. Yathāvādī cunda tathāgato tathākārī
yathākārī tathāvādī iti yathāvādī tathākārī yathākārī tathāvādī vā <note n="3">ayaṁ na dissati.</note>
tasmā tathāgatoti vuccati. Yaṁ <note n="4">ayaṁ na dissati.</note> sadevake loke samārake sabrahmake
sassamaṇabrāhmaṇiyā pajāya sadevamanussāya tathāgato abhibhū
anabhibhūto aññadatthudaso vasavattī tasmā tathāgatoti vuccati.
<p rend="subhead" sid="14">abyākataṭṭhānaṃ</p>
<p n="121"/>Ṭhānaṁ kho panetaṁ cunda vijjati yaṁ aññatitthiyā
paribbājakā evaṁ vadeyyuṁ kiṁ nu kho āvuso hoti tathāgato
paraṁ maraṇā idameva saccaṁ moghamaññanti. Evaṁvādino kho <note n="5">ayaṁ na dissati.</note>
cunda aññatitthiyā paribbājakā evamassu vacanīyā abyākataṁ kho
āvuso <pb ed="P" n="3.136" set="D"/>bhagavatā hoti tathāgato paraṁ maraṇā idameva saccaṁ
moghamaññanti. Ṭhānaṁ kho panetaṁ cunda vijjati yaṁ aññatitthiyā
paribbājakā evaṁ vadeyyuṁ kiṁ panāvuso na hoti tathāgato paraṁ
maraṇā idameva saccaṁ moghamaññanti. Evaṁvādino cunda
aññatitthiyā paribbājakā evamassu vacanīyā etaṁpi <note n="6">Ma. evampikho.</note> kho āvuso
bhagavatā abyākataṁ na hoti tathāgato paraṁ maraṇā idameva
saccaṁ moghamaññanti. Ṭhānaṁ kho panetaṁ cunda vijjati yaṁ
aññatitthiyā paribbājakā evaṁ vadeyyuṁ kiṁ panāvuso <note n="7">Yu. kinnukho āvuso.</note> hoti ca
na ca hoti tathāgato paraṁ maraṇā idameva saccaṁ moghamaññanti.
Evaṁvādino cunda aññatitthiyā paribbājakā evamassu vacanīyā
<pb n="3.150"/>
Abyākataṁ kho panetaṁ āvuso bhagavatā hoti ca na ca hoti
tathāgato paraṁ maraṇā idameva saccaṁ moghamaññanti. Ṭhānaṁ
kho panetaṁ cunda vijjati yaṁ aññatitthiyā paribbājakā evaṁ
vadeyyuṁ kiṁ panāvuso neva hoti na na hoti tathāgato paraṁ
maraṇā idameva saccaṁ moghamaññanti. Evaṁvādino cunda
aññatitthiyā paribbājakā evamassu vacanīyā etaṁpi kho āvuso
bhagavatā abyākataṁ neva hoti na na hoti tathāgato paraṁ maraṇā
idameva saccaṁ moghamaññanti.
<p n="122"/>Ṭhānaṁ kho panetaṁ cunda vijjati yaṁ aññatitthiyā
paribbājakā evaṁ vadeyyuṁ kasmā panetaṁ āvuso samaṇena gotamena
abyākatanti. Evaṁvādino cunda aññatitthiyā paribbājakā evamassu
vacanīyā na hetaṁ āvuso atthasañhitaṁ na <note n="1">Ma. na ca.</note> dhammasañhitaṁ na
ādibrahmacariyakaṁ na nibbidāya na virāgāya na nirodhāya na
upasamāya na abhiññāya na sambodhāya na nibbānāya saṁvattati
tasmā taṁ bhagavatā abyākatanti.
<p rend="subhead" sid="15">byākataṭṭhānaṃ</p>
Ṭhānaṁ kho panetaṁ cunda vijjati
yaṁ aññatitthiyā paribbājakā evaṁ vadeyyuṁ kiṁ panāvuso samaṇena
gotamena byākatanti. Evaṁvādino cunda aññatitthiyā paribbājakā
evamassu vacanīyā idaṁ dukkhanti kho āvuso bhagavatā byākataṁ
ayaṁ dukkhasamudayoti kho āvuso bhagavatā byākataṁ ayaṁ dukkhanirodhoti
kho āvuso bhagavatā byākataṁ ayaṁ dukkhanirodhagāminī
<pb n="3.151"/>
Paṭipadāti kho āvuso bhagavatā byākatanti. <pb ed="P" n="3.137" set="D"/>Ṭhānaṁ kho panetaṁ
cunda vijjati yaṁ aññatitthiyā paribbājakā evaṁ vadeyyuṁ kasmā
panetaṁ āvuso samaṇena gotamena byākatanti. Evaṁvādino kho <note n="1">Ma. Yu. ayaṁ na dissati.</note>
cunda aññatitthiyā paribbājakā evamassu vacanīyā etañhi
āvuso atthasañhitaṁ dhammasañhitaṁ <note n="2">Ma. Yu. etaṁ dhammasaṁhitaṁ.</note> etaṁ ādibrahmacariyakaṁ ekantaṁ
nibbidāya virāgāya nirodhāya upasamāya abhiññāya sambodhāya
nibbānāya saṁvattati tasmā taṁ bhagavatā byākatanti.
<p rend="subhead" sid="16">pubbantasahagatadiṭṭhinissayā</p>
<p n="123"/>Yepi te cunda pubbantasahagatā diṭṭhinissayā tepi
kho <note n="3">Ma. Yu. vo. </note> mayā byākatā yathā te byākātabbā <note n="4">Yu. vyākattabbā.</note> yathā ca te <note n="5">Yu. ca kho te.</note> na
byākātabbā <note n="4">Yu. vyākattabbā.</note> kiṁ te <note n="6">Ma. Yu. vo. </note> ahante aññatitthiye tattha <note n="7">Ma. na tathā. Yu. tathā.</note> byākarissāmi.
Yepi te cunda aparantasahagatā diṭṭhinissayā tepi te <note n="5">Yu. ca kho te.</note> mayā
byākatā yathā te byākātabbā <note n="4">Yu. vyākattabbā.</note> yathā ca te <note n="5">Yu. ca kho te.</note> na byākātabbā <note n="4">Yu. vyākattabbā.</note>
kiṁ te ahante na tattha <note n="7">Ma. na tathā. Yu. tathā.</note> byākarissāmi. Katame te cunda
pubbantasahagatā diṭṭhinissayā ye te <note n="3">Ma. Yu. vo. </note> mayā byākatā yathā te
byākātabbā <note n="4">Yu. vyākattabbā.</note> yathā ca te na byākātabbā <note n="4">Yu. vyākattabbā.</note>. Santi <note n="8">Ma. kho </note> cunda
eke samaṇabrāhmaṇā evaṁvādino evaṁdiṭṭhino sassato attā ca
loko ca idameva saccaṁ moghamaññanti. Santi pana cunda eke
samaṇabrāhmaṇā evaṁvādino evaṁdiṭṭhino asassato attā ca
loko ca. Saṅkhittaṁ. Sassato ca asassato ca attā ca
loko ca. Nevasassato ca <note n="9">Ma. Yu. casaddo na dissati.</note> nāsassato ca <note n="9">Ma. Yu. casaddo na dissati.</note> attā ca loko ca.
<pb n="3.152"/>
Sayaṅkato attā ca loko ca. Paraṅkato attā ca loko ca.
Sayaṅkato ca paraṅkato ca attā ca loko ca. <pb ed="P" n="3.138" set="D"/>Asayaṅkāro ca <note n="1">Ma. Yu. casaddo na dissati.</note>
aparaṅkāro ca <note n="1">Ma. Yu. casaddo na dissati.</note> adhiccasamuppanno attā ca loko ca idameva saccaṁ
moghamaññanti. Sassataṁ sukhadukkhaṁ. Asassataṁ sukhadukkhaṁ. Sassatañca
asassatañca sukhadukkhaṁ. Nevasassataṁ nāsassataṁ sukhadukkhaṁ. Sayaṅkataṁ
sukhadukkhaṁ. Paraṅkataṁ sukhadukkhaṁ. Sayañca kataṁ <note n="2">Ma. Yu. sayaṅkatañca. evamupari. </note> paraṅkatañca
sukhadukkhaṁ. Asayaṅkāraṁ aparaṅkāraṁ adhiccasamuppannaṁ sukhadukkhaṁ idameva
saccaṁ moghamaññanti.
<p n="124"/>Tattha cunda ye te samaṇabrāhmaṇā evaṁvādino
evaṁdiṭṭhino sassato attā ca loko ca idameva saccaṁ
moghamaññanti tyāhaṁ upasaṅkamitvā evaṁ vadāmi atthi nu kho idaṁ
āvuso vuccati sassato attā ca loko cāti. Yañca kho
te evamāhaṁsu idameva saccaṁ moghamaññanti. Taṁ tesaṁ
nānujānāmi. Taṁ kissa hetu. Aññathāsaññinopi hettha cunda
santeke sattā. Imāyapi kho ahaṁ cunda paññattiyā neva
attano <note n="3">Ma. attanā.</note> samasamaṁ samanupassāmi kuto bhiyyo athakho ahameva tattha
bhiyyo yadidaṁ adhipaññatti.
<p n="125"/>Tatra cunda ye te samaṇabrāhmaṇā evaṁvādino
evaṁdiṭṭhino <note n="4">sassato attā ca loko ca.</note> asassato attā ca loko ca. Saṅkhittaṁ. Sassato ca
asassato ca attā ca loko ca. Nevasassato ca nāsassato ca
<pb n="3.153"/>
Attā ca loko ca. Sayaṅkato attā ca loko ca. Paraṅkato
attā ca loko ca. Sayaṅkato ca paraṅkato ca attā ca loko ca.
Asayaṅkāro ca <note n="1">Ma. casaddo na disusati.</note> aparaṅkāro ca <note n="1">Ma. casaddo na disusati.</note> adhiccasamuppanno attā ca loko ca.
Sassataṁ sukhadukkhaṁ. <pb ed="P" n="3.139" set="D"/>Asassataṁ sukhadukkhaṁ. Sassatañca asassatañca
sukhadukkhaṁ. Nevasassataṁ ca <note n="1">Ma. casaddo na disusati.</note> nāsassataṁ ca <note n="1">Ma. casaddo na disusati.</note> sukhadukkhaṁ. Sayaṅkataṁ
sukhadukkhaṁ. Paraṅkataṁ sukhadukkhaṁ. Sayañca kataṁ paraṅkatañca sukhadukkhaṁ.
Asayaṅkāraṁ aparaṅkāraṁ adhiccasamuppannaṁ sukhadukkhaṁ idameva saccaṁ
moghamaññanti tyāhaṁ upasaṅkamitvā evaṁ vadāmi atthi nu kho
idaṁ āvuso vuccati asayaṅkāraṁ aparaṅkāraṁ adhiccasamuppannaṁ
sukhadukkhanti. Yañca kho te evamāhaṁsu idameva saccaṁ moghamaññanti.
Tantesannānujānāmi. Taṁ kissa hetu. Aññathāsaññinopi
hettha cunda santeke sattā. Imāyapi kho ahaṁ cunda
paññattiyā neva attano <note n="2">Ma. attanā.</note> samasamaṁ samanupassāmi kuto bhiyyo
athakho ahameva tattha bhiyyo yadidaṁ adhipaññatti. Ime kho
te cunda pubbantasahagatā diṭṭhinissayā ye te mayā byākatā
yathā te byākātabbā yathā ca te na byākātabbā kiṁ te
ahante tattha byākarissāmi.
<p rend="subhead" sid="17">aparantasahagatadiṭṭhinissayā</p>
<p n="126"/>Katame te <note n="3">Ma. Yu. ca.</note> cunda aparantasahagatā diṭṭhinissayā ye
te mayā byākatā yathā te byākatā <note n="4">Ma. byākātabbā  Yu. vyākattabbā.</note> yathā ca te na
byākātabbā kiṁ te ahaṁ te tattha byākarissāmi <note n="5">Yu. kiṁ te ahaṁ te tattha byākarissāmīti ime pāṭhā na  dissanti.</note>. Santi cunda
<pb n="3.154"/>
Eke samaṇabrāhmaṇā evaṁvādino evaṁdiṭṭhino rūpī attā hoti
arogo paraṁ maraṇā idameva saccaṁ moghamaññanti. Santi
kho <note n="1">Ma. Yu. khosaddo na dissati.</note> pana cunda eke samaṇabrāhmaṇā evaṁvādino evaṁdiṭṭhino
arūpī attā hoti. Rūpī ca arūpī ca attā hoti.
Nevarūpinārūpī attā hoti. <pb ed="P" n="3.140" set="D"/>Saññī attā hoti. Asaññī attā
hoti. Saññī ca asaññī ca attā hoti <note n="2">Ma. Yu. saññī ca ... hotīti ime pāṭhā na  dissanti.</note>. Nevasaññināsaññī
attā hoti. Attā ucchijjati vinassati na hoti paraṁ maraṇā
idameva saccaṁ moghamaññanti. Tatra cunda ye te samaṇabrāhmaṇā
evaṁvādino evaṁdiṭṭhino rūpī attā hoti arogo paraṁ maraṇā
idameva saccaṁ moghamaññanti tyāhaṁ upasaṅkamitvā evaṁ vadāmi
atthi kho idaṁ āvuso vuccati rūpī attā hoti arogo paraṁ
maraṇāti yañca kho te evamāhaṁsu idameva saccaṁ moghamaññanti.
Tantesaṁ nānujānāmi. Taṁ kissa hetu. Aññathāsaññinopi
hettha cunda santeke sattā. Imāyapi kho ahaṁ cunda
paññattiyā neva attano <note n="3">Ma. attanā.</note> samasamaṁ samanupassāmi kuto bhiyyo
athakho <note n="4">Yu. cunda.</note> ahameva tattha bhiyyo yadidaṁ adhipaññatti.
<p n="127"/>Tattha cunda ye te samaṇabrāhmaṇā evaṁvādino
evaṁdiṭṭhino arūpī attā hoti. Rūpī ca arūpī ca attā hoti.
Nevarūpinārūpī attā hoti. Saññī attā hoti. Asaññī
attā hoti. Saññī ca asaññī ca attā hoti <note n="2">Ma. Yu. saññī ca ... hotīti ime pāṭhā na  dissanti.</note>.
<pb n="3.155"/>
Nevasaññināsaññī attā hoti. Attā ucchijjati vinassati na
hoti paraṁ maraṇā idameva saccaṁ moghamaññanti tyāhaṁ
upasaṅkamitvā evaṁ vadāmi atthi kho <note n="1">Ma. atthi nu kho.</note> idaṁ āvuso vuccati attā
ucchijjati vinassati na hoti paraṁ maraṇāti. Yañca kho te
cunda evamāhaṁsu idameva saccaṁ moghamaññanti. Tantesaṁ
nānujānāmi. Taṁ kissa hetu. Aññathāsaññinopi hettha cunda
santeke sattā. Imāyapi kho ahaṁ cunda paññattiyā neva
attano samasamaṁ samanupassāmi kuto bhiyyo athakho ahameva
tattha bhiyyo yadidaṁ adhipaññatti. Ime kho cunda aparantasahagatā
diṭṭhinissayā ye te mayā byākatā <pb ed="P" n="3.141" set="D"/>yathā te byākātabbā
yathā ca te na byākātabbāti <note n="2">Ma. Yu. itisaddo na dissati.</note> kiṁ te ahante tattha
byākarissāmi.
<p n="128"/>Imesañca cunda pubbantasahagatānaṁ diṭṭhinissayānaṁ
imesañca aparantasahagatānaṁ diṭṭhinissayānaṁ pahānāya samatikkamāya
evaṁ mayā cattāro satipaṭṭhānā desitā paññattā. Katame
cattāro. Idha cunda bhikkhu kāye kāyānupassī viharati ātāpī
sampajāno satimā vineyya loke abhijjhādomanassaṁ. Vedanāsu.
Citte. Dhammesu dhammānupassī viharati ātāpī sampajāno
satimā vineyya loke abhijjhādomanassaṁ. Imesañca cunda
pubbantasahagatānaṁ diṭṭhinissayānaṁ imesañca aparantasahagatānaṁ diṭṭhinissayānaṁ
<pb n="3.156"/>
Pahānāya samatikkamāya evaṁ mayā ime cattāro
satipaṭṭhānā desitā paññattāti.
<p n="129"/>Tena kho pana samayena āyasmā upadāno <note n="1">Ma. upavāṇo. Yu. upavāno.</note> bhagavato
piṭṭhito ṭhito hoti bhagavantaṁ vījayamāno. Athakho āyasmā
upadāno <note n="1">Ma. upavāṇo. Yu. upavāno.</note> bhagavantameva etadavoca acchariyaṁ bhante abbhutaṁ bhante
pāsādiko vatāyaṁ bhante dhammapariyāyo supāsādiko <note n="2">Yu. atipāsādiko.</note> vatāyaṁ bhante
dhammapariyāyo ko nāmāyaṁ bhante dhammapariyāyoti. Tasmātiha
tvaṁ upadāna <note n="3">Ma. upavāṇa.  Yu. upavāna.</note> imaṁ dhammapariyāyaṁ pāsādikotveva <undef/> dhārehīti.
Idamavoca bhagavā. Attamano āyasmā upadāno <note n="1">Ma. upavāṇo. Yu. upavāno.</note> bhagavato bhāsitaṁ
abhinandīti.
Pāsādikasuttaṁ niṭṭhitaṁ chaṭṭhaṁ.
</xml>