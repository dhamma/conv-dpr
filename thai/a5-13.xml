<xml src="a5-13.xml">
<readunit id="a5-13">(13) 3. gilānavaggo</readunit>
<p rend="subhead" sid="1">1, gilānasuttaṃ</p>
Gilānavaggo tatiyo
<p n="121"/>Ekaṁ samayaṁ bhagavā vesāliyaṁ viharati mahāvane
kūṭāgārasālāyaṁ. Athakho bhagavā sāyaṇhasamayaṁ paṭisallānā vuṭṭhito yena
gilānasālā tenupasaṅkami addasā kho bhagavā aññataraṁ bhikkhuṁ
dubbalaṁ gilānakaṁ disvā paññatte āsane nisīdi nisajja kho
bhagavā bhikkhū āmantesi yaṅkañci <note n="4">Ma. Yu. yaṅkiñci.</note> bhikkhave dubbalaṁ gilānakaṁ pañca
dhammā na vijahanti tassetaṁ pāṭikaṅkhaṁ nacirasseva āsavānaṁ khayā
anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā
sacchikatvā upasampajja viharissati <note n="5">Ma. viharissatīti.</note> katame pañca idha bhikkhave
<pb n="5.161"/>
Bhikkhu asubhānupassī kāye viharati āhāre paṭikkūlasaññī
sabbaloke anabhiratasaññī sabbasaṅkhāresu <pb ed="P" n="3.143" set="A"/>aniccānupassī maraṇasaññā
kho panassa ajjhattaṁ supaṭṭhitā hoti yaṅkañci bhikkhave dubbalaṁ
gilānakaṁ ime pañca dhammā na vijahanti tassetaṁ pāṭikaṅkhaṁ
nacirasseva āsavānaṁ khayā .pe. Sacchikatvā upasampajja viharissatīti.
<p rend="subhead" sid="2">2, satisūpaṭṭhitasuttaṃ</p>
<p n="122"/>Yo hi koci bhikkhave bhikkhu vā bhikkhunī vā pañca
dhamme bhāveti pañca dhamme bahulīkaroti tassa dvinnaṁ phalānaṁ
aññataraṁ phalaṁ pāṭikaṅkhaṁ diṭṭheva dhamme aññā sati vā
upādisese anāgāmitā katame pañca idha bhikkhave bhikkhuno
ajjhattaññeva sati supaṭṭhitā hoti dhammānaṁ udayatthagāminiyā
paññāya asubhānupassī kāye viharati āhāre paṭikkūlasaññī
sabbaloke anabhiratasaññī sabbasaṅkhāresu aniccānupassī yo hi
koci bhikkhave bhikkhu vā bhikkhunī vā ime pañca dhamme bhāveti
ime pañca dhamme bahulīkaroti tassa dvinnaṁ phalānaṁ aññataraṁ
phalaṁ pāṭikaṅkhaṁ diṭṭheva dhamme aññā sati vā upādisese
anāgāmitāti.
<p rend="subhead" sid="3">3, paṭhamaupaṭṭhākasuttaṃ</p>
<p n="123"/>Pañcahi bhikkhave dhammehi samannāgato gilāno
dupaṭṭhāko hoti katamehi pañcahi asappāyakārī hoti sappāye
mattaṁ na jānāti bhesajjaṁ na paṭisevitā hoti atthakāmassa
<pb n="5.162"/>
Gilānupaṭṭhākassa na yathābhūtaṁ ābādhaṁ āvikattā hoti abhikkamantaṁ
vā abhikkamatīti paṭikkamantaṁ vā paṭikkamatīti ṭhitaṁ vā ṭhitoti
uppannānaṁ sārīrikānaṁ vedanānaṁ dukkhānaṁ tibbānaṁ kharānaṁ kaṭukānaṁ
asātānaṁ amanāpānaṁ pāṇaharānaṁ anadhivāsakajātiko hoti <pb ed="P" n="3.144" set="A"/>imehi
kho bhikkhave pañcahi dhammehi samannāgato gilāno dupaṭṭhāko hoti.
Pañcahi bhikkhave dhammehi samannāgato gilāno supaṭṭhāko hoti
katamehi pañcahi sappāyakārī hoti sappāye mattaṁ jānāti bhesajjaṁ
paṭisevitā hoti atthakāmassa gilānupaṭṭhākassa yathābhūtaṁ ābādhaṁ
āvikattā hoti abhikkamantaṁ vā abhikkamatīti paṭikkamantaṁ vā
paṭikkamatīti ṭhitaṁ vā ṭhitoti uppannānaṁ sārīrikānaṁ vedanānaṁ
dukkhānaṁ tibbānaṁ kharānaṁ kaṭukānaṁ asātānaṁ amanāpānaṁ pāṇaharānaṁ
adhivāsakajātiko hoti imehi kho bhikkhave pañcahi dhammehi
samannāgato gilāno supaṭṭhāko hotīti.
<p rend="subhead" sid="4">4, dutiyaupaṭṭhākasuttaṃ</p>
<p n="124"/>Pañcahi bhikkhave dhammehi samannāgato gilānupaṭṭhāko
nālaṁ gilānaṁ upaṭṭhātuṁ katamehi pañcahi na paṭibalo hoti
bhesajjaṁ saṁvidhātuṁ sappāyāsappāyaṁ na jānāti asappāyaṁ upanāmeti
sappāyaṁ apanāmeti āmisantaro gilānaṁ upaṭṭhāti no mettacitto
jegucchī hoti uccāraṁ vā passāvaṁ vā vantaṁ vā kheḷaṁ vā nīharituṁ
na paṭibalo hoti gilānaṁ kālena kālaṁ dhammiyā kathāya sandassetuṁ
samādapetuṁ samuttejetuṁ sampahaṁsetuṁ imehi kho bhikkhave pañcahi
<pb n="5.163"/>
Dhammehi samannāgato gilānupaṭṭhāko nālaṁ gilānaṁ upaṭṭhātuṁ <note n="1">Po. ..ṭunti.</note>. Pañcahi
bhikkhave dhammehi samannāgato gilānupaṭṭhāko alaṁ gilānaṁ upaṭṭhātuṁ
katamehi pañcahi paṭibalo hoti bhesajjaṁ saṁvidhātuṁ sappāyāsappāyaṁ
jānāti asappāyaṁ apanāmeti sappāyaṁ upanāmeti mettacitto
gilānaṁ upaṭṭhāti no āmisantaro ajegucchī hoti uccāraṁ vā
passāvaṁ vā vantaṁ vā kheḷaṁ vā nīharituṁ paṭibalo hoti gilānaṁ
kālena kālaṁ dhammiyā kathāya sandassetuṁ samādapetuṁ samuttejetuṁ
sampahaṁsetuṁ <pb ed="P" n="3.145" set="A"/>imehi kho bhikkhave pañcahi dhammehi samannāgato
gilānupaṭṭhāko alaṁ gilānaṁ upaṭṭhātunti.
<p rend="subhead" sid="5">5, paṭhamānāyussāsuttaṃ</p>
<p n="125"/>Pañcime bhikkhave dhammā anāyussā katame pañca
asappāyakārī hoti sappāye mattaṁ na jānāti apariṇatabhojī ca
hoti akālacārī ca abrahmacārī ca ime kho bhikkhave pañca
dhammā anāyussā <note n="2">Po. anāyussāti.</note>. Pañcime bhikkhave dhammā āyussā katame pañca
sappāyakārī hoti sappāye mattaṁ jānāti pariṇatabhojī ca hoti
kālacārī ca brahmacārī ca ime kho bhikkhave pañca dhammā
āyussāti.
<p rend="subhead" sid="6">6, dutiyānāyussāsuttaṃ</p>
<p n="126"/>Pañcime bhikkhave dhammā anāyussā katame pañca
asappāyakārī hoti sappāye mattaṁ na jānāti apariṇatabhojī ca
hoti dussīlo ca pāpamitto ca ime kho bhikkhave pañca
dhammā anāyussā <note n="2">Po. anāyussāti.</note>. Pañcime bhikkhave dhammā āyussā katame
<pb n="5.164"/>
Pañca sappāyakārī hoti sappāye mattaṁ jānāti pariṇatabhojī
ca hoti sīlavā ca kalyāṇamitto ca ime kho bhikkhave pañca
dhammā āyussāti.
<p rend="subhead" sid="7">7, vapakāsasuttaṃ</p>
<p n="127"/>Pañcahi bhikkhave dhammehi samannāgato bhikkhu nālaṁ
saṅghamhāvapakāsituṁ katamehi pañcahi idha bhikkhave bhikkhu asantuṭṭho
hoti itarītarena cīvarena asantuṭṭho hoti itarītarena piṇḍapātena
asantuṭṭho hoti itarītarena senāsanena asantuṭṭho hoti
itarītarena gilānapaccayabhesajjaparikkhārena kāmasaṅkappabahulo ca viharati
imehi kho bhikkhave pañcahi dhammehi samannāgato bhikkhu nālaṁ
saṅghamhāvapakāsituṁ <note n="1">Po. ...situnti.</note>. Pañcahi bhikkhave dhammehi samannāgato bhikkhu alaṁ
saṅghamhāvapakāsituṁ katamehi pañcahi <pb ed="P" n="3.146" set="A"/>idha bhikkhave bhikkhu santuṭṭho
hoti itarītarena cīvarena santuṭṭho hoti itarītarena piṇḍapātena
santuṭṭho hoti itarītarena senāsanena santuṭṭho hoti
itarītarena gilānapaccayabhesajjaparikkhārena nekkhammasaṅkappabahulo ca
viharati imehi kho bhikkhave pañcahi dhammehi samannāgato bhikkhu
alaṁ saṅghamhāvapakāsitunti.
<p rend="subhead" sid="8">8, samaṇasukhasuttaṃ</p>
<p n="128"/>Pañcimāni bhikkhave samaṇadukkhāni katamāni pañca
idha bhikkhave bhikkhu asantuṭṭho hoti itarītarena cīvarena asantuṭṭho
hoti itarītarena piṇḍapātena asantuṭṭho hoti itarītarena
senāsanena asantuṭṭho hoti itarītarena gilānapaccayabhesajjaparikkhārena
<pb n="5.165"/>
Anabhirato ca brahmacariyaṁ carati imāni kho bhikkhave pañca
samaṇadukkhāni <note n="1">Po. ..ṇīti.</note>. Pañcimāni bhikkhave samaṇasukhāni katamāni pañca idha
bhikkhave bhikkhu santuṭṭho hoti itarītarena cīvarena santuṭṭho hoti
itarītarena piṇḍapātena santuṭṭho hoti itarītarena senāsanena
santuṭṭho hoti itarītarena gilānapaccayabhesajjaparikkhārena abhirato ca
brahmacariyaṁ carati imāni kho bhikkhave pañca samaṇasukhānīti.
<p rend="subhead" sid="9">9, parikuppasuttaṃ</p>
<p n="129"/>Pañcime bhikkhave āpāyikā nerayikā parikuppā
atekicchā katame pañca mātā jīvitā voropitā hoti pitā
jīvitā voropito hoti arahā <note n="2">Po. Ma. Yu. arahaṁ.</note> jīvitā voropito hoti
tathāgatassa duṭṭhena cittena lohitaṁ uppāditaṁ hoti saṅgho bhinno hoti
ime kho bhikkhave pañca āpāyikā nerayikā parikuppā atekicchāti.
<p rend="subhead" sid="10">10, byasanasuttaṃ</p>
<p n="130"/><pb ed="P" n="3.147" set="A"/>Pañcimāni bhikkhave byasanāni katamāni pañca
ñātibyasanaṁ bhogabyasanaṁ rogabyasanaṁ sīlabyasanaṁ diṭṭhibyasanaṁ na bhikkhave
sattā ñātibyasanahetu vā bhogabyasanahetu vā rogabyasanahetu vā
kāyassa bhedā parammaraṇā apāyaṁ duggatiṁ vinipātaṁ nirayaṁ upapajjanti
sīlabyasanahetu vā bhikkhave sattā diṭṭhibyasanahetu vā kāyassa bhedā
parammaraṇā apāyaṁ duggatiṁ vinipātaṁ nirayaṁ upapajjanti imāni kho
bhikkhave pañca byasanāni <note n="1">Po. ..ṇīti.</note>. Pañcimā bhikkhave sampadā katamā pañca
ñātisampadā bhogasampadā ārogyasampadā sīlasampadā diṭṭhisampadā
na bhikkhave sattā ñātisampadāhetu vā bhogasampadāhetu vā
<pb n="5.166"/>
Ārogyasampadāhetu vā kāyassa bhedā parammaraṇā sugatiṁ saggaṁ lokaṁ
upapajjanti sīlasampadāhetu vā bhikkhave sattā diṭṭhisampadāhetu vā
kāyassa bhedā parammaraṇā sugatiṁ saggaṁ lokaṁ upapajjanti imā
kho bhikkhave pañca sampadāti.
Gilānavaggo tatiyo.
Tassuddānaṁ
gilāno <note n="1">Ma. gilāno satisūpaṭṭhi dve upaṭṭhākā.</note> satipaṭṭhānaṁ dvepaṭṭhānā duvāyusā
avappakāsadukkhāni parikuppo ca sampadāti <note n="2">Po. gilāno satipaṭṭhāno dupaṭṭhānasupaṭṭhānaṁ   dve anāyussā byasanakā samaṇadukkhā parikuppā   byasanena sampadā cāti.</note>.
</xml>