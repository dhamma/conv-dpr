<xml src="m55.xml">
<pgroup id="m55"/>
<readunit id="m55">5. jīvakasuttaṃ</readunit>
<pb n="2.48"/>
Jīvakasuttaṁ
<p n="56"/>Evamme sutaṁ ekaṁ samayaṁ bhagavā rājagahe viharati
jīvakassa komārabhaccassa ambavane. Atha kho jīvako komārabhacco
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi. Ekamantaṁ nisinno kho jīvako komārabhacco
bhagavantaṁ etadavoca sutametaṁ bhante samaṇaṁ gotamaṁ uddissa
pāṇaṁ ārabhanti taṁ samaṇo gotamo jānaṁ uddissa kataṁ maṁsaṁ
paribhuñjati paṭicca kammanti ye te <note n="1">Ma. ye te bhagavantaṁ.</note> bhante evamāhaṁsu samaṇaṁ
gotamaṁ uddissa pāṇaṁ ārabhanti taṁ samaṇo gotamo jānaṁ
uddissa kataṁ maṁsaṁ paribhuñjati paṭicca kammanti kacci te bhante
bhagavatā vuttavādino na ca bhagavantaṁ abhūtena abbhācikkhanti
dhammassa cānudhammaṁ byākaronti na ca koci sahadhammiko
vādānuvādo gārayhaṭṭhānaṁ <note n="2">yu gārayhaṁ ṭhānanti dissati.</note> āgacchatīti.
<p n="57"/><pb ed="P" n="1.369" set="M"/>Ye te jīvaka evamāhaṁsu samaṇaṁ gotamaṁ uddissa
pāṇaṁ ārabhanti taṁ samaṇo gotamo jānaṁ uddissa kataṁ maṁsaṁ
paribhuñjati paṭicca kammanti na me te vuttavādino <note n="3">Po. vuttavādino  asatā abhūtena abbhācikkhanti tīhi kho .... ca maṁ te-ti tayo pāṭhā na dissanti. </note> abbhācikkhanti
ca <note n="4">Ma. Yu. ca pana mante.</note> maṁ te asatā abhūtena tīhi kho ahaṁ jīvaka ṭhānehi
maṁsaṁ apparibhoganti vadāmi diṭṭhaṁ sutaṁ parisaṅkitaṁ imehi kho ahaṁ
<pb n="2.49"/>
Jīvaka tīhi ṭhānehi maṁsaṁ apparibhoganti vadāmi tīhi kho ahaṁ jīvaka
ṭhānehi maṁsaṁ paribhoganti vadāmi adiṭṭhaṁ asutaṁ aparisaṅkitaṁ
imehi kho ahaṁ jīvaka tīhi ṭhānehi maṁsaṁ paribhoganti vadāmi.
<p n="58"/>Idha jīvaka bhikkhu aññataraṁ gāmaṁ vā nigamaṁ vā
upanissāya viharati. So mettāsahagatena cetasā ekaṁ disaṁ
pharitvā viharati tathā dutiyaṁ tathā tatiyaṁ tathā catutthaṁ iti
uddhamadho tiriyaṁ sabbadhi sabbatthatāya sabbāvantaṁ lokaṁ mettāsahagatena
cetasā vipulena mahaggatena appamāṇena averena
abyāpajjhena pharitvā viharati. Tamenaṁ gahapati vā gahapatiputto vā
upasaṅkamitvā svātanāya bhattena nimanteti ākaṅkhamāno <note n="1">Ma. Yu. ākaṅkhamānova.</note> jīvaka
bhikkhu adhivāseti. So tassā rattiyā accayena pubbaṇhasamayaṁ
nivāsetvā pattacīvaramādāya yena tassa gahapatissa vā gahapatiputtassa
vā nivesanaṁ tenupasaṅkami upasaṅkamitvā paññatte
āsane nisīdati. Tamenaṁ so gahapati vā gahapatiputto vā
paṇītena piṇḍapātena parivisati. Tassa na evaṁ hoti sādhu
vata māyaṁ gahapati vā gahapatiputto vā paṇītena piṇḍapātena
parivisati <note n="2">Ma. pariviseyyāti.</note> aho vata māyaṁ gahapati vā gahapatiputto vā āyatimpi
evarūpena paṇītena piṇḍapātena pariviseyyāti evampissa na
hoti. So taṁ piṇḍapātaṁ agadhito <note n="3">Yu. agathito.</note> amucchito anajjhāpanno
ādīnavadassāvī nissaraṇapañño paribhuñjati. Taṁ kiṁ maññasi
<pb n="2.50"/>
Jīvaka api nu so bhikkhu tasmiṁ samaye attabyābādhāya vā ceteti
parabyābādhāya vā ceteti ubhayabyābādhāya vā cetetīti. No
hetaṁ bhante. Nanu so jīvaka bhikkhu tasmiṁ samaye anavajjaṁyeva
āhāraṁ āhāretīti. Evaṁ bhante sutaṁ metaṁ bhante brahmā
mettāvihārīti tamme idaṁ bhante bhagavā sakkhi diṭṭho bhagavā
hi bhante mettāvihārīti. Yena kho jīvaka rāgena yena dosena
yena mohena byāpādavā <note n="1">Po. byābādhaṁ. Ma. byāpādaṁ vā.</note> assa so rāgo so doso so moho
tathāgatassa pahīno ucchinnamūlo tālāvatthukato anabhāvaṅgato <note n="2">Po. anabhāvaṅkato. Yu. anabhāvakato. </note>
āyatiṁ anuppādadhammo sace kho te jīvaka idaṁ sandhāya bhāsitaṁ
anujānāmi te etanti. Etadeva kho pana me bhante sandhāya
bhāsitanti <note n="3">Yu. itisaddo natthi.</note>.
<p n="59"/>Idha jīvaka bhikkhu aññataraṁ gāmaṁ vā nigamaṁ vā upanissāya
viharati. So karuṇāsahagatena cetasā .pe. Muditāsahagatena
cetasā ... Upekkhāsahagatena cetasā ekaṁ disaṁ pharitvā viharati
tathā dutiyaṁ tathā tatiyaṁ tathā catutthaṁ iti uddhamadho tiriyaṁ
sabbadhi sabbatthatāya sabbāvantaṁ lokaṁ upekkhāsahagatena cetasā
vipulena mahaggatena appamāṇena averena abyāpajjhena pharitvā
viharati. Tamenaṁ gahapati vā gahapatiputto vā upasaṅkamitvā
svātanāya bhattena nimanteti ākaṅkhamāno <note n="4">Yu. etthantare vāsaddo dissati.</note> jīvaka bhikkhu adhivāseti.
So tassā rattiyā accayena pubbaṇhasamayaṁ nivāsetvā pattacīvaramādāya
<pb n="2.51"/>
Yena tassa gahapatissa vā gahapatiputtassa vā nivesanaṁ
tenupasaṅkami upasaṅkamitvā paññatte āsane nisīdati. Tamenaṁ
so gahapati vā gahapatiputto vā paṇītena piṇḍapātena
parivisati. Tassa na evaṁ hoti sādhu vata māyaṁ gahapati vā
gahapatiputto vā paṇītena piṇḍapātena parivisati <note n="1">Ma. pariviseyyāti.</note> aho vata
māyaṁ gahapati vā gahapatiputto vā āyatimpi evarūpena paṇītena
piṇḍapātena pariviseyyāti evampissa na hoti. So taṁ
piṇḍapātaṁ agadhito amucchito anajjhāpanno ādīnavadassāvī
nissaraṇapañño paribhuñjati. Taṁ kiṁ maññasi jīvaka api nu so
bhikkhu tasmiṁ samaye attabyābādhāya vā ceteti parabyābādhāya
vā ceteti ubhayabyābādhāya vā cetetīti. No hetaṁ bhante.
Nanu so jīvaka bhikkhu tasmiṁ samaye taṁ <note n="2">Ma. Yu. ayaṁ pāṭho natthi.</note> anavajjaṁyeva āhāraṁ
āhāretīti. Evaṁ bhante sutaṁ metaṁ bhante brahmā
upekkhāvihārīti. Tamme idaṁ bhante bhagavā sakkhi diṭṭho bhagavā hi
bhante upekkhāvihārīti. Yena kho jīvaka rāgena yena dosena
yena mohena vihesavā <note n="3">Po. vihesā assa arati  vā assa paṭigho vā assa. Ma. Yu. vihesā vā.</note> assa arativā assa paṭighavā <note n="4">Ma. paṭigho vā assa.</note> assa so
rāgo so doso so moho tathāgatassa pahīno ucchinnamūlo
tālāvatthukato anabhāvaṅgato āyatiṁ anuppādadhammo sace kho
te jīvaka idaṁ sandhāya bhāsitaṁ anujānāmi <pb ed="P" n="1.371" set="M"/>te etanti. Etadeva
kho pana me sandhāya bhāsitanti.
<pb n="2.52"/>
<p n="60"/>Yo kho jīvaka tathāgataṁ vā tathāgatasāvakaṁ vā uddissa
pāṇaṁ ārabhati so pañcahi ṭhānehi bahuṁ apuññaṁ pasavati yampi
so gahapati <note n="1">Yu. ayaṁ pāṭho natthi.</note> evamāha gacchatha amukaṁ nāma pāṇaṁ ānethāti
iminā paṭhamena ṭhānena bahuṁ apuññaṁ pasavati yampi so pāṇo
galappavedhakena ānīyamāno dukkhadomanassaṁ paṭisaṁvedeti iminā
dutiyena ṭhānena bahuṁ apuññaṁ pasavati yampi so evamāha
gacchatha imaṁ pāṇaṁ ārakathāti iminā tatiyena ṭhānena bahuṁ
apuññaṁ pasavati yampi so pāṇo ārabhiyamāno dukkhadomanassaṁ
paṭisaṁvedeti iminā catutthena ṭhānena bahuṁ apuññaṁ pasavati
yampi so tathāgataṁ vā tathāgatasāvakaṁ vā akappiyena assādeti
iminā pañcamena ṭhānena bahuṁ apuññaṁ pasavati yo kho jīvaka
tathāgataṁ vā tathāgatasāvakaṁ vā uddissa pāṇaṁ ārabhati so
imehi pañcahi ṭhānehi bahuṁ apuññaṁ pasavatīti.
<p n="61"/>Evaṁ vutte jīvako komārabhacco bhagavantaṁ etadavoca
acchariyaṁ bhante abbhūtaṁ bhante kappiyaṁ vata bhante bhikkhū āhāraṁ
āhārenti anavajjaṁ vata bhante bhikkhū āhāraṁ āhārenti abhikkantaṁ
bhante abhikkantaṁ bhante seyyathāpi bhante nikkujjitaṁ vā ukkujjeyya
paṭicchannaṁ vā vivareyya mūḷhassa vā maggaṁ ācikkheyya andhakāre
vā telapajjotaṁ dhāreyya cakkhumanto rūpāni dakkhantīti evameva
bhagavatā anekapariyāyena dhammo pakāsito esāhaṁ bhante bhagavantaṁ
<pb n="2.53"/>
Saraṇaṁ gacchāmi dhammañca bhikkhusaṅghañca upāsakaṁ maṁ bhagavā
dhāretu ajjatagge pāṇupetaṁ saraṇaṅgatanti.
Jīvakasuttaṁ niṭṭhitaṁ pañcamaṁ.
</xml>