<xml src="a5-15.xml">
<readunit id="a5-15">(15) 5. tikaṇḍakīvaggo</readunit>
<p rend="subhead" sid="1">1, avajānātisuttaṃ</p>
Tikaṇḍakīvaggo pañcamo
<p n="141"/>Pañcime bhikkhave puggalā santo saṁvijjamānā lokasmiṁ
katame pañca datvā avajānāti saṁvāsena avajānāti ādeyyamukho <note n="4">Po. Ma. ādheyyamukho. Yu. ādiya ... Sī. ādīya ....</note>
hoti loḷo hoti mando momūho hoti. Kathañca bhikkhave
puggalo datvā avajānāti idha bhikkhave puggalo puggalassa deti
cīvarapiṇḍapātasenāsanagilānapaccayabhesajjaparikkhāraṁ tassa evaṁ hoti
ahaṁ demi ayaṁ paṭiggaṇhātīti tamenaṁ datvā avajānāti evaṁ
kho bhikkhave puggalo datvā avajānāti. Kathañca bhikkhave puggalo
saṁvāsena avajānāti <pb ed="P" n="3.165" set="A"/>idha bhikkhave puggalo puggalena saddhiṁ saṁvasati
dve vā tīṇi vā vassāni tamenaṁ saṁvāsena avajānāti evaṁ kho
bhikkhave puggalo saṁvāsena avajānāti. Kathañca bhikkhave puggalo
<pb n="5.185"/>
Ādeyyamukho hoti idha bhikkhave ekacco puggalo parassa vaṇṇe
vā avaṇṇe vā bhāsiyamāne taṁ khippaññeva adhimuccito <note n="1">Po. amucchito. Ma. Yu. amuccitā.</note> hoti evaṁ
kho bhikkhave puggalo ādeyyamukho hoti. Kathañca bhikkhave puggalo
loḷo <note n="2">Ma. Yu. lolo.</note> hoti idha bhikkhave ekacco puggalo ittarasaddho hoti
ittarabhatti <note n="3">Ma. Yu. ittarabhattī.</note> ittarapemo ittarapasādo evaṁ kho bhikkhave puggalo
loḷo hoti. Kathañca bhikkhave puggalo mando momūho hoti idha
bhikkhave ekacco puggalo kusalākusale dhamme na jānāti sāvajjānavajje
dhamme na jānāti hīnapaṇīte dhamme na jānāti kaṇhasukkasappaṭibhāge
dhamme na jānāti evaṁ kho bhikkhave puggalo mando
momūho hoti. Ime kho bhikkhave pañca puggalā santo saṁvijjamānā
lokasminti.
<p rend="subhead" sid="2">2, ārabhatisuttaṃ</p>
<p n="142"/>Pañcime bhikkhave puggalā santo saṁvijjamānā lokasmiṁ
katame pañca idha bhikkhave ekacco puggalo ārabhati ca vippaṭisārī
ca hoti tañca cetovimuttiṁ paññāvimuttiṁ yathābhūtaṁ nappajānāti
yatthassa te uppannā pāpakā akusalā dhammā aparisesā nirujjhanti
idha pana bhikkhave ekacco puggalo ārabhati na vippaṭisārī hoti
tañca cetovimuttiṁ paññāvimuttiṁ yathābhūtaṁ nappajānāti yatthassa
te uppannā pāpakā akusalā dhammā aparisesā nirujjhanti idha
pana bhikkhave ekacco puggalo na ārabhati <pb ed="P" n="3.166" set="A"/>vippaṭisārī hoti tañca
<pb n="5.186"/>
Cetovimuttiṁ paññāvimuttiṁ yathābhūtaṁ nappajānāti yatthassa te uppannā
pāpakā akusalā dhammā aparisesā nirujjhanti idha pana
bhikkhave ekacco puggalo na ārabhati na vippaṭisārī hoti tañca
cetovimuttiṁ paññāvimuttiṁ yathābhūtaṁ nappajānāti yatthassa te
uppannā pāpakā akusalā dhammā aparisesā nirujjhanti idha pana
bhikkhave ekacco puggalo na ārabhati na vippaṭisārī hoti tañca
cetovimuttiṁ paññāvimuttiṁ yathābhūtaṁ pajānāti yatthassa te uppannā
pāpakā akusalā dhammā aparisesā nirujjhanti. Tatra bhikkhave yvāyaṁ
puggalo ārabhati ca vippaṭisārī ca hoti tañca cetovimuttiṁ
paññāvimuttiṁ yathābhūtaṁ nappajānāti yatthassa te uppannā pāpakā
akusalā dhammā aparisesā nirujjhanti so evamassa vacanīyo
āyasmato kho ārabhajā <note n="1">Po. Yu. ārabbhajā. Ma. ārambhajā.</note> āsavā saṁvijjanti vippaṭisārajā āsavā
pavaḍḍhanti sādhuvatāyasmā ārabhaje <note n="1">Po. Yu. ārabbhajā. Ma. ārambhajā.</note> āsave pahāya vippaṭisāraje āsave
paṭivinodetvā cittaṁ paññañca bhāvetu <note n="2">Yu. bhavetuṁ.</note> evamāyasmā amunā pañcamena
puggalena samasamo bhavissatīti tatra bhikkhave yvāyaṁ puggalo
ārabhati na vippaṭisārī hoti tañca cetovimuttiṁ paññāvimuttiṁ
yathābhūtaṁ nappajānāti yatthassa te uppannā pāpakā akusalā dhammā
aparisesā nirujjhanti so evamassa vacanīyo āyasmato kho
ārabhajā āsavā saṁvijjanti vippaṭisārajā āsavā nappavaḍḍhanti
sādhuvatāyasmā ārabhaje āsave pahāya cittaṁ paññañca bhāvetu <note n="2">Yu. bhavetuṁ.</note>
<pb n="5.187"/>
Evamāyasmā amunā pañcamena puggalena samasamo bhavissatīti. Tatra
bhikkhave yvāyaṁ puggalo na ārabhati vippaṭisārī hoti tañca cetovimuttiṁ
paññāvimuttiṁ yathābhūtaṁ nappajānāti yatthassa te uppannā
pāpakā akusalā dhammā aparisesā nirujjhanti so evamassa vacanīyo
āyasmato kho ārabhajā āsavā na saṁvijjanti vippaṭisārajā āsavā
pavaḍḍhanti sādhuvatāyasmā vippaṭisāraje āsave paṭivinodetvā
cittaṁ paññañca bhāvetu evamāyasmā amunā pañcamena puggalena
samasamo bhavissatīti. Tatra bhikkhave yvāyaṁ puggalo na ārabhati na
vippaṭisārī hoti tañca cetovimuttiṁ paññāvimuttiṁ yathābhūtaṁ
nappajānāti yatthassa te uppannā pāpakā akusalā dhammā aparisesā
nirujjhanti so evamassa vacanīyo āyasmato kho ārabhajā āsavā
na saṁvijjanti vippaṭisārajā āsavā nappavaḍḍhanti sādhuvatāyasmā
cittaṁ paññañca bhāvetu evamāyasmā amunā pañcamena puggalena
samasamo bhavissatīti. Iti kho bhikkhave ime cattāro puggalā
amunā pañcamena puggalena evaṁ ovadiyamānā evaṁ anusāsiyamānā
anupubbena āsavānaṁ khayaṁ pāpuṇantīti.
<p rend="subhead" sid="3">3, sārandadasuttaṃ</p>
<p n="143"/>Ekaṁ samayaṁ bhagavā vesāliyaṁ viharati mahāvane
kūṭāgārasālāyaṁ. Athakho bhagavā pubbaṇhasamayaṁ nivāsetvā pattacīvaramādāya
velāliṁ <note n="1">Po. vesāliyaṁ.</note> piṇḍāya pāvisi. Tena kho pana samayena pañcamattānaṁ
licchavisatānaṁ sārandade cetiye sannisinnānaṁ sannipatitānaṁ ayamantarā
<pb n="5.188"/>
Kathā udapādi pañcannaṁ ratanānaṁ pātubhāvo dullabho lokasmiṁ
katamesaṁ pañcannaṁ hatthiratanassa pātubhāvo dullabho lokasmiṁ assaratanassa
pātubhāvo dullabho lokasmiṁ maṇiratanassa pātubhāvo dullabho
lokasmiṁ itthīratanassa pātubhāvo dullabho lokasmiṁ gahapatiratanassa
pātubhāvo dullabho lokasmiṁ imesaṁ pañcannaṁ ratanānaṁ pātubhāvo
dullabho lokasminti. <pb ed="P" n="3.168" set="A"/>Athakho te licchavī magge purisaṁ pesesuṁ <note n="1">Ma. Yu. ṭhapesuṁ.</note> yadā
tvaṁ ambho purisa passeyyāsi bhagavantaṁ āgacchantaṁ <note n="2">Ma. ayaṁ pāṭho natthi.</note> atha amhākaṁ
āroceyyāsīti. Addasā kho so puriso bhagavantaṁ dūratova
āgacchantaṁ disvāna yena te licchavī tenupasaṅkami upasaṅkamitvā
te licchavī etadavoca ayaṁ so bhagavā āgacchati <note n="3">Ma. gacchati.</note> arahaṁ sammāsambuddho
yassadāni kālaṁ maññathāti. Athakho te licchavī yena
bhagavā tenupasaṅkamiṁsu upasaṅkamitvā bhagavantaṁ abhivādetvā ekamantaṁ
aṭṭhaṁsu ekamantaṁ ṭhitā kho te licchavī bhagavantaṁ etadavocuṁ
sādhu bhante bhagavā <note n="4">Ma. ayaṁ pāṭho natthi.</note> yena sārandadaṁ cetiyaṁ tenupasaṅkamatu anukampaṁ
upādāyāti. Adhivāsesi bhagavā tuṇhībhāvena athakho bhagavā yena
sārandadaṁ cetiyaṁ tenupasaṅkami upasaṅkamitvā paññatte āsane
nisīdi nisajja kho bhagavā te licchavī etadavoca kāya nuttha licchavī
etarahi kathāya sannisinnā kā ca pana vo antarā kathā vippakatāti.
Idha bhante amhākaṁ sannisinnānaṁ sannipatitānaṁ ayamantarā
kathā udapādi pañcannaṁ ratanānaṁ pātubhāvo dullabho lokasmiṁ katamesaṁ
<pb n="5.189"/>
Pañcannaṁ hatthiratanassa pātubhāvo dullabho lokasmiṁ assaratanassa ...
Maṇiratanassa ... Itthīratanassa ... Gahapatiratanassa pātubhāvo
dullabho lokasmiṁ imesaṁ pañcannaṁ ratanānaṁ pātubhāvo dullabho
lokasminti. Kāmādhimuttānaṁ vata vo <note n="1">Po. Ma. Yu. bho.</note> licchavī <note n="2">Ma. Yu. licchavīnaṁ.</note> kāmaññeva ārabbha
antarā kathā udapādi pañcannaṁ licchavī ratanānaṁ pātubhāvo dullabho
lokasmiṁ katamesaṁ pañcannaṁ tathāgatassa arahato sammāsambuddhassa
pātubhāvo dullabho lokasmiṁ tathāgatappaveditassa dhammavinayassa <pb ed="P" n="3.169" set="A"/>desitā <note n="3">Ma. Yu. desetā.</note>
puggalo dullabho lokasmiṁ tathāgatappaveditassa dhammavinayassa <note n="4">Ma. Yu.  desitassa.</note> viññātā
puggalo dullabho lokasmiṁ tathāgatappaveditassa dhammavinayassa
desitassa viññātā <note n="5">Yu. viññātassa.</note> dhammānudhammapaṭipanno puggalo dullabho lokasmiṁ
kataññukatavedī puggalo dullabho lokasmiṁ imesaṁ kho licchavī pañcannaṁ
ratanānaṁ pātubhāvo dullabho lokasminti.
<p rend="subhead" sid="4">4, tikaṇḍakīsuttaṃ</p>
<p n="144"/>Ekaṁ samayaṁ bhagavā sākete viharati tikaṇḍakivane.
Tatra kho bhagavā bhikkhū āmantesi bhikkhavoti. Bhadanteti te bhikkhū
bhagavato paccassosuṁ. Bhagavā etadavoca sādhu bhikkhave bhikkhu
kālena kālaṁ appaṭikkūle paṭikkūlasaññī vihareyya sādhu bhikkhave
bhikkhu kālena kālaṁ paṭikkūle appaṭikkūlasaññī vihareyya sādhu bhikkhave
bhikkhu kālena kālaṁ appaṭikkūle ca paṭikkūle ca paṭikkūlasaññī
vihareyya sādhu bhikkhave bhikkhu kālena kālaṁ paṭikkūle ca appaṭikkūle ca
<pb n="5.190"/>
Appaṭikkūlasaññī vihareyya sādhu bhikkhave bhikkhu kālena kālaṁ
appaṭikkūlañca paṭikkūlañca tadubhayaṁ abhinivajjetvā upekkhako
vihareyya sato sampajāno. Kiñca <note n="1">Po. Yu. kathañca. aparaṁpi īdisameva.</note> bhikkhave bhikkhu atthavasaṁ paṭicca
appaṭikkūle paṭikkūlasaññī vihareyya mā me rajanīyesu dhammesu
rāgo udapādīti idaṁ kho bhikkhave bhikkhu atthavasaṁ paṭicca appaṭikkūle
paṭikkūlasaññī vihareyya. Kiñca bhikkhave bhikkhu atthavasaṁ
paṭicca paṭikkūle appaṭikkūlasaññī vihareyya mā me dosanīyesu
dhammesu doso udapādīti idaṁ kho bhikkhave bhikkhu atthavasaṁ paṭicca
paṭikkūle appaṭikkūlasaññī vihareyya. Kiñca bhikkhave bhikkhu <pb ed="P" n="3.170" set="A"/>atthavasaṁ
paṭicca appaṭikkūle ca paṭikkūle ca paṭikkūlasaññī vihareyya mā
me rajanīyesu dhammesu rāgo udapādi mā me dosanīyesu dhammesu
doso udapādīti idaṁ kho bhikkhave bhikkhu atthavasaṁ paṭicca appaṭikkūle
ca paṭikkūle ca paṭikkūlasaññī vihareyya. Kiñca bhikkhave
bhikkhu atthavasaṁ paṭicca paṭikkūle ca appaṭikkūle ca appaṭikkūlasaññī
vihareyya mā me dosanīyesu dhammesu doso udapādi mā me
rajanīyesu dhammesu rāgo udapādīti idaṁ kho bhikkhave bhikkhu atthavasaṁ
paṭicca paṭikkūle ca appaṭikkūle ca appaṭikkūlasaññī vihareyya.
Kiñca bhikkhave bhikkhu atthavasaṁ paṭicca appaṭikkūlañca paṭikkūlañca
tadubhayaṁ abhinivajjetvā upekkhako vihareyya sato sampajāno mā
<pb n="5.191"/>
Me kvacini <note n="1">Ma. kuvacani.</note> katthaci kiñcina <note n="2">Po. Ma. kiñcanaṁ. Yu. kiñcana.</note> rajanīyesu dhammesu rāgo udapādi mā
me kvacini katthaci kiñcina dosanīyesu dhammesu doso udapādi mā
me kvacini katthaci kiñcina mohanīyesu dhammesu moho udapādīti
idaṁ kho bhikkhave bhikkhu atthavasaṁ paṭicca appaṭikkūlañca paṭikkūlañca
tadubhayaṁ abhinivajjetvā upekkhako vihareyya sato sampajānoti.
<p rend="subhead" sid="5">5, nirayasuttaṃ</p>
<p n="145"/>Pañcahi bhikkhave dhammehi samannāgato yathābhataṁ nikkhitto
evaṁ niraye katamehi pañcahi pāṇātipātī hoti adinnādāyī
hoti kāmesu micchācārī hoti musāvādī hoti surāmerayamajjapamādaṭṭhāyī
hoti imehi kho bhikkhave pañcahi dhammehi samannāgato
yathābhataṁ nikkhitto evaṁ niraye. <pb ed="P" n="3.171" set="A"/>Pañcahi bhikkhave dhammehi samannāgato
yathābhataṁ nikkhitto evaṁ sagge katamehi pañcahi pāṇātipātā
paṭivirato hoti adinnādānā paṭivirato hoti kāmesu micchācārā
paṭivirato hoti musāvādā paṭivirato hoti surāmerayamajjapamādaṭṭhānā
paṭivirato hoti imehi kho bhikkhave pañcahi dhammehi samannāgato
yathābhataṁ nikkhitto evaṁ saggeti.
<p rend="subhead" sid="6">6, mittasuttaṃ</p>
<p n="146"/>Pañcahi bhikkhave dhammehi samannāgato bhikkhu mitto na
sevitabbo katamehi pañcahi kammantaṁ kāreti adhikaraṇaṁ ādiyati
pāmokkhesu bhikkhūsu paṭiviruddho hoti dīghacārikaṁ avatthānacārikaṁ <note n="3">Ma. Yu. anavatthacārikaṁ.</note> anuyutto
viharati na paṭibalo hoti kālena kālaṁ dhammiyā kathāya
<pb n="5.192"/>
Sandassetuṁ samādapetuṁ samuttejetuṁ sampahaṁsetuṁ imehi kho bhikkhave
pañcahi dhammehi samannāgato bhikkhu mitto na sevitabbo. Pañcahi
bhikkhave dhammehi samannāgato bhikkhu mitto sevitabbo katamehi
pañcahi na kammantaṁ kāreti na adhikaraṇaṁ ādiyati na pāmokkhesu
bhikkhūsu paṭiviruddho hoti na dīghacārikaṁ avatthānacārikaṁ <note n="1">Ma. Yu. anavatthacārikaṁ.</note> anuyutto
viharati paṭibalo hoti kālena kālaṁ dhammiyā kathāya sandassetuṁ
samādapetuṁ samuttejetuṁ sampahaṁsetuṁ imehi kho bhikkhave pañcahi
dhammehi samannāgato bhikkhu mitto sevitabboti.
<p rend="subhead" sid="7">7, asappurisadānasuttaṃ</p>
<p n="147"/>Pañcimāni bhikkhave asappurisadānāni katamāni pañca
asakkaccaṁ deti acitiṁ katvā <note n="2">Ma. acittīkatvā. Yu. acittikatvā. </note> deti asahatthā deti apaviṭṭhaṁ <note n="3">Ma. Yu. apaviddhaṁ.</note>
deti anāgamanadiṭṭhiko deti imāni kho bhikkhave pañca asappurisadānāni.
Pañcimāni bhikkhave sappurisadānāni katamāni pañca sakkaccaṁ
deti citiṁ katvā <note n="2">Ma. acittīkatvā. Yu. acittikatvā. </note> deti sahatthā deti anapaviṭṭhaṁ <note n="3">Ma. Yu. apaviddhaṁ.</note> deti
āgamanadiṭṭhiko deti imāni kho bhikkhave pañca sappurisadānānīti.
<p rend="subhead" sid="8">8, sappurisadānasuttaṃ</p>
<p n="148"/>Pañcimāni bhikkhave sappurisadānāni katamāni pañca
saddhāya dānaṁ deti sakkaccaṁ dānaṁ deti kālena dānaṁ deti
anuggahitacitto dānaṁ deti attānañca parañca anupahacca dānaṁ
deti. Saddhāya kho pana bhikkhave dānaṁ datvā yattha yattha tassa
<pb n="5.193"/>
Dānassa vipāko nibbattati aḍḍho ca hoti mahaddhano mahābhogo
abhirūpo ca hoti dassanīyo pāsādiko paramāya vaṇṇapokkharatāya
samannāgato. Sakkaccaṁ kho pana bhikkhave dānaṁ datvā yattha yattha
tassa dānassa vipāko nibbattati aḍḍho ca hoti mahaddhano
mahābhogo ye pissa te honti puttāti vā dārāti vā dāsāti
vā pessāti vā kammakarāti vā tepi susussanti <note n="1">Po. susūsanti. Ma. Yu. sussūsanti.</note> sotaṁ odahanti
aññācittaṁ upaṭṭhapenti. Kālena kho pana bhikkhave dānaṁ datvā
yattha yattha tassa dānassa vipāko nibbattati aḍḍho ca hoti
mahaddhano mahābhogo kālāgatā cassa atthā paripūrā <note n="2">Ma. Yu. pacurā.</note> honti.
Anuggahitacitto kho pana bhikkhave dānaṁ datvā yattha yattha tassa
dānassa vipāko nibbattati aḍḍho ca hoti mahaddhano mahābhogo
uḷāresu ca pañcasu kāmaguṇesu bhogāya cittaṁ namati. <pb ed="P" n="3.173" set="A"/>Attānañca
parañca anupahacca kho pana bhikkhave dānaṁ datvā yattha yattha tassa
dānassa vipāko nibbattati aḍḍho ca hoti mahaddhano
mahābhogo na cassa kutoci bhogānaṁ upaghāto āgacchati aggito
vā udakato vā rājato vā corato vā appiyato vā dāyādato
vā <note n="3">Ma. vāsaddo natthi.</note>. Imāni kho bhikkhave pañca sappurisadānānīti.
<p rend="subhead" sid="9">9, paṭhamasamayavimuttasuttaṃ</p>
<p n="149"/>Pañcime bhikkhave dhammā samayavimuttassa bhikkhuno
parihānāya saṁvattanti katame pañca kammārāmatā bhassārāmatā
<pb n="5.194"/>
Niddārāmatā saṅgaṇikārāmatā yathāvimuttaṁ cittaṁ na paccavekkhati ime kho
bhikkhave pañca dhammā samayavimuttassa bhikkhuno parihānāya saṁvattanti.
Pañcime bhikkhave dhammā samayavimuttassa bhikkhuno aparihānāya saṁvattanti
katame pañca na kammārāmatā na bhassārāmatā na niddārāmatā
na saṅgaṇikārāmatā yathāvimuttaṁ cittaṁ paccavekkhati ime kho
bhikkhave pañca dhammā samayavimuttassa bhikkhuno aparihānāya saṁvattantīti.
<p rend="subhead" sid="10">10, dutiyasamayavimuttasuttaṃ</p>
<p n="150"/>Pañcime bhikkhave dhammā samayavimuttassa bhikkhuno
parihānāya saṁvattanti katame pañca kammārāmatā bhassārāmatā
niddārāmatā indriyesu aguttadvāratā bhojane amattaññutā ime
kho bhikkhave pañca dhammā samayavimuttassa bhikkhuno parihānāya
saṁvattanti. Pañcime bhikkhave dhammā samayavimuttassa bhikkhuno aparihānāya
saṁvattanti katame pañca na kammārāmatā na bhassārāmatā na
niddārāmatā indriyesu guttadvāratā bhojane mattaññutā <pb ed="P" n="3.174" set="A"/>ime
kho bhikkhave pañca dhammā samayavimuttassa bhikkhuno aparihānāya
saṁvattantīti.
Tikaṇḍakīvaggo pañcamo.
Tassuddānaṁ
datvā avajānāti ārabhati ca sārandadatikaṇḍakinirayena ca <note n="1">Po. ārabbhati na ca tikaṇḍanirayena mittā asappurisaṁ sappurisena .... Ma.  ... tikaṇḍanirayen ca ... Yu. ... ārabbhatī ....</note>
mitto asappurisasappurisena samayavimuttaṁ apare dveti.
Tatiyo paṇṇāsako samatto.
<p rend="subhead" check="nosid">4, catutthapaṇṇāsakaṃ</p>
</xml>