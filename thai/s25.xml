<xml src="s25.xml">
<pgroup id="s25"/>
<readunit id="s25">4. okkantasaṃyuttaṃ</readunit>
<p rend="subhead" sid="1">1, cakkhusuttaṃ</p>
<pb n="3.278"/>
Okkantasaṁyuttaṁ
<p n="469"/>Sāvatthī. Cakkhuṁ bhikkhave aniccaṁ vipariṇāmi aññathābhāvi
sotaṁ aniccaṁ vipariṇāmi aññathābhāvi ghānaṁ aniccaṁ
vipariṇāmi aññathābhāvi jivhā aniccā vipariṇāmī aññathābhāvī
kāyo anicco vipariṇāmī aññathābhāvī mano anicco vipariṇāmī
aññathābhāvī. Yo bhikkhave ime dhamme evaṁ saddahati adhimuccati.
Ayaṁ vuccati saddhānusārī okkanto sammattaniyāmaṁ sappurisabhūmiṁ
okkanto vītivatto puthujjanabhūmiṁ abhabbo taṁ kammaṁ kātuṁ yaṁ
kammaṁ katvā nirayaṁ vā tiracchānayoniṁ vā pittivisayaṁ vā upapajjeyya
abhabbova <note n="1">Ma. Yu. ca. sabbattha evaṁ ñātabbaṁ.</note> tāva kālaṁ kātuṁ yāva na sotāpattiphalaṁ sacchikaroti.
Yassa kho bhikkhave ime dhammā evaṁ paññāya mattaso nijjhānaṁ
khamanti. Ayaṁ vuccati dhammānusārī okkanto sammattaniyāmaṁ sappurisabhūmiṁ
okkanto vītivatto puthujjanabhūmiṁ abhabbo taṁ kammaṁ kātuṁ yaṁ
kammaṁ katvā nirayaṁ vā tiracchānayoniṁ vā pittivisayaṁ vā upapajjeyya
abhabbova <note n="2">Ma. Yu. ca. sabbattha evaṁ ñātabbaṁ.</note> tāva kālaṁ kātuṁ yāva na sotāpattiphalaṁ sacchikaroti.
Yo bhikkhave ime dhamme evaṁ jānāti evaṁ passati. Ayaṁ vuccati
sotāpanno avinipātadhammo niyato sambodhiparāyanoti.
<p rend="subhead" sid="2">2, rūpasuttaṃ</p>
<p n="470"/>Sāvatthī. Rūpā bhikkhave aniccā vipariṇāmino aññathābhāvino
saddā aniccā vipariṇāmino aññathābhāvino gandhā
<pb n="3.279"/>
Aniccā vipariṇāmino aññathābhāvino rasā aniccā vipariṇāmino
aññathābhāvino phoṭṭhabbā aniccā vipariṇāmino aññathābhāvino
dhammā aniccā vipariṇāmino aññathābhāvino. <pb ed="P" n="3.226" set="S"/>Yo bhikkhave ime
dhamme evaṁ saddahati adhimuccati. Ayaṁ vuccati saddhānusārī okkanto
sammattaniyāmaṁ sappurisabhūmiṁ okkanto vītivatto puthujjanabhūmiṁ abhabbo
taṁ kammaṁ kātuṁ yaṁ kammaṁ katvā nirayaṁ vā tiracchānayoniṁ vā pittivisayaṁ
vā upapajjeyya abhabbova tāva kālaṁ kātuṁ yāva na sotāpattiphalaṁ
sacchikaroti. Yassa kho bhikkhave ime dhammā evaṁ paññāya mattaso
nijjhānaṁ khamanti. Ayaṁ vuccati dhammānusārī okkanto sammattaniyāmaṁ
sappurisabhūmiṁ okkanto vītivatto puthujjanabhūmiṁ abhabbo taṁ kammaṁ
kātuṁ yaṁ kammaṁ katvā nirayaṁ vā tiracchānayoniṁ vā pittivisayaṁ vā
upapajjeyya abhabbova tāva kālaṁ kātuṁ yāva na sotāpattiphalaṁ
sacchikaroti. Yo bhikkhave ime dhamme evaṁ jānāti <note n="1">Ma. pajānāti.</note> evaṁ passati.
Ayaṁ vuccati sotāpanno avinipātadhammo niyato sambodhiparāyanoti.
<p rend="subhead" sid="3">3, viññāṇasuttaṃ</p>
<p n="471"/>Sāvatthī. Cakkhuviññāṇaṁ bhikkhave aniccaṁ vipariṇāmi
aññathābhāvi sotaviññāṇaṁ .pe. Ghānaviññāṇaṁ. Jivhāviññāṇaṁ.
Kāyaviññāṇaṁ. Manoviññāṇaṁ aniccaṁ vipariṇāmi
aññathābhāvi. Yo bhikkhave .pe. Sacchikaroti. Yassa kho bhikkhave
.pe. Sacchikaroti. Yo bhikkhave .pe. Sambodhiparāyanoti.
<p rend="subhead" sid="4">4, samphassasuttaṃ</p>
<p n="472"/>Sāvatthī. Cakkhusamphasso bhikkhave anicco vipariṇāmī
<pb n="3.280"/>
Aññathābhāvī sotasamphasso. Ghānasamphasso. Jivhāsamphasso.
Kāyasamphasso. Manosamphasso anicco vipariṇāmī aññathābhāvī.
Yo bhikkhave ime dhamme evaṁ saddahati adhimuccati. Ayaṁ vuccati
saddhānusārī .pe. Sambodhiparāyanoti.
<p rend="subhead" sid="5">5, samphassajāsuttaṃ</p>
<p n="473"/>Sāvatthī. Cakkhusamphassajā bhikkhave vedanā aniccā
vipariṇāmī aññathābhāvī sotasamphassajā vedanā. Ghānasamphassajā
vedanā. Jivhāsamphassajā vedanā. Kāyasamphassajā vedanā.
Manosamphassajā vedanā aniccā vipariṇāmī aññathābhāvī. Yo
bhikkhave ime dhamme evaṁ saddahati adhimuccati. Ayaṁ vuccati
saddhānusārī .pe. Sambodhiparāyanoti.
<p rend="subhead" sid="6">6, rūpasaññāsuttaṃ</p>
<p n="474"/><pb ed="P" n="3.227" set="S"/>Sāvatthī. Rūpasaññā bhikkhave aniccā vipariṇāmī
aññathābhāvī saddasaññā. Gandhasaññā. Rasasaññā.
Phoṭṭhabbasaññā. Dhammasaññā aniccā vipariṇāmī aññathābhāvī.
Yo bhikkhave ime dhamme evaṁ saddahati adhimuccati. Ayaṁ
vuccati saddhānusārī .pe. Sambodhiparāyanoti.
<p rend="subhead" sid="7">7, rūpasañcetanāsuttaṃ</p>
<p n="475"/>Sāvatthī. Rūpasañcetanā bhikkhave aniccā vipariṇāmī
aññathābhāvī saddasañcetanā. Gandhasañcetanā. Rasasañcetanā.
Phoṭṭhabbasañcetanā. Dhammasañcetanā aniccā vipariṇāmī aññathābhāvī.
Yo bhikkhave ime dhamme evaṁ saddahati adhimuccati. Ayaṁ
vuccati saddhānusārī .pe. Sambodhiparāyanoti.
<p rend="subhead" sid="8">8, rūpataṇhāsuttaṃ</p>
<pb n="3.281"/>
<p n="476"/>Sāvatthī. Rūpataṇhā bhikkhave aniccā vipariṇāmī
aññathābhāvī saddataṇhā. Gandhataṇhā. Rasataṇhā.
Phoṭṭhabbataṇhā. Dhammataṇhā aniccā vipariṇāmī aññathābhāvī.
Yo bhikkhave ime dhamme evaṁ saddahati adhimuccati. Ayaṁ vuccati
saddhānusārī .pe. Sambodhiparāyanoti.
<p rend="subhead" sid="9">9, pathavīdhātusuttaṃ</p>
<p n="477"/>Sāvatthī. Paṭhavīdhātu bhikkhave aniccā vipariṇāmī
aññathābhāvī. Āpodhātu. Tejodhātu. Vāyodhātu.
Ākāsadhātu. Viññāṇadhātu aniccā vipariṇāmī aññathābhāvī.
Yo bhikkhave ime dhamme evaṁ saddahati adhimuccati. Ayaṁ vuccati
saddhānusārī .pe. Sambodhiparāyanoti.
<p rend="subhead" sid="10">10, khandhasuttaṃ</p>
<p n="478"/>Sāvatthī. Rūpaṁ bhikkhave aniccaṁ vipariṇāmi aññathābhāvi
vedanā aniccā vipariṇāmī aññathābhāvī saññā. Saṅkhārā
aniccā vipariṇāmino aññathābhāvino viññāṇaṁ aniccaṁ vipariṇāmi
aññathābhāvi. Yo bhikkhave ime dhamme evaṁ saddahati adhimuccati.
Ayaṁ vuccati saddhānusārī okkanto sammattaniyāmaṁ <pb ed="P" n="3.228" set="S"/>sappurisabhūmiṁ
okkanto vītivatto puthujjanabhūmiṁ abhabbo taṁ kammaṁ kātuṁ yaṁ
kammaṁ katvā nirayaṁ vā tiracchānayoniṁ vā pittivisayaṁ vā upapajjeyya
abhabbova tāva kālaṁ kātuṁ yāva na sotāpattiphalaṁ sacchikaroti.
Yassa kho bhikkhave ime dhammā evaṁ paññāya mattaso nijjhānaṁ
khamanti. Ayaṁ vuccati dhammānusārī okkanto sammattaniyāmaṁ sappurisabhūmiṁ
<pb n="3.282"/>
Okkanto vītivatto puthujjanabhūmiṁ abhabbo taṁ kammaṁ kātuṁ yaṁ
kammaṁ katvā nirayaṁ vā tiracchānayoniṁ vā pittivisayaṁ vā upapajjeyya
abhabbova tāva kālaṁ kātuṁ yāva na sotāpattiphalaṁ sacchikaroti.
Yo bhikkhave ime dhamme evaṁ pajānāti evaṁ passati. Ayaṁ vuccati
sotāpanno avinipātadhammo niyato sambodhiparāyanoti.
Okkantasaṁyuttaṁ.
Tassuddānaṁ
cakkhu rūpañca viññāṇaṁ phasso ca vedanāya ca
saññā ca cetanā taṇhā dhātu khandhena te dasāti.
</xml>