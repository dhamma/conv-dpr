<xml src="a4-26.xml">
<readunit id="a4-26">(26) 6. abhiññāvaggo</readunit>
<p rend="subhead" sid="1">1, abhiññāsuttaṃ</p>
Abhiññāvaggo chaṭṭho
<p n="254"/>Cattārome bhikkhave dhammā katame cattāro atthi
bhikkhave dhammā abhiññā pariññeyyā atthi bhikkhave dhammā
abhiññā pahātabbā atthi bhikkhave dhammā abhiññā bhāvetabbā
atthi bhikkhave dhammā abhiññā sacchikātabbā. Katame ca bhikkhave
dhammā abhiññā pariññeyyā pañcupādānakkhandhā ime vuccanti
<pb n="4.334"/>
Bhikkhave dhammā abhiññā pariññeyyā. Katame ca bhikkhave dhammā
abhiññā pahātabbā avijjā ca bhavataṇhā ca ime vuccanti
bhikkhave dhammā abhiññā pahātabbā. Katame ca bhikkhave dhammā
abhiññā bhāvetabbā samatho ca vipassanā ca ime vuccanti
bhikkhave dhammā abhiññā bhāvetabbā. Katame ca bhikkhave dhammā
abhiññā sacchikātabbā vijjā ca vimutti ca ime vuccanti
bhikkhave dhammā abhiññā sacchikātabbā. Ime kho bhikkhave cattāro
dhammāti.
<p rend="subhead" sid="2">2, pariyesanāsuttaṃ</p>
<p n="255"/>Catasso imā bhikkhave anariyapariyesanā katamā catasso
idha bhikkhave ekacco attanā jarādhammo samāno jarādhammaṁyeva
pariyesati attanā byādhidhammo samāno byādhidhammaṁyeva pariyesati
attanā maraṇadhammo samāno maraṇadhammaṁyeva pariyesati attanā
saṅkilesikadhammo samāno saṅkilesikadhammaṁyeva pariyesati imā kho bhikkhave
catasso anariyapariyesanā. Catasso imā bhikkhave ariyapariyesanā
katamā catasso idha bhikkhave ekacco attanā jarādhammo samāno
jarādhamme ādīnavaṁ viditvā ajaraṁ anuttaraṁ yogakkhemaṁ nibbānaṁ pariyesati
attanā byādhidhammo samāno byādhidhamme ādīnavaṁ viditvā abyādhiṁ
anuttaraṁ yogakkhemaṁ nibbānaṁ pariyesati attanā maraṇadhammo samāno
maraṇadhamme ādīnavaṁ viditvā amataṁ anuttaraṁ yogakkhemaṁ nibbānaṁ
pariyesati attanā saṅkilesikadhammo samāno saṅkilesikadhamme ādīnavaṁ
viditvā asaṅkiliṭṭhaṁ anuttaraṁ yogakkhemaṁ nibbānaṁ pariyesati. Imā kho
<pb n="4.335"/>
Bhikkhave catasso ariyapariyesanāti.
<p rend="subhead" sid="3">3, saṅgahavatthusuttaṃ</p>
<p n="256"/>Cattārīmāni bhikkhave saṅgahavatthūni katamāni cattāri
dānaṁ peyyavajjaṁ atthacariyā samānattatā imāni kho bhikkhave cattāri
saṅgahavatthūnīti.
<p rend="subhead" sid="4">4, mālukyaputtasuttaṃ</p>
<p n="257"/>Athakho āyasmā māluṅkyaputto <note n="1">Ma. Yu. mālukyaputto. ito paraṁ īdisameva.</note> yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi
ekamantaṁ nisinno kho āyasmā māluṅkyaputto bhagavantaṁ etadavoca
sādhu me bhante bhagavā saṅkhittena dhammaṁ desetu yamahaṁ bhagavato
dhammaṁ sutvā eko vūpakaṭṭho appamatto ātāpī pahitatto
vihareyyanti. Etthadāni māluṅkyaputta kiṁ dahare <note n="2">Ma. Yu. bhikkhū. </note> vakkhāma yatra hi
nāma tvaṁ jiṇṇo vuḍḍho mahallako tathāgatassa saṅkhittena ovādaṁ
yācasīti. Desetu me bhante bhagavā saṅkhittena dhammaṁ desetu
sugato saṅkhittena dhammaṁ appevanāmāhaṁ bhagavato bhāsitassa atthaṁ
jāneyyaṁ <note n="3">Ma. Yu. ājāneyyaṁ.</note> appevanāmāhaṁ bhagavato bhāsitassa dāyādo assanti.
Cattārome māluṅkyaputta taṇhuppādā yattha bhikkhuno taṇhā
uppajjamānā uppajjati katame cattāro cīvarahetu vā māluṅkyaputta
bhikkhuno taṇhā uppajjamānā uppajjati piṇḍapātahetu vā
māluṅkyaputta bhikkhuno taṇhā uppajjamānā uppajjati senāsanahetu
vā māluṅkyaputta bhikkhuno taṇhā uppajjamānā uppajjati itibhavābhavahetu
vā māluṅkyaputta bhikkhuno <pb ed="P" n="2.249" set="A"/>taṇhā uppajjamānā uppajjati
<pb n="4.336"/>
Ime kho māluṅkyaputta cattāro taṇhuppādā yattha bhikkhuno
taṇhā uppajjamānā uppajjati yato kho māluṅkyaputta bhikkhuno
taṇhā pahīnā hoti ucchinnamūlā tālāvatthukatā anabhāvaṁkatā
āyatiṁanuppādadhammā ayaṁ vuccati māluṅkyaputta bhikkhu acchejji <note n="1">Ma. Yu. acchecchi.</note> taṇhaṁ
vivaṭṭayi saññojanaṁ sammāmānābhisamayā antamakāsi dukkhassāti.
Athakho āyasmā māluṅkyaputto bhagavatā iminā ovādena ovadito
uṭṭhāyāsanā bhagavantaṁ abhivādetvā padakkhiṇaṁ katvā pakkāmi.
Athakho āyasmā māluṅkyaputto eko vūpakaṭṭho appamatto ātāpī
pahitatto viharanto nacirasseva yassatthāya kulaputtā sammadeva
agārasmā anagāriyaṁ pabbajanti tadanuttaraṁ brahmacariyapariyosānaṁ
diṭṭheva dhamme sayaṁ abhiññā sacchikatvā upasampajja vihāsi khīṇā
jāti vusitaṁ brahmacariyaṁ kataṁ karaṇīyaṁ nāparaṁ itthattāyāti
abbhaññāsi aññataro ca panāyasmā māluṅkyaputto arahataṁ ahosīti.
<p rend="subhead" sid="5">5, kulasuttaṃ</p>
<p n="258"/>Yānikānici bhikkhave kulāni bhogesu mahattaṁ pattāni
na ciraṭṭhitikāni bhavanti sabbāni tāni catūhi ṭhānehi etesaṁ vā
aññatarena katamehi catūhi naṭṭhaṁ na gavesanti jiṇṇaṁ na
paṭisaṅkharonti aparimitapānabhojanā <note n="2">Yu. ca.</note> honti dussīlaṁ itthiṁ vā
purisaṁ vā ādhipacce ṭhapenti yānikānici bhikkhave kulāni bhogesu
mahattaṁ pattāni na ciraṭṭhitikāni bhavanti sabbāni tāni imehi catūhi
<pb n="4.337"/>
Ṭhānehi etesaṁ vā aññatarena. Yānikānici bhikkhave kulāni bhogesu
mahattaṁ pattāni ciraṭṭhitikāni bhavanti sabbāni tāni catūhi ṭhānehi
etesaṁ vā aññatarena katamehi catūhi naṭṭhaṁ gavesanti jiṇṇaṁ
paṭisaṅkharonti <pb ed="P" n="2.250" set="A"/>parimitapānabhojanā <note n="1">Yu. ca.</note> honti sīlavantaṁ itthiṁ vā
purisaṁ vā ādhipacce ṭhapenti yānikānici bhikkhave kulāni bhogesu
mahattaṁ pattāni ciraṭṭhitikāni bhavanti sabbāni tāni imehi catūhi
ṭhānehi etesaṁ vā aññatarenāti.
<p rend="subhead" sid="6">6, paṭhamāajānīyasuttaṃ</p>
<p n="259"/>Catūhi bhikkhave aṅgehi samannāgato rañño bhadro
assājāniyo rājāraho hoti rājabhoggo rañño aṅgantveva saṅkhaṁ gacchati
katamehi catūhi idha bhikkhave rañño bhadro assājāniyo vaṇṇasampanno
ca hoti balasampanno ca javasampanno ca ārohapariṇāhasampanno ca
imehi kho bhikkhave catūhi aṅgehi samannāgato rañño bhadro assājāniyo
rājāraho hoti rājabhoggo rañño aṅgantveva saṅkhaṁ gacchati.
Evameva kho bhikkhave catūhi dhammehi samannāgato bhikkhu āhuneyyo
hoti .pe. Anuttaraṁ puññakkhettaṁ lokassa katamehi catūhi
idha bhikkhave bhikkhu vaṇṇasampanno ca hoti balasampanno ca javasampanno
ca ārohapariṇāhasampanno ca. Kathañca bhikkhave bhikkhu vaṇṇasampanno
hoti idha bhikkhave bhikkhu sīlavā hoti .pe. Samādāya
<pb n="4.338"/>
Sikkhati sikkhāpadesu evaṁ kho bhikkhave bhikkhu vaṇṇasampanno hoti.
Kathañca bhikkhave bhikkhu balasampanno hoti idha bhikkhave bhikkhu āraddhaviriyo
viharati akusalānaṁ dhammānaṁ pahānāya kusalānaṁ dhammānaṁ upasampadāya
thāmavā daḷhaparakkamo anikkhittadhuro kusalesu dhammesu evaṁ
kho bhikkhave bhikkhu balasampanno hoti. Kathañca bhikkhave bhikkhu javasampanno
hoti idha bhikkhave bhikkhu idaṁ dukkhanti yathābhūtaṁ pajānāti
.pe. <pb ed="P" n="2.251" set="A"/>Ayaṁ dukkhanirodhagāminī paṭipadāti yathābhūtaṁ pajānāti evaṁ
kho bhikkhave bhikkhu javasampanno hoti. Kathañca bhikkhave bhikkhu
ārohapariṇāhasampanno hoti idha bhikkhave bhikkhu lābhī hoti
cīvarapiṇḍapātasenāsanagilānapaccayabhesajjaparikkhārānaṁ evaṁ kho bhikkhave bhikkhu
ārohapariṇāhasampanno hoti. Imehi kho bhikkhave catūhi dhammehi
samannāgato bhikkhu āhuneyyo hoti .pe. Anuttaraṁ puññakkhettaṁ
lokassāti.
<p rend="subhead" sid="7">7, dutiyāajānīyasuttaṃ</p>
<p n="260"/>Catūhi bhikkhave aṅgehi samannāgato rañño bhadro
assājāniyo rājāraho hoti rājabhoggo rañño aṅgantveva saṅkhaṁ
gacchati katamehi catūhi idha bhikkhave rañño bhadro assājāniyo
vaṇṇasampanno ca hoti balasampanno ca javasampanno ca
ārohapariṇāhasampanno ca imehi kho bhikkhave catūhi aṅgehi samannāgato
rañño bhadro assājāniyo rājāraho hoti rājabhoggo rañño
aṅgantveva saṅkhaṁ gacchati. Evameva kho bhikkhave catūhi dhammehi
<pb n="4.339"/>
Samannāgato bhikkhu āhuneyyo hoti .pe. Anuttaraṁ puññakkhettaṁ
lokassa katamehi catūhi idha bhikkhave bhikkhu vaṇṇasampanno
ca hoti balasampanno ca javasampanno ca ārohapariṇāhasampanno ca.
Kathañca bhikkhave bhikkhu vaṇṇasampanno hoti idha bhikkhave bhikkhu
sīlavā hoti .pe. Samādāya sikkhati sikkhāpadesu evaṁ kho
bhikkhave bhikkhu vaṇṇasampanno hoti. Kathañca bhikkhave bhikkhu balasampanno
hoti idha bhikkhave bhikkhu āraddhaviriyo viharati akusalānaṁ
dhammānaṁ pahānāya kusalānaṁ dhammānaṁ upasampadāya thāmavā daḷhaparakkamo
anikkhittadhuro kusalesu dhammesu evaṁ kho bhikkhave bhikkhu
balasampanno hoti. Kathañca bhikkhave bhikkhu javasampanno hoti idha
bhikkhave bhikkhu āsavānaṁ <pb ed="P" n="2.252" set="A"/>khayā anāsavaṁ cetovimuttiṁ paññāvimuttiṁ
diṭṭheva dhamme sayaṁ abhiññā sacchikatvā upasampajja viharati evaṁ
kho bhikkhave bhikkhu javasampanno hoti. Kathañca bhikkhave bhikkhu
ārohapariṇāhasampanno hoti idha bhikkhave bhikkhu lābhī hoti
cīvarapiṇḍapātasenāsanagilānapaccayabhesajjaparikkhārānaṁ evaṁ kho bhikkhave
bhikkhu ārohapariṇāhasampanno hoti. Imehi kho bhikkhave catūhi
dhammehi samannāgato bhikkhu āhuneyyo hoti .pe. Anuttaraṁ
puññakkhettaṁ lokassāti.
<p rend="subhead" sid="8">8, balasuttaṃ</p>
<p n="261"/>Cattārīmāni bhikkhave balāni katamāni cattāri viriyabalaṁ
satibalaṁ samādhibalaṁ paññābalaṁ imāni kho bhikkhave cattāri
<pb n="4.340"/>
Balānīti.
<p rend="subhead" sid="9">9, araññasuttaṃ</p>
<p n="262"/>Catūhi bhikkhave dhammehi samannāgato bhikkhu nālaṁ araññavanapatthāni
pantāni senāsanāni paṭisevituṁ katamehi catūhi kāmavitakkena
byāpādavitakkena vihiṁsāvitakkena duppañño hoti jaḷo
eḷamūgo imehi kho bhikkhave catūhi dhammehi samannāgato bhikkhu
nālaṁ araññavanapatthāni pantāni senāsanāni paṭisevituṁ. Catūhi bhikkhave
dhammehi samannāgato bhikkhu alaṁ araññavanapatthāni pantāni senāsanāni
paṭisevituṁ katamehi catūhi nekkhammavitakkena abyāpādavitakkena
avihiṁsāvitakkena paññavā hoti ajaḷo aneḷamūgo imehi kho
bhikkhave catūhi dhammehi samannāgato bhikkhu alaṁ araññavanapatthāni
pantāni senāsanāni paṭisevitunti.
<p rend="subhead" sid="10">10, kammasuttaṃ</p>
<p n="263"/>Catūhi <pb ed="P" n="2.253" set="A"/>bhikkhave dhammehi samannāgato bālo abyatto
asappuriso khataṁ upahataṁ attānaṁ pariharati sāvajjo ca hoti
sānuvajjo viññūnaṁ bahuñca apuññaṁ pasavati katamehi catūhi
sāvajjena kāyakammena sāvajjena vacīkammena sāvajjena manokammena
sāvajjāya diṭṭhiyā imehi kho bhikkhave catūhi dhammehi samannāgato
bālo abyatto asappuriso khataṁ upahataṁ attānaṁ pariharati sāvajjo
ca hoti sānuvajjo viññūnaṁ bahuñca apuññaṁ pasavati. Catūhi
bhikkhave dhammehi samannāgato paṇḍito byatto sappuriso akkhataṁ
anupahataṁ attānaṁ pariharati anavajjo ca hoti ananuvajjo viññūnaṁ
bahuñca puññaṁ pasavati katamehi catūhi anavajjena kāyakammena
<pb n="4.341"/>
Anavajjena vacīkammena anavajjena manokammena anavajjāya diṭṭhiyā
imehi kho bhikkhave catūhi dhammehi samannāgato paṇḍito byatto
sappuriso akkhataṁ anupahataṁ attānaṁ pariharati anavajjo ca hoti
ananuvajjo viññūnaṁ bahuñca puññaṁ pasavatīti.
Abhiññāvaggo chaṭṭho.
<note n="1">Ma. tassuddānaṁ.   abhiññā pariyesanā saṅgahaṁ mālukyaputto   kulaṁ dve ca ājānīyā balaṁ araññakammunāti.</note>
</xml>