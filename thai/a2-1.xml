<xml src="a2-1.xml">
<book id="an2">dukanipātapāḷi</book>
<p rend="subhead" check="nosid">1, paṭhamapaṇṇāsakaṃ</p>
<pgroup id="a2-1"/>
<readunit id="a2-1">1. kammakaraṇavaggo</readunit>
<p rend="subhead" sid="1">1, vajjasuttaṃ</p>
<pb n="2.61"/>
Suttantapiṭake aṅguttaranikāyassa
dukanipāto
namo tassa bhagavato arahato sammāsambuddhassa.
Paṭhamapaṇṇāsako
<p n="247"/>1 <pb ed="P" n="1.47" set="A"/>Evamme sutaṁ. Ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ. Bhagavā
etadavoca dvemāni bhikkhave vajjāni katamāni dve diṭṭhadhammikañca
vajjaṁ samparāyikañca vajjaṁ. Katamañca bhikkhave diṭṭhadhammikaṁ vajjaṁ
idha bhikkhave ekacco passati coraṁ āgucāriṁ rājāno gahetvā vividhā
kammakaraṇā <note n="1">Ma. kammakāraṇā. Po. vividhāni kammakaraṇāni.</note> karonte kasāhipi tāḷente vettehipi tāḷente
aḍḍhadaṇḍakehipi tāḷente hatthaṁpi chindante pādaṁpi chindante hatthapādaṁpi
chindante kaṇṇaṁpi chindante nāsaṁpi chindante kaṇṇanāsaṁpi chindante
bilaṅgathālikaṁpi karonte saṅkhamuṇḍikaṁpi karonte rāhumukhaṁpi karonte jotimālikaṁpi
karonte hatthappajjotikaṁpi karonte erakavaṭṭikaṁpi karonte
cīrakavāsikaṁpi karonte eṇeyyakaṁpi karonte baḷisamaṁsikaṁpi karonte
kahāpaṇakaṁpi <note n="2">Ma. kahāpaṇikampi.</note> karonte khārāpaṭicchakaṁpi <note n="3">Ma. Yu.  khārāpaṭicchikampi.</note> karonte palighaparivattakaṁpi <note n="4">Ma. Yu. palighaparivattikampi.</note>
karonte palālapīṭhakaṁpi karonte tattenapi telena osiñcante sunakhehipi
khādāpente jīvantaṁpi sūle uttāsente asināpi sīsaṁ chindante tassa
<pb n="2.62"/>
Evaṁ hoti yathārūpānaṁ kho pāpakānaṁ kammānaṁ hetu coraṁ āgucāriṁ
rājāno gahetvā vividhā kammakaraṇā karonti kasāhipi tāḷenti .pe.
Asināpi sīsaṁ chindanti ahañceva kho pana evarūpaṁ pāpakammaṁ kareyyaṁ
maṁpī rājāno gahetvā evarūpā vividhā kammakaraṇā kareyyuṁ kasāhipi
tāḷeyyuṁ .pe. Asināpi sīsaṁ chindeyyunti so diṭṭhadhammikassa vajjassa
bhīto na paresaṁ pābhataṁ palumpanto carati idaṁ vuccati bhikkhave
diṭṭhadhammikaṁ vajjaṁ. Katamañca bhikkhave samparāyikaṁ vajjaṁ idha bhikkhave
ekacco iti paṭisañcikkhati kāyaduccaritassa kho pāpako vipāko
abhisamparāyaṁ vacīduccaritassa kho pāpako vipāko abhisamparāyaṁ manoduccaritassa
kho pāpako vipāko abhisamparāyaṁ ahañceva kho pana
kāyena duccaritaṁ careyyaṁ vācāya duccaritaṁ careyyaṁ manasā duccaritaṁ
careyyaṁ kiñca taṁ yenāhaṁ kāyassa bhedā parammaraṇā apāyaṁ
duggatiṁ vinipātaṁ nirayaṁ upapajjeyyanti <pb ed="P" n="1.49" set="A"/>so samparāyikassa vajjassa
bhīto kāyaduccaritaṁ pahāya kāyasucaritaṁ bhāveti vacīduccaritaṁ pahāya
vacīsucaritaṁ bhāveti manoduccaritaṁ pahāya manosucaritaṁ bhāveti suddhaṁ
attānaṁ pariharati idaṁ vuccati bhikkhave samparāyikaṁ vajjaṁ. Imāni
kho bhikkhave dve vajjāni. Tasmā tiha bhikkhave evaṁ sikkhitabbaṁ
diṭṭhadhammikassa vajjassa bhāyissāma samparāyikassa vajjassa bhāyissāma
vajjabhīruno bhavissāma vajjabhayadassāvinoti evaṁ hi vo bhikkhave
sikkhitabbaṁ vajjabhīruno bhikkhave vajjabhayadassāvino etaṁ pāṭikaṅkhaṁ yaṁ
<p rend="subhead" sid="2">2, padhānasuttaṃ</p>
<pb n="2.63"/>
Parimuccissati sabbavajjehīti.
<p n="248"/>2 Dvemāni bhikkhave padhānāni durabhisambhavāni lokasmiṁ
katamāni dve yañca gihīnaṁ agāraṁ ajjhāvasataṁ cīvarapiṇḍapātasenāsana-
gilānapaccayabhesajjaparikkhārānuppādanatthaṁ padhānaṁ yañca agārasmā
anagāriyaṁ pabbajitānaṁ sabbūpadhipaṭinissaggatthaṁ padhānaṁ imāni kho
bhikkhave dve padhānāni durabhisambhavāni lokasmiṁ etadaggaṁ bhikkhave
imesaṁ dvinnaṁ padhānānaṁ yadidaṁ sabbūpadhipaṭinissaggatthaṁ padhānaṁ.
Tasmā tiha bhikkhava evaṁ sikkhitabbaṁ sabbūpadhipaṭinissaggatthaṁ padhānaṁ
padahissāmāti evaṁ hi vo bhikkhave sikkhitabbanti.
<p rend="subhead" sid="3">3, tapanīyasuttaṃ</p>
<p n="249"/>3 Dveme bhikkhave dhammā tapanīyā katame dve idha
bhikkhave ekaccassa kāyaduccaritaṁ kataṁ hoti akataṁ hoti kāyasucaritaṁ
vacīduccaritaṁ kataṁ hoti akataṁ hoti vacīsucaritaṁ manoduccaritaṁ kataṁ hoti
akataṁ hoti manosucaritaṁ so kāyaduccaritaṁ me katanti tappati akataṁ
me kāyasucaritanti tappati vacīduccaritaṁ me katanti tappati akataṁ
me vacīsucaritanti tappati manoduccaritaṁ me katanti tappati akataṁ
me manosucaritanti tappati ime kho bhikkhave dve dhammā tapanīyāti.
<p rend="subhead" sid="4">4, atapanīyasuttaṃ</p>
<p n="250"/>4 Dveme bhikkhave dhammā atapanīyā <pb ed="P" n="1.50" set="A"/>katame dve idha
bhikkhave ekaccassa kāyasucaritaṁ kataṁ hoti akataṁ hoti kāyaduccaritaṁ
vacīsucaritaṁ kataṁ hoti akataṁ hoti vacīduccaritaṁ manosucaritaṁ kataṁ hoti
akataṁ hoti manoduccaritaṁ so kāyasucaritaṁ me katanti na tappati
<pb n="2.64"/>
Akataṁ me kāyaduccaritanti na tappati vacīsucaritaṁ me katanti na
tappati akataṁ me vacīduccaritanti na tappati manosucaritaṁ me
katanti na tappati akataṁ me manoduccaritanti na tappati ime
kho bhikkhave dve dhammā atapanīyāti.
<p rend="subhead" sid="5">5, upaññātasuttaṃ</p>
<p n="251"/>5 Dvinnāhaṁ bhikkhave dhammānaṁ upaññāsiṁ yā ca
asantuṭṭhitā kusalesu dhammesu yā ca appaṭivāṇitā padhānasmiṁ. Appaṭivāṇaṁ
sudāhaṁ bhikkhave padahāmi kāmaṁ taco <note n="1">Ma. Yu. casaddo dissati.</note> nahāru ca aṭṭhi ca
avasissatu sarīre upasussatu maṁsalohitaṁ yantaṁ purisatthāmena purisaviriyena
purisaparakkamena pattabbaṁ na taṁ apāpuṇitvā viriyassa
saṇṭhānaṁ bhavissatīti tassa mayhaṁ bhikkhave appamādādhigatā bodhi appamādādhigato
anuttaro yogakkhemo. Tumhe cepi bhikkhave appaṭivāṇaṁ
padaheyyātha kāmaṁ taco <note n="2">Ma. Yu. casaddo dissati.</note> nahāru ca aṭṭhi ca avasissatu sarīre
upasussatu maṁsalohitaṁ yantaṁ purisatthāmena purisaviriyena purisaparakkamena
pattabbaṁ na taṁ apāpuṇitvā viriyassa saṇṭhānaṁ bhavissatīti tumhepi
bhikkhave na cirasseva yassatthāya kulaputtā sammadeva agārasmā
anagāriyaṁ pabbajanti tadanuttaraṁ brahmacariyapariyosānaṁ diṭṭheva dhamme sayaṁ
abhiññā sacchikatvā upasampajja viharissatha. Tasmā tiha bhikkhave
evaṁ sikkhitabbaṁ appaṭivāṇaṁ padahissāma kāmaṁ taco <note n="3">Ma. Yu. casaddo dissati.</note> nahāru ca
aṭṭhi ca avasissatu sarīre upasussatu maṁsalohitaṁ yantaṁ purisatthāmena
purisaviriyena purisaparakkamena pattabbaṁ na taṁ apāpuṇitvā viriyassa
<p rend="subhead" sid="6">6, saṃyojanasuttaṃ</p>
<pb n="2.65"/>
Saṇṭhānaṁ bhavissatīti evaṁ hi vo bhikkhave sikkhitabbanti.
<p n="252"/>6 Dveme bhikkhave dhammā katame dve yā ca
saññojaniyesu dhammesu assādānupassitā yā ca saññojaniyesu dhammesu
nibbidānupassitā. Saññojaniyesu bhikkhave dhammesu assādānupassī
viharanto rāgaṁ nappajahati <pb ed="P" n="1.51" set="A"/>dosaṁ nappajahati mohaṁ nappajahati rāgaṁ
appahāya dosaṁ appahāya mohaṁ appahāya na parimuccati jātiyā
jarāmaraṇena sokehi paridevehi dukkhehi domanassehi upāyāsehi na
parimuccati dukkhasmāti vadāmi. Saññojaniyesu bhikkhave dhammesu
nibbidānupassī viharanto rāgaṁ pajahati dosaṁ pajahati mohaṁ pajahati rāgaṁ
pahāya dosaṁ pahāya mohaṁ pahāya parimuccati jātiyā jarāmaraṇena
sokehi paridevehi dukkhehi domanassehi upāyāsehi parimuccati
dukkhasmāti vadāmi. Ime kho bhikkhave dve dhammāti.
<p rend="subhead" sid="7">7, kaṇhasuttaṃ</p>
<p n="253"/>7 Dveme bhikkhave dhammā kaṇhā katame dve
ahirikañca anottappañca ime kho bhikkhave dve dhammā kaṇhāti.
<p rend="subhead" sid="8">8, sukkasuttaṃ</p>
<p n="254"/>8 Dveme bhikkhave dhammā sukkā katame dve hirī
ca ottappañca ime kho bhikkhave dve dhammā sukkāti.
<p rend="subhead" sid="9">9, cariyasuttaṃ</p>
<p n="255"/>9 Dveme bhikkhave sukkā dhammā lokaṁ pālenti katame
dve hirī ca ottappañca ime kho bhikkhave dve sukkā dhammā
lokaṁ na pāleyyuṁ nayidha paññāyetha mātāti vā mātucchāti vā
<pb n="2.66"/>
Mātulānīti vā ācariyabhariyāti vā garūnaṁ dārāti vā sambhedaṁ
loko agamissa yathā ajeḷakā kukkuṭasūkarā soṇasigālā <note n="1">Ma. soṇasiṁgālā.</note>. Yasmā
ca kho bhikkhave ime dve sukkā dhammā lokaṁ pālenti tasmā
paññāyati mātāti vā mātucchāti vā mātulānīti vā
ācariyabhariyāti vā garūnaṁ dārāti vāti.
<p rend="subhead" sid="10">10, vassūpanāyikasuttaṃ</p>
<p n="256"/>10 Dvemā bhikkhave vassūpanāyikā katamā dve purimikā
ca pacchimikā ca imā kho bhikkhave dve vassūpanāyikāti.
Kammakaraṇavaggo paṭhamo.
</xml>