<xml src="d28.xml">
<pgroup id="d28"/>
<readunit id="d28">5. sampasādanīyasuttaṃ</readunit>
<p rend="subhead" sid="1">sāriputtasīhanādo</p>
<pb n="3.108"/>
Sampasādanīyasuttaṁ
<p n="73"/><pb ed="P" n="3.99" set="D"/>Evamme sutaṁ. Ekaṁ samayaṁ bhagavā nāḷandāyaṁ viharati
pāvārikambavane. Athakho āyasmā sārīputto yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinno kho āyasmā sārīputto bhagavantaṁ etadavoca
evaṁ pasanno ahaṁ bhante bhagavati na cāhu na ca bhavissati na
cetarahi vijjati añño samaṇo vā brāhmaṇo vā bhagavatā
bhiyyobhiññataro yadidaṁ sambodhiyanti. Oḷārā <note n="1">Ma. Yu. uḷārā.</note> kho te ayaṁ
sārīputta āsabhivācā bhāsitā ekaṁso gahito sīhanādo nadito
evaṁ pasanno ahaṁ bhante bhagavati na cāhu na ca bhavissati na
cetarahi vijjati añño samaṇo vā brāhmaṇo vā bhagavatā
bhiyyobhiññataro yadidaṁ sambodhiyanti.
<p n="74"/>Kiṁ nu kho te sārīputta ye te ahesuṁ atītamaddhānaṁ
arahanto sammāsambuddhā sabbe te bhagavanto cetasā ceto
paricca viditā evaṁsīlā te bhagavanto ahesuṁ itipi evaṁdhammā
te bhagavanto ahesuṁ itipi <pb ed="P" n="3.100" set="D"/>evaṁpaññā te bhagavanto ahesuṁ
itipi evaṁvihārī te bhagavanto ahesuṁ itipi evaṁvimuttā te
bhagavanto ahesuṁ itipīti. No hetaṁ bhanteti <note n="2">sabbavāresu itisaddo na dissati.</note>. Kiṁ pana te <note n="3">Yu. ayaṁ na dissati.</note>
sārīputta ye te bhavissanti anāgatamaddhānaṁ arahanto
<pb n="3.109"/>
Sammāsambuddhā sabbe te bhagavanto cetasā ceto paricca viditā
evaṁsīlā te bhagavanto bhavissanti itipi evaṁdhammā.
Evaṁpaññā. Evaṁvihārī. Evaṁvimuttā te bhagavanto bhavissanti
itipīti. No hetaṁ bhanteti. Kiṁ pana te sārīputta ahaṁ
etarahi arahaṁ sammāsambuddho cetasā ceto paricca vidito
evaṁsīlo bhagavā itipi evaṁdhammo. Evaṁpañño. Evaṁvihārī.
Evaṁvimutto bhagavā itipīti. No hetaṁ bhanteti. Ettha hi <note n="1">Ma. ca hi. Yu. carahi.</note> te
sārīputta atītānāgatapaccuppannesu arahantesu sammāsambuddhesu
cetopariyañāṇaṁ natthi atha kiñcarahi te ayaṁ sārīputta oḷārā
āsabhivācā bhāsitā ekaṁso gahito sīhanādo nadito evaṁ
pasanno ahaṁ bhante bhagavati na cāhu na ca bhavissati na cetarahi
vijjati añño samaṇo vā brāhmaṇo vā bhagavatā bhiyyobhiññataro
yadidaṁ sambodhiyanti. Na kho panetaṁ <note n="2">Ma. Yu. me.</note> bhante atītānāgatapaccuppannesu
arahantesu sammāsambuddhesu cetopariyañāṇaṁ atthi
apica me <note n="3">Yu. bhante.</note> dhammanvayo vidito seyyathāpi <pb ed="P" n="3.101" set="D"/>bhante rañño paccantimaṁ
nagaraṁ daḷhaddhālaṁ <note n="4">Ma. daḷhuddhātaṁ  Yu. daḷhuddātaṁ.</note> daḷhapākāratoraṇaṁ ekadvāraṁ tatrassa dovāriko
paṇḍito viyatto medhāvī aññātānaṁ nivāretā ñātānaṁ pavesetā
so tassa nagarassa sāmantā <note n="5">Ma. Yu. samantā.</note> anupariyāyapathaṁ anukkamamāno <note n="6">Yu. anukkamanate.</note> na
passeyya pākārasandhiṁ vā pākāravivaraṁ vā antamaso viḷāranikkhamanamattaṁpi
tassa evamassa ye keci oḷārikā pāṇā imaṁ
<pb n="3.110"/>
Nagaraṁ pavisanti vā nikkhamanti vā sabbe te iminā va dvārena
pavisanti vā nikkhamanti vāti evameva kho me bhante dhammanvayo
vidito ye te <note n="1">Ma. bhante.</note> ahesuṁ atītamaddhānaṁ arahanto sammāsambuddhā
sabbe te bhagavanto pañca nīvaraṇe pahāya cetaso upakkilese
paññāya dubbalīkaraṇe catūsu satipaṭṭhānesu supatiṭṭhitacittā satta
sambojjhaṅge <note n="2">Yu. bojjhaṅge.</note> yathābhūtaṁ bhāvetvā anuttaraṁ sammāsambodhiṁ
abhisambujjhiṁsu yepi te bhante bhavissanti anāgatamaddhānaṁ arahanto
sammāsambuddhā sabbe te bhagavanto pañca nīvaraṇe pahāya
cetaso upakkilese paññāya dubbalīkaraṇe catūsu satipaṭṭhānesu
supatiṭṭhitacittā satta sambojjhaṅge yathābhūtaṁ bhāvetvā anuttaraṁ
sammāsambodhiṁ abhisambujjhissanti bhagavāpi bhante etarahi arahaṁ
sammāsambuddho pañca nīvaraṇe pahāya cetaso upakkilese paññāya
dubbalīkaraṇe catūsu satipaṭṭhānesu supatiṭṭhitacitto satta sambojjhaṅge
yathābhūtaṁ bhāvetvā anuttaraṁ sammāsambodhiṁ abhisambuddho. Idhāhaṁ
bhante yena <pb ed="P" n="3.102" set="D"/>bhagavā tenupasaṅkamiṁ dhammassavanāya. Tassa <note n="3">Ma. Yu. me.</note>
bhante bhagavā dhammaṁ desesi <note n="4">Ma. deseti. </note> uttaruttaraṁ <note n="5">Yu. uttaruttariṁ.</note> paṇītapaṇītaṁ kaṇhasukkaṁ
sappaṭibhāgaṁ. Yathā yathā <note n="6">Ma. Yu. me.</note> bhante bhagavā dhammaṁ desesi uttaruttaraṁ <note n="5">Yu. uttaruttariṁ.</note>
paṇītapaṇītaṁ kaṇhasukkaṁ sappaṭibhāgaṁ tathā tathāhaṁ tasmiṁ dhamme
abhiññā idhekaccaṁ dhammaṁ dhammesu niṭṭhamagamaṁ satthari pasīdiṁ sammāsambuddho
bhagavā svākkhāto bhagavatā dhammo supaṭipanno saṅghoti <note n="7">Ma. sāvakasaṅghoti.</note>.
<p rend="subhead" sid="2">kusaladhammadesanā</p>
<pb n="3.111"/>
<p n="75"/>Aparaṁ pana bhante etadānuttariyaṁ yathā bhagavā dhammaṁ
deseti kusalesu dhammesu tatrīme kusalā dhammā seyyathīdaṁ
cattāro satipaṭṭhānā cattāro sammappadhānā cattāro iddhipādā
pañcindriyāni pañca balāni satta bojjhaṅgā ariyo aṭṭhaṅgiko
maggo. Idha bhante bhikkhu āsavānaṁ khayā anāsavaṁ cetovimuttiṁ
paññāvimuttiṁ diṭṭhe va dhamme sayaṁ abhiññā sacchikatvā
upasampajja viharati. Etadānuttariyaṁ bhante kusalesu dhammesu taṁ
bhagavā asesamabhijānāti taṁ bhagavato asesamabhijānato uttariabhiññeyyaṁ
natthi yadabhijānaṁ añño samaṇo vā brāhmaṇo
vā bhagavatā bhiyyobhiññataro assa yadidaṁ kusalesu dhammesu.
<p rend="subhead" sid="3">āyatanapaṇṇattidesanā</p>
<p n="76"/>Aparaṁ pana bhante etadānuttariyaṁ yathā bhagavā dhammaṁ
deseti āyatanappaṇṇattīsu <note n="1">Yu. āyatanapaññattīsu.</note>. Chayimāni bhante ajjhattikabāhirāni
āyatanāni cakkhuñceva rūpā ca sotañca saddā ca ghānañca
gandhā ca jivhā ca rasā ca kāyo ca phoṭṭhabbā ca mano ca
dhammā ca. Etadānuttariyaṁ bhante āyatanappaṇṇattīsu taṁ bhagavā
asesamabhijānāti taṁ bhagavato asesamabhijānato uttariabhiññeyyaṁ
natthi <pb ed="P" n="3.103" set="D"/>yadabhijānaṁ añño samaṇo vā brāhmaṇo vā bhagavatā
bhiyyobhiññataro assa yadidaṁ āyatanappaṇṇattīsu.
<p rend="subhead" sid="4">gabbhāvakkantidesanā</p>
<p n="77"/>Aparaṁ pana bhante etadānuttariyaṁ yathā bhagavā dhammaṁ
deseti gabbhāvakkantīsu. Catasso imā bhante gabbhāvakkantiyo.
<pb n="3.112"/>
Idha pana <note n="1">Ma. Yu. panasaddo na dissati.</note> bhante ekacco asampajāno <note n="2">Yu. asampajāno ceva.</note> mātu kucchiṁ okkamati
asampajāno mātu kucchismiṁ ṭhāti asampajāno mātu kucchimhā
nikkhamati ayaṁ paṭhamā gabbhāvakkanti. Puna caparaṁ bhante
idhekacco sampajāno hi <note n="3">Ma. hisaddo na  dissati. Yu. pi.</note> kho mātu kucchiṁ okkamati asampajāno
mātu kucchismiṁ ṭhāti asampajāno mātu kucchimhā nikkhamati ayaṁ
dutiyā gabbhāvakkanti. Puna caparaṁ bhante idhekacco sampajāno
mātu kucchiṁ okkamati sampajāno mātu kucchismiṁ ṭhāti
asampajāno mātu kucchimhā nikkhamati ayaṁ tatiyā gabbhāvakkanti.
Puna caparaṁ bhante idhekacco sampajāno mātu kucchiṁ okkamati
sampajāno mātu kucchismiṁ ṭhāti sampajāno mātu kucchimhā
nikkhamati ayaṁ catutthā gabbhāvakkanti. Etadānuttariyaṁ bhante
gabbhāvakkantīsu.
<p rend="subhead" sid="5">ādesanavidhādesanā</p>
<p n="78"/>Aparaṁ pana bhante etadānuttariyaṁ yathā bhagavā dhammaṁ
deseti ādesanavidhāsu. Catasso imā bhante ādesanavidhā.
Idha bhante ekacco nimittena ādisati evaṁpi te mano itthampi
te mano itipi te cittanti. So bahuṁ cepi ādisati tatheva
taṁ hoti no aññathāti <note n="4">Ma. Yu. itisaddo na dissati. evamupari.</note>. Ayaṁ paṭhamā ādesanvidhā. Puna caparaṁ
bhante idhekacco na heva kho nimittena ādisati apica kho
manussānaṁ vā amanussānaṁ vā devatānaṁ vā saddaṁ sutvā ādisati
evaṁpi te mano itthampi te mano itipi te cittanti.
<pb n="3.113"/>
So bahuñcepi ādisati tatheva taṁ hoti no aññathāti.
Ayaṁ dutiyā ādesanavidhā. Puna caparaṁ bhante idhekacco na heva
kho nimittena ādisati nāpi manussānaṁ vā amanussānaṁ vā devatānaṁ
vā saddaṁ sutvā <pb ed="P" n="3.104" set="D"/>ādisati apica kho vitakkayato vicārayato
vitakkavipphārasaddaṁ sutvā ādisati evaṁpi te mano itthampi
te mano itipi te cittanti. So bahuñcepi ādisati tatheva
taṁ hoti no aññathāti. Ayaṁ tatiyā ādesanavidhā. Puna
caparaṁ bhante idhekacco na heva kho nimittena ādisati nāpi
manussānaṁ vā amanussānaṁ vā devatānaṁ vā saddaṁ sutvā ādisati
napi vitakkayato vicārayato vitakkavipphārasaddaṁ sutvā ādisati
athakho <note n="1">Ma. Yu. apica kho.</note> vitakkavicārasamādhiṁ <note n="2">Yu. avitakkaṁ avicāraṁ samādhiṁ.</note> samāpannassa cetasā ceto paricca pajānāti
yathā imassa bhoto manosaṅkhārā paṇihitā tathā imassa cittassa
anantarā imaṁ <note n="3">Yu. amuṁ. </note> nāma vitakkaṁ vitakkessatīti. So bahuñcepi ādisati
tatheva taṁ hoti no aññathāti. Ayaṁ bhante <note n="4">Ma. Yu. ayaṁ na dissati.</note> catutthā ādesanavidhā.
Etadānuttariyaṁ bhante ādesanavidhāsu.
<p rend="subhead" sid="6">dassanasamāpattidesanā</p>
<p n="79"/>Aparaṁ pana bhante etadānuttariyaṁ yathā bhagavā dhammaṁ deseti
dassanasamāpattīsu. Catasso imā bhante dassanasamāpattiyo.
Idha bhante ekacco samaṇo vā brāhmaṇo vā ātappamanvāya
padhānamanvāya anuyogamanvāya appamādamanvāya sammāmanasikāramanvāya
tathārūpaṁ cetosamādhiṁ phusati yathāsamāhite citte imameva kāyaṁ uddhaṁ
<pb n="3.114"/>
Pādatalā adho kesamatthakā tacapariyantaṁ pūrannānappakārassa asucino
paccavekkhati atthi imasmiṁ kāye kesā lomā nakhā dantā taco
maṁsaṁ nahārū aṭṭhī aṭṭhimiñjaṁ <note n="1">Yu. aṭṭhimiñjā.</note> vakkaṁ hadayaṁ yakanaṁ kilomakaṁ pihakaṁ
papphāsaṁ antaṁ antaguṇaṁ udariyaṁ karīsaṁ pittaṁ semhaṁ pubbo
lohitaṁ sedo medo assu vasā kheḷo siṅghānikā lasikā muttanti
ayaṁ paṭhamā dassanasamāpatti. Puna <pb ed="P" n="3.105" set="D"/>caparaṁ bhante idhekacco samaṇo
vā brāhmaṇo vā ātappamanvāya .pe. Tathārūpaṁ cetosamādhiṁ
phusati yathāsamāhite citte imameva kāyaṁ uddhaṁ pādatalā adho
kesamatthakā tacapariyantaṁ pūrannānappakārassa asucino paccavekkhati
atthi imasmiṁ kāye kesā lomā .pe. Lasikā muttaṁ <note n="2">Ma. muttanti.</note> atikkamma
ca purisassa chavimaṁsalohitaṁ aṭṭhiṁ paccavekkhati ayaṁ dutiyā dassanasamāpatti.
Puna caparaṁ bhante idhekacco samaṇo vā brāhmaṇo
vā ātappamanvāya .pe. Tathārūpaṁ cetosamādhiṁ phusati yathāsamāhite
citte imameva kāyaṁ uddhaṁ pādatalā adho kesamatthakā
tacapariyantaṁ pūrannānappakārassa asucino paccavekkhati atthi imasmiṁ
kāye kesā lomā .pe. Lasikā muttaṁ <note n="2">Ma. muttanti.</note> atikkamma ca purisassa
chavimaṁsalohitaṁ aṭṭhiṁ paccavekkhati purisassa ca viññāṇasotaṁ pajānāti
ubhayato abbocchinnaṁ idhaloke patiṭṭhitañca paraloke patiṭṭhitañca
ayaṁ tatiyā dassanasamāpatti. Puna caparaṁ bhante idhekacco samaṇo vā
brāhmaṇo vā ātappamanvāya .pe. Lasikā muttaṁ <note n="2">Ma. muttanti.</note> atikkamma ca
<pb n="3.115"/>
Purisassa chavimaṁsalohitaṁ aṭṭhiṁ paccavekkhati purisassa ca viññāṇasotaṁ
pajānāti ubhayato abbocchinnaṁ idhaloke appatiṭṭhitañca
paraloke appatiṭṭhitañca ayaṁ catutthā dassanasamāpatti.
Etadānuttariyaṁ bhante dassanasamāpattīsu.
<p rend="subhead" sid="7">puggalapaṇṇattidesanā</p>
<p n="80"/>Aparaṁ pana bhante etadānuttariyaṁ yathā bhagavā dhammaṁ deseti
puggalapaṇṇattīsu. Sattime bhante puggalā ubhatobhāgavimutto
paññāvimutto kāyasakkhi <note n="1">Ma. kāyasakkhī.</note> diṭṭhippatto saddhāvimutto dhammānusārī
saddhānusārī. Etadānuttariyaṁ bhante puggalapaṇṇattīsu.
<p rend="subhead" sid="8">padhānadesanā</p>
<p n="81"/>Aparaṁ pana bhante etadānuttariyaṁ yathā bhagavā <pb ed="P" n="3.106" set="D"/>dhammaṁ
deseti padhānesu. Sattime bhante bojjhaṅgā <note n="2">Ma. sambojjhaṅgā.</note> satisambojjhaṅgo
dhammavicayasambojjhaṅgo viriyasambojjhaṅgo pītisambojjhaṅgo passaddhisambojjhaṅgo
samādhisambojjhaṅgo upekkhāsambojjhaṅgo.
Etadānuttariyaṁ bhante padhānesu.
<p rend="subhead" sid="9">paṭipadādesanā</p>
<p n="82"/>Aparaṁ pana bhante etadānuttariyaṁ yathā bhagavā dhammaṁ
deseti paṭipadāsu. Catasso imā bhante paṭipadā dukkhāpaṭipadā
dandhābhiññā dukkhāpaṭipadā khippābhiññā sukhāpaṭipadā dandhābhiññā
sukhāpaṭipadā khippābhiññāti <note n="3">Yu. itisaddo na dissati.</note> tatra bhante yāyaṁ paṭipadā
dukkhā dandhābhiññā ayaṁ pana bhante paṭipadā ubhayeneva hīnā
akkhāyati dukkhattā ca dandhattā ca. Tatra bhante yāyaṁ paṭipadā
dukkhā khippābhiññā ayaṁ pana bhante paṭipadā dukkhattā hīnā
<pb n="3.116"/>
Akkhāyati. Tatra bhante yāyaṁ paṭipadā sukhā dandhābhiññā ayaṁ
pana bhante paṭipadā dandhattā hīnā akkhāyati. Tatra bhante
yāyaṁ paṭipadā sukhā khippābhiññā ayaṁ pana bhante paṭipadā
ubhayeneva paṇītā akkhāyati sukhattā ca khippattā ca.
Etadānuttariyaṁ bhante paṭipadāsu.
<p rend="subhead" sid="10">bhassasamācārādidesanā</p>
<p n="83"/>Aparaṁ pana bhante etadānuttariyaṁ yathā bhagavā dhammaṁ
deseti bhassasamācāre. Idha bhante ekacco na ceva
musāvādupasañhitaṁ vācaṁ bhāsati na ca vebhūtiyaṁ pesuṇiyaṁ na ca sārambhajaṁ
jayāpekkho mantāmantā ca vācaṁ bhāsati nidhānavatiṁ kālena.
Etadānuttariyaṁ bhante bhassasamācāre.
<p n="84"/>Aparaṁ pana bhante etadānuttariyaṁ yathā bhagavā dhammaṁ
deseti purisasīlasamācāre. Idha bhante ekacco sacco cassa
saddho ca na ca kuhako na ca lapako na ca nemittiko na ca
nipphesiko <note n="1">Ma. Yu. nippesiko.</note> na ca <pb ed="P" n="3.107" set="D"/>lābhena lābhaṁ nijigiṁsanako <note n="2">Ma. nijigīsanako. Yu. nijigiṁsitā.</note> indriyesu guttadvāro
bhojanesu <note n="3">Ma. Yu. bhojane. </note> mattaññū samakārī jāgariyānuyogamanuyutto atandito
āraddhaviriyo jhāyī satimā kalyāṇapaṭibhāṇo gatimā dhitimā matimā <note n="4">Yu. mutimā.</note>
na ca kāmesu giddho sato ca nipako care <note n="5">Ma. Yu. ca.</note>. Etadānuttariyaṁ
bhante purisasīlasamācāre.
<p rend="subhead" sid="11">anusāsanavidhādesanā</p>
<p n="85"/>Aparaṁ pana bhante etadānuttariyaṁ yathā bhagavā dhammaṁ
deseti anusāsanavidhāsu catasso imā bhante anusāsanavidhā.
<pb n="3.117"/>
Jānāti bhante bhagavā paraṁ puggalaṁ paccattaṁ yonisomanasikārā
ayaṁ puggalo yathānusiṭṭhaṁ tathāpaṭipajjamāno tiṇṇaṁ saññojanānaṁ
parikkhayā sotāpanno bhavissati avinipātadhammo niyato sambodhiparāyanoti.
Jānāti bhante bhagavā paraṁ puggalaṁ paccattaṁ yonisomanasikārā
ayaṁ puggalo yathānusiṭṭhaṁ tathāpaṭipajjamāno tiṇṇaṁ
saññojanānaṁ parikkhayā rāgadosamohānaṁ tanuttā sakadāgāmī bhavissati
sakideva imaṁ lokaṁ āgantvā dukkhassantaṁ karissatīti. Jānāti
bhante bhagavā paraṁ puggalaṁ paccattaṁ yonisomanasikārā ayaṁ
puggalo yathānusiṭṭhaṁ tathāpaṭipajjamāno pañcannaṁ orambhāgiyānaṁ
saññojanānaṁ parikkhayā opapātiko bhavissati tattha parinibbāyī
anāvattidhammo tasmā lokāti. Jānāti bhante bhagavā paraṁ
puggalaṁ paccattaṁ yonisomanasikārā ayaṁ puggalo yathānusiṭṭhaṁ
tathāpaṭipajjamāno āsavānaṁ parikkhayā anāsavañcetovimuttiṁ
paññāvimuttiṁ diṭṭhe va dhamme sayaṁ abhiññā sacchikatvā upasampajja
viharissatīti. Etadānuttariyaṁ bhante anusāsanavidhāsu <note n="1">Yu. anusāsanividhāsu.</note>.
<p rend="subhead" sid="12">parapuggalavimuttiñāṇadesanā</p>
<p n="86"/><pb ed="P" n="3.108" set="D"/>Aparaṁ pana bhante etadānuttariyaṁ yathā bhagavā dhammaṁ
deseti parapuggalavimuttiñāṇe. Jānāti bhante bhagavā paraṁ
puggalaṁ paccattaṁ yonisomanasikārā ayaṁ puggalo tiṇṇaṁ
saññojanānaṁ parikkhayā sotāpanno bhavissati avinipātadhammo niyato
sambodhiparāyanoti. Jānāti bhante bhagavā paraṁ puggalaṁ paccattaṁ
<pb n="3.118"/>
Yonisomanasikārā ayaṁ puggalo tiṇṇaṁ saññojanānaṁ parikkhayā
rāgadosamohānaṁ tanuttā sakadāgāmī sakideva imaṁ lokaṁ āgantvā
dukkhassantaṁ karissatīti. Jānāti bhante bhagavā paraṁ puggalaṁ
paccattaṁ yonisomanasikārā ayaṁ puggalo pañcannaṁ orambhāgiyānaṁ
saññojanānaṁ parikkhayā opapātiko <note n="1">Ma. bhavissati.</note> tattha parinibbāyī anāvattidhammo
tasmā lokāti. Jānāti bhante bhagavā paraṁ puggalaṁ
paccattaṁ yonisomanasikārā ayaṁ puggalo āsavānaṁ khayā
anāsavañcetovimuttiṁ paññāvimuttiṁ diṭṭhe va dhamme sayaṁ abhiññā
sacchikatvā upasampajja viharissatīti. Etadānuttariyaṁ bhante
parapuggalavimuttiñāṇe.
<p rend="subhead" sid="13">sassatavādadesanā</p>
<p n="87"/>Aparaṁ pana bhante etadānuttariyaṁ yathā bhagavā dhammaṁ
deseti sassatavādesu. Tayome bhante sassatavādā. Idha
bhante ekacco samaṇo vā brāhmaṇo vā ātappamanvāya
.pe. Tathārūpañcetosamādhiṁ phusati yathāsamāhite citte anekavihitaṁ
pubbenivāsaṁ anussarati seyyathīdaṁ ekampi jātiṁ dvepi jātiyo
tissopi jātiyo catassopi jātiyo pañcapi jātiyo dasapi jātiyo
vīsaṁpi jātiyo tiṁsaṁpi jātiyo cattāḷīsaṁpi jātiyo paññāsaṁpi
jātiyo sataṁpi jātiṁ sahassaṁpi jātiṁ satasahassaṁpi jātiṁ anekānipi
jātisatāni anekānipi jātisahassāni anekānipi jātisatasahassāni
amutrāsiṁ evaṁnāmo evaṁgotto evaṁvaṇṇo evamāhāro
<pb n="3.119"/>
Evaṁsukhadukkhapaṭisaṁvedī <pb ed="P" n="3.109" set="D"/>evamāyupariyanto so tato cuto amutra udapādiṁ <note n="1">Yu. upapādiṁ.</note>
tatrāpāsiṁ evaṁnāmo evaṁgotto evaṁvaṇṇo evamāhāro
evaṁsukhadukkhapaṭisaṁvedī evamāyupariyanto so tato cuto idhupapannoti.
Iti sākāraṁ sauddesaṁ anekavihitaṁ pubbenivāsaṁ anussarati so
evamāha atītaṁ cāhaṁ <note n="2">Ma. Yu. pāhaṁ.</note> addhānaṁ jānāmi saṁvaṭṭi vā loko
vivaṭṭi vāti. Anāgataṁ cāhaṁ <note n="2">Ma. Yu. pāhaṁ.</note> addhānaṁ jānāmi saṁvaṭṭissati vā
loko vivaṭṭissati vāti. Sassato attā ca loko ca vañjho
ca <note n="3">Ma. Yu. casaddo na dissati. </note> kuṭaṭṭho esikaṭṭhāyī ṭhito te ca sattā sandhāvanti saṁsaranti
cavanti upapajjanti atthitveva sassatisamanti. Ayaṁ paṭhamo
sassatavādo. Puna caparaṁ bhante idhekacco samaṇo vā
brāhmaṇo vā ātappamanvāya .pe. Tathārūpaṁ cetosamādhiṁ
phusati yathāsamāhite citte anekavihitaṁ pubbenivāsaṁ anussarati
seyyathīdaṁ ekaṁpi saṁvaṭṭavivaṭṭaṁ dvepi saṁvaṭṭavivaṭṭāni tīṇipi
saṁvaṭṭavivaṭṭāni cattāripi saṁvaṭṭavivaṭṭāni pañcapi saṁvaṭṭavivaṭṭāni
dasapi saṁvaṭṭavivaṭṭāni <note n="4">vīsampi saṁvaṭaṭvivaṭṭāni.</note> amutrāsiṁ evaṁnāmo evaṁgotto
evaṁvaṇṇo evamāhāro evaṁsukhadukkhapaṭisaṁvedī evamāyupariyanto so
tato cuto amutra udapādiṁ tatrāpāsiṁ evaṁnāmo evaṁgotto
.pe. Evamāyupariyanto so tato cuto idhupapannoti. Iti
sākāraṁ sauddesaṁ anekavihitaṁ pubbenivāsaṁ anussarati so evamāha
atītaṁ kho cāhaṁ <note n="5">Ma. pāhaṁ. Yu. ahaṁ.</note> addhānaṁ <pb ed="P" n="3.110" set="D"/>jānāmi saṁvaṭṭi <note n="6">Yu. saṁvaṭṭipi ...  vivaṭṭipi ....</note> vā loko vivaṭṭi
<pb n="3.120"/>
Vāti. Anāgatañca khvāhaṁ addhānaṁ jānāmi saṁvaṭṭissati vā
loko vivaṭṭissati vāti. Sassato attā ca loko ca vañjho
kuṭaṭṭho esikaṭṭhāyī ṭhito te ca sattā sandhāvanti saṁsaranti
cavanti upapajjanti atthitveva sassatisamanti. Ayaṁ dutiyo
sassatavādo. Puna caparaṁ bhante idhekacco samaṇo vā brāhmaṇo
vā ātappamanvāya .pe. Tathārūpaṁ cetosamādhiṁ phusati
yathāsamāhite citte anekavihitaṁ pubbenivāsaṁ anussarati seyyathīdaṁ
dasapi saṁvaṭṭavivaṭṭāni vīsaṁpi saṁvaṭṭavivaṭṭāni tiṁsaṁpi saṁvaṭṭavivaṭṭāni
cattāḷīsaṁpi saṁvaṭṭavivaṭṭāni amutrāsiṁ evaṁnāmo evaṁgotto
evaṁvaṇṇo evamāhāro evaṁsukhadukkhapaṭisaṁvedī evamāyupariyanto
so tato cuto amutra udapādiṁ tatrāpāsiṁ evaṁnāmo .pe.
Iti sākāraṁ sauddesaṁ anekavihitaṁ pubbenivāsaṁ anussarati so
evamāha atītaṁ cāhaṁ addhānaṁ jānāmi saṁvaṭṭipi loko
vivaṭṭipīti. Anāgataṁ cāhaṁ addhānaṁ jānāmi saṁvaṭṭissatipi
loko vivaṭṭissatipīti <note n="1">vivaṭṭissatipi lokoti.</note>. Sassato attā ca loko ca vañjho
kuṭaṭṭho esikaṭṭhāyī ṭhito te ca sattā sandhāvanti saṁsaranti
cavanti upapajjanti atthitveva sassatisamanti. Ayaṁ bhante <note n="2">Yu. ayaṁ na dissati.</note> tatiyo
sassatavādo. Etadānuttariyaṁ bhante sassatavādesu.
<p rend="subhead" sid="14">pubbenivāsānussatiñāṇadesanā</p>
<p n="88"/>Aparaṁ pana bhante etadānuttariyaṁ yathā bhagavā dhammaṁ
deseti pubbenivāsānussatiñāṇe. Idha bhante ekacco samaṇo
<pb n="3.121"/>
Vā brāhmaṇo vā ātappamanvāya .pe. Tathārūpaṁ cetosamādhiṁ
phusati yathāsamāhite citte anekavihitaṁ pubbenivāsaṁ anussarati
seyyathīdaṁ ekaṁpi jātiṁ dvepi jātiyo tissopi jātiyo catassopi
jātiyo pañcapi jātiyo dasapi jātiyo vīsaṁpi jātiyo tiṁsaṁpi
jātiyo cattāḷīsaṁpi jātiyo paññāsaṁpi jātiyo sataṁpi jātiṁ
sahassaṁpi jātiṁ satasahassaṁpi jātiṁ anekepi saṁvaṭṭakappe anekepi
vivaṭṭakappe anekepi saṁvaṭṭavivaṭṭakappe .pe. Iti sākāraṁ
sauddesaṁ anekavihitaṁ pubbenivāsaṁ anussarati. Santi bhante
sattā <note n="1">Ma. Yu. devā.</note> yesaṁ ca <note n="2">Ma. Yu. casaddo na dissati.</note> na sakkā gaṇanāya vā saṅkhānena vā ayaṁ <note n="3">Ma. āyu. Yu. āyuṁ. </note>
saṅkhātuṁ apica yasmiṁ <note n="4">Ma. Yu. āmeṇḍitaṁ.</note> attabhāve abhinivutthapubbo <note n="5">Yu. abhinivutthapubbaṁ.</note> hoti yadi vā
rūpīsu yadi vā arūpīsu yadi vā saññīsu yadi vā asaññīsu
yadi vā nevasaññināsaññīsu iti sākāraṁ sauddesaṁ anekavihitaṁ <note n="6">Yu. ayaṁ pāṭho na dissati.</note>
pubbenivāsaṁ anussarati. Etadānuttariyaṁ bhante
pubbenivāsānussatiñāṇe.
<p rend="subhead" sid="15">cutūpapātañāṇadesanā</p>
<p n="89"/>Aparaṁ pana bhante etadānuttariyaṁ yathā bhagavā dhammaṁ
deseti sattānaṁ cutūpapātañāṇe. Idha bhante ekacco samaṇo vā
brāhmaṇo vā ātappamanvāya .pe. Tathārūpaṁ cetosamādhiṁ
phusati yathāsamāhite citte dibbena cakkhunā visuddhena atikkantamānusakena
satte passati cavamāne upapajjamāne hīne paṇīte
suvaṇṇe dubbaṇṇe sugate duggate yathākammūpage satte pajānāti
<pb n="3.122"/>
Ime vata bhonto sattā kāyaduccaritena samannāgatā vacīduccaritena
samannāgatā manoduccaritena samannāgatā ariyānaṁ upavādakā micchādiṭṭhikā
micchādiṭṭhikammasamādānā te kāyassa bhedā paraṁ maraṇā
apāyaṁ duggatiṁ vinipātaṁ nirayaṁ upapannā ime vā pana bhonto
sattā kāyasucaritena samannāgatā vacīsucaritena samannāgatā manosucaritena
samannāgatā ariyānaṁ anupavādakā sammādiṭṭhikā sammādiṭṭhikammasamādānā
te kāyassa bhedā <pb ed="P" n="3.112" set="D"/>paraṁ maraṇā sugatiṁ saggaṁ
lokaṁ upapannāti. Iti dibbena cakkhunā visuddhena atikkantamānusakena
satte passati cavamāne upapajjamāne hīne paṇīte
suvaṇṇe dubbaṇṇe sugate duggate yathākammūpage satte pajānāti.
Etadānuttariyaṁ bhante sattānaṁ cutūpapātañāṇe.
<p rend="subhead" sid="16">iddhividhadesanā</p>
<p n="90"/>Aparaṁ pana bhante etadānuttariyaṁ yathā bhagavā dhammaṁ
deseti iddhividhāsu. Dvemā bhante iddhividhāyo <note n="1">Yu. iddhiyo.</note>. Atthi bhante
iddhi sāsavā <note n="2">Yu. iddhi yā sāsavā.</note> saupadhikā no ariyāti vuccati. Atthi bhante iddhi
anāsavā <note n="3">Yu. iddhi yā anāsavā.</note> anupadhikā ariyāti vuccati. Katamā ca bhante iddhi
sāsavā <note n="2">Yu. iddhi yā sāsavā.</note> saupadhikā no ariyāti vuccati. Idha bhante ekacco
samaṇo vā brāhmaṇo vā ātappamanvāya padhānamanvāya anuyogamanvāya
appamādamanvāya sammāmanasikāramanvāya tathārūpaṁ cetosamādhiṁ
phusati yathāsamāhite citte anekavihitaṁ iddhividhaṁ paccanubhoti
ekopi hutvā bahudhā hoti bahudhāpi hutvā eko hoti āvibhāvaṁ
<pb n="3.123"/>
Tirobhāvaṁ tirokuḍḍaṁ tiropākāraṁ tiropabbataṁ asajjamāno gacchati
seyyathāpi ākāse paṭhaviyāpi ummujjanimmujjaṁ karoti seyyathāpi
udake udakepi abhijjamāne <note n="1">Yu. abhijjamāno.</note> gacchati seyyathāpi paṭhaviyaṁ ākāsepi
pallaṅkena caṅkamati <note n="2">Ma. Yu. kamati.</note> seyyathāpi pakkhī sakuṇo. Imepi candimasuriye
evaṁmahiddhike evaṁmahānubhāve pāṇinā parāmasati <note n="3">Yu. parimasati.</note> parimajjati yāva
brahmalokāpi kāyena vasaṁ vatteti. Ayaṁ bhante iddhi sāsavā saupadhikā
no ariyāti vuccati. Katamā ca bhante iddhi anāsavā anupadhikā
ariyāti vuccati. Idha bhante bhikkhu sace ākaṅkhati paṭikūle
appaṭikūlasaññī vihareyyanti appaṭikūlasaññī tattha viharati sace
ākaṅkhati appaṭikūle <pb ed="P" n="3.113" set="D"/>paṭikūlasaññī vihareyyanti paṭikūlasaññī
tattha viharati sace ākaṅkhati paṭikūle ca appaṭikūle ca appaṭikūlasaññī
vihareyyanti appaṭikūlasaññī tattha viharati sace ākaṅkhati
paṭikūle ca appaṭikūle ca paṭikūlasaññī vihareyyanti paṭikūlasaññī
tattha viharati sace ākaṅkhati paṭikūlañca appaṭikūlañca tadubhayaṁ
abhinivajjetvā upekkhako vihareyyaṁ sato sampajānoti upekkhako
tattha viharati sato sampajāno. Ayaṁ pana <note n="4">Ma. Yu.  panasaddo na dissati.</note> bhante iddhi anāsavā
anupadhikā ariyāti vuccati. Etadānuttariyaṁ bhante iddhividhāsu.
Taṁ bhagavā asesamabhijānāti taṁ bhagavato asesamabhijānato
uttariabhiññeyyaṁ <note n="5">Yu. uttariṁ.</note> natthi yadabhijānaṁ añño samaṇo vā brāhmaṇo
vā bhagavatā bhiyyobhiññataro natthi <note n="6">Ma. Yu. assa.</note> yadidaṁ iddhividhāsu.
<p rend="subhead" sid="17">aññathāsatthuguṇadassanaṃ</p>
<pb n="3.124"/>
<p n="91"/>Yantaṁ bhante saddhena kulaputtena pattabbaṁ āraddhaviriyena
thāmavatā purisatthāmena purisaviriyena purisaparakkamena purisadhorayhena
anuppattaṁ taṁ bhagavatā. Na ca bhante bhagavā kāmesu
kāmasukhallikānuyogamanuyutto hīnaṁ gammaṁ pothujjanikaṁ anariyaṁ anatthasañhitaṁ na ca
attakilamathānuyogamanuyutto dukkhaṁ anariyaṁ anatthasañhitaṁ catunnañca <note n="1">Yu. casaddo na dissati.</note>
bhagavā jhānānaṁ ābhicetasikānaṁ diṭṭhadhammasukhavihārānaṁ nikāmalābhī
<p rend="subhead" sid="18">anuyogadānappakāro</p>
akicchalābhī akasiralābhī. Sace maṁ bhante evaṁ puccheyya kinnu
kho āvuso sārīputta ahesuṁ atītamaddhānaṁ aññe samaṇā vā
brāhmaṇā vā bhagavatā bhiyyobhiññataro <note n="2">Ma. Yu. bhiyyobhiññatarā.</note> sambodhiyanti. Evaṁ
puṭṭho ahaṁ bhante noti vadeyyaṁ. Kiṁ panāvuso sārīputta
bhavissanti anāgatamaddhānaṁ aññe samaṇā vā brāhmaṇā vā
bhagavatā bhiyyobhiññataro <note n="2">Ma. Yu. bhiyyobhiññatarā.</note> sambodhiyanti. Evaṁ puṭṭho ahaṁ bhante
noti <pb ed="P" n="3.114" set="D"/>vadeyyaṁ. Kiṁ panāvuso sārīputta atthetarahi aññe samaṇā
vā brāhmaṇā vā <note n="3">Ma. Yu. añño  samaṇo vā brāhmaṇo vā.</note> bhagavatā bhiyyobhiññataro sambodhiyanti. Evaṁ
puṭṭho ahaṁ bhante noti vadeyyaṁ. Sace pana maṁ bhante evaṁ
puccheyya kiṁ nu kho āvuso sārīputta ahesuṁ atītamaddhānaṁ aññe
samaṇā vā brāhmaṇā vā bhagavatā samasamā sambodhiyanti.
Evaṁ puṭṭho ahaṁ bhante evanti vadeyyaṁ. Kiṁ panāvuso sārīputta
bhavissanti anāgatamaddhānaṁ aññe samaṇā vā brāhmaṇā vā
bhagavatā samasamā sambodhiyanti. Evaṁ puṭṭho ahaṁ bhante evanti
<pb n="3.125"/>
Vadeyyaṁ. Kiṁ panāvuso sārīputta atthetarahi aññe samaṇā vā
brāhmaṇā vā bhagavatā samasamā sambodhiyanti. Evaṁ puṭṭho ahaṁ
bhante noti vadeyyaṁ. Sace pana maṁ bhante evaṁ puccheyya
kasmā panāyasmā sārīputto ekaccaṁ abbhanujānāti ekaccaṁ na
abbhanujānātīti. Evaṁ puṭṭho ahaṁ bhante evaṁ byākareyyaṁ
sammukhā metaṁ āvuso bhagavato sutaṁ sammukhā paṭiggahitaṁ ahesuṁ
atītamaddhānaṁ arahanto sammāsambuddhā mayā samasamā sambodhiyanti
sammukhā metaṁ āvuso bhagavato sutaṁ sammukhā paṭiggahitaṁ
bhavissanti anāgatamaddhānaṁ arahanto sammāsambuddhā mayā samasamā
sambodhiyanti sammukhā metaṁ āvuso bhagavato sutaṁ sammukhā
paṭiggahitaṁ aṭṭhānametaṁ anavakāso yaṁ ekissā lokadhātuyā dve
arahanto sammāsambuddhā apubbaṁ acarimaṁ uppajjeyyuṁ netaṁ ṭhānaṁ
vijjatīti.
<p n="92"/>Kiñcāhaṁ <note n="1">Ma. Yu. kaccāhaṁ.</note> bhante <pb ed="P" n="3.115" set="D"/>evaṁ puṭṭho evaṁ byākaramāno vuttavādī
ceva ahaṁ bhagavato homi na ca bhagavantaṁ abhūtena abbhācikkhāmi
dhammassa cānudhammaṁ byākaromi na ca koci sahadhammiko vādānuvādo
gārayhaṭṭhānaṁ āgacchatīti. Taggha tvaṁ sārīputta evaṁ puṭṭho evaṁ
byākaramāno vuttavādī ceva me hosi na ca maṁ abhūtena
abbhācikkhasi dhammassa cānudhammaṁ byākarosi na ca koci sahadhammiko
vādānuvādo gārayhaṭṭhānaṁ āgacchatīti.
<p rend="subhead" sid="19">acchariyābbhutaṃ</p>
<pb n="3.126"/>
<p n="93"/>Evaṁ vutte āyasmā udāyi bhagavantaṁ etadavoca acchariyaṁ
bhante abbhutaṁ bhante tathāgatassa appicchatā santuṭṭhitā sallekhatā
yatra hi nāma tathāgato evaṁmahiddhiko evaṁmahānubhāvo atha ca pana
neva attānaṁ pātukarissati ekamekañcapi ito bhante dhammaṁ
aññatitthiyā paribbājakā attani samanupasseyyuṁ te tāvatakeneva paṭākaṁ
parihareyyuṁ acchariyaṁ bhante abbhutaṁ bhante tathāgatassa appicchatā
santuṭṭhitā sallekhatā yatra hi nāma tathāgato evaṁmahiddhiko
evaṁmahānubhāvo atha ca pana neva attānaṁ pātukarissatīti. Passa
kho tvaṁ udāyi tathāgatassa appicchatā santuṭṭhitā sallekhatā
yatra hi nāma tathāgato evaṁmahiddhiko evaṁmahānubhāvo atha ca
pana neva attānaṁ pātukarissatīti ekamekañcapi ito udāyi dhammaṁ
aññatitthiyā paribbājakā attani samanupasseyyuṁ te tāvatakeneva
paṭākaṁ parihareyyuṁ passa kho tvaṁ udāyi tathāgatassa appicchatā
santuṭṭhitā sallekhatā yatra hi nāma tathāgato evaṁmahiddhiko
evaṁmahānubhāvo atha ca pana neva attānaṁ pātukarissatīti.
Athakho bhagavā āyasmantaṁ sārīputtaṁ āmantesi yasmātiha <note n="1">Ma. Yu. tasmātiha.</note> tvaṁ
sārīputta imaṁ dhammapariyāyaṁ abhikkhaṇaṁ bhāseyyāsi bhikkhūnaṁ bhikkhunīnaṁ
upāsakānaṁ upāsikānaṁ yesaṁpi hi sārīputta moghapurisānaṁ bhavissati
tathāgate kaṅkhā vā vimati vā tesaṁpīmaṁ <note n="2">Ma. tesamimaṁ. Yu. tesampimaṁ.</note> dhammapariyāyaṁ sutvā
tathāgate <note n="3">Yu. sutvā yā  tathāgate.</note> kaṅkhā vā vimati vā sā pahīyissatīti. Iti hidaṁ āyasmā
<pb n="3.127"/>
Sārīputto bhagavato sammukhā sampasādaṁ pavedesi. Tasmā imassa
veyyākaraṇassa sampasādanīyantveva adhivacananti.
Sampasādanīyasuttaṁ niṭṭhitaṁ pañcamaṁ.
</xml>