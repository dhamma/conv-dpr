<xml src="a3-5.xml">
<readunit id="a3-5">5. cūḷavaggo</readunit>
<p rend="subhead" sid="1">1, sammukhībhāvasuttaṃ</p>
Cūḷavaggo pañcamo
<p n="480"/>41 Tiṇṇaṁ bhikkhave sammukhībhāvā saddho kulaputto bahuṁ
puññaṁ pasavati katamesaṁ tiṇṇaṁ saddhāya bhikkhave sammukhībhāvā
saddho kulaputto bahuṁ puññaṁ pasavati deyyadhammassa bhikkhave
sammukhībhāvā saddho kulaputto bahuṁ puññaṁ pasavati dakkhiṇeyyānaṁ
bhikkhave sammukhībhāvā saddho kulaputto bahuṁ puññaṁ pasavati imesaṁ
kho bhikkhave tiṇṇaṁ sammukhībhāvā saddho kulaputto bahuṁ puññaṁ
pasavatīti.
<p rend="subhead" sid="2">2, tiṭhānasuttaṃ</p>
<p n="481"/>42 Tīhi bhikkhave ṭhānehi saddho pasanno veditabbo
katamehi tīhi sīlavantānaṁ <note n="1">Yu. sīlavataṁ.</note> dassanakāmo hoti saddhammaṁ sotukāmo
<pb n="3.191"/>
Hoti vigatamalamaccherena cetasā agāraṁ ajjhāvasati muttacāgo
payatapāṇi vossaggarato yācayogo dānasaṁvibhāgarato imehi kho
bhikkhave tīhi ṭhānehi saddho pasanno veditabboti.
Dassanakāmo sīlavataṁ saddhammaṁ sotumicchati
vineyya maccheramalaṁ <pb ed="P" n="1.151" set="A"/>sa ve saddhoti vuccatīti.
<p rend="subhead" sid="3">3, atthavasasuttaṃ</p>
<p n="482"/>43 Tayo bhikkhave atthavase sampassamānena alameva
paresaṁ dhammaṁ desetuṁ katame tayo yo dhammaṁ deseti so atthapaṭisaṁvedī
ca hoti dhammapaṭisaṁvedī ca yo dhammaṁ suṇāti so
atthapaṭisaṁvedī ca hoti dhammapaṭisaṁvedī ca yo ceva dhammaṁ deseti
yo ca dhammaṁ suṇāti ubho atthapaṭisaṁvedino ca honti dhammapaṭisaṁvedino
ca ime kho bhikkhave tayo atthavase sampassamānena
alameva paresaṁ dhammaṁ desetunti.
<p rend="subhead" sid="4">4, kathāpavattisuttaṃ</p>
<p n="483"/>44 Tīhi bhikkhave ṭhānehi kathā pavattanī hoti katamehi
tīhi yo dhammaṁ deseti so atthapaṭisaṁvedī ca hoti dhammapaṭisaṁvedī
ca yo dhammaṁ suṇāti so atthapaṭisaṁvedī ca hoti dhammapaṭisaṁvedī
ca yo ceva dhammaṁ deseti yo ca dhammaṁ suṇāti ubho atthapaṭisaṁvedino
ca honti dhammapaṭisaṁvedino ca imehi kho <note n="1">Yu. khosaddo natthi.</note> bhikkhave tīhi
ṭhānehi kathā pavattanī hotīti.
<p rend="subhead" sid="5">5, paṇḍitasuttaṃ</p>
<p n="484"/>45 Tīṇīmāni bhikkhave paṇḍitapaññattāni sappurisapaññattāni
katamāni tīṇi dānaṁ bhikkhave paṇḍitapaññattaṁ sappurisapaññattaṁ
<pb n="3.192"/>
Pabbajjā bhikkhave paṇḍitapaññattā sappurisapaññattā
mātāpitunnaṁ bhikkhave upaṭṭhānaṁ paṇḍitapaññattaṁ sappurisapaññattaṁ
imāni kho bhikkhave tīṇi paṇḍitapaññattāni sappurisapaññattānīti.
Sabbhi dānaṁ upaññattaṁ ahiṁsā saññamo damo
mātāpitūpaṭṭhānaṁ santānaṁ brahmacārinaṁ
sataṁ etāni ṭhānāni yāni sevetha paṇḍito
ariyo dassanasampanno sa lokaṁ bhajate sivanti.
<p rend="subhead" sid="6">6, sīlavantasuttaṃ</p>
<p n="485"/>46 Yaṁ bhikkhave sīlavanto pabbajitā gāmaṁ vā nigamaṁ vā
upanissāya viharanti tattha <pb ed="P" n="1.152" set="A"/>manussā tīhi ṭhānehi bahuṁ puññaṁ
pasavanti katamehi tīhi kāyena vācāya manasā yaṁ bhikkhave
sīlavanto pabbajitā gāmaṁ vā nigamaṁ vā upanissāya viharanti tattha
manussā imehi tīhi ṭhānehi bahuṁ puññaṁ pasavantīti.
<p rend="subhead" sid="7">7, saṅkhatalakkhaṇasuttaṃ</p>
<p n="486"/>47 Tīṇīmāni bhikkhave saṅkhatassa saṅkhatalakkhaṇāni katamāni
tīṇi uppādo paññāyati vayo paññāyati ṭhitassa aññathattaṁ
paññāyati imāni kho bhikkhave tīṇi saṅkhatassa saṅkhatalakkhaṇānīti.
<p rend="subhead" sid="8">8, asaṅkhatalakkhaṇasuttaṃ</p>
<p n="487"/>48 Tīṇīmāni bhikkhave asaṅkhatassa asaṅkhatalakkhaṇāni katamāni
tīṇi na uppādo paññāyati na vayo paññāyati na ṭhitassa
aññathattaṁ paññāyati imāni kho bhikkhave tīṇi asaṅkhatassa
asaṅkhatalakkhaṇānīti.
<p rend="subhead" sid="9">9, pabbatarājasuttaṃ</p>
<p n="488"/>49 Himavantaṁ bhikkhave pabbatarājaṁ nissāya mahāsālā
<pb n="3.193"/>
Tīhi vaḍḍhīhi vaḍḍhanti katamāhi <note n="1">Ma. Yu. katamehi.</note> tīhi sākhāpattapalāsena vaḍḍhanti
tacapappaṭikāya vaḍḍhanti pheggusārena vaḍḍhanti himavantaṁ bhikkhave
pabbatarājaṁ nissāya mahāsālā imāhi tīhi vaḍḍhīhi vaḍḍhanti. Evameva
kho bhikkhave saddhaṁ kulapatiṁ nissāya antojano tīhi vaḍḍhīhi vaḍḍhati
katamāhi <note n="2">Ma. Yu. katamehi.</note> tīhi saddhāya vaḍḍhati sīlena vaḍḍhati paññāya
vaḍḍhati saddhaṁ bhikkhave kulapatiṁ nissāya antojano imāhi tīhi
vaḍḍhīhi vaḍḍhatīti.
Yathāpi pabbato selo araññasmiṁ brahāvane
taṁ rukkhaṁ <note n="3">Ma. rukkhā.</note> upanissāya vaḍḍhantete vanappatī
tatheva sīlasampannaṁ saddhaṁ kulapatiṁ idha
upanissāya vaḍḍhanti puttadārā ca bandhavā
amaccā ñātisaṅghā ca yecassa anujīvino.
Tyāssa sīlavato sīlaṁ cāgaṁ sucaritāni ca
passamānānukubbanti ye <note n="4">Ma. attamatthaṁ vicakkhaṇā.</note> bhavanti vicakkhaṇā
idha dhammaṁ caritvāna maggaṁ sugatigāminaṁ
nandino devalokasmiṁ modanti kāmakāminoti.
<p rend="subhead" sid="10">10, ātappakaraṇīyasuttaṃ</p>
<p n="489"/>50 Tīhi bhikkhave ṭhānehi ātappaṁ karaṇīyaṁ katamehi tīhi
anuppannānaṁ pāpakānaṁ akusalānaṁ dhammānaṁ anuppādāya ātappaṁ
<pb n="3.194"/>
Karaṇīyaṁ anuppannānaṁ kusalānaṁ dhammānaṁ uppādāya ātappaṁ karaṇīyaṁ
uppannānaṁ sārīrikānaṁ vedanānaṁ dukkhānaṁ tibbānaṁ kharānaṁ kaṭukānaṁ
asātānaṁ amanāpānaṁ pāṇaharānaṁ adhivāsanāya ātappaṁ karaṇīyaṁ <note n="1">Ma. Yu. ito paraṁ imehi tīhi bhikkhave ṭhānehi ātappaṁ karaṇīyanti dissati. </note> yato
kho bhikkhave bhikkhu anuppannānaṁ pāpakānaṁ akusalānaṁ dhammānaṁ
anuppādāya ātappaṁ karoti anuppannānaṁ kusalānaṁ dhammānaṁ uppādāya
ātappaṁ karoti uppannānaṁ sārīrikānaṁ vedanānaṁ dukkhānaṁ tibbānaṁ
kharānaṁ kaṭukānaṁ asātānaṁ amanāpānaṁ pāṇaharānaṁ adhivāsanāya ātappaṁ
karoti ayaṁ vuccati bhikkhave bhikkhu ātāpī nipako sato sammā
dukkhassa antakiriyāyāti.
<p rend="subhead" sid="11">11, mahācorasuttaṃ</p>
<p n="490"/>51 Tīhi bhikkhave aṅgehi samannāgato mahācoro sandhimpi
chindati nillopampi harati ekāgārikampi karoti paripanthepi tiṭṭhati
katamehi tīhi idha bhikkhave mahācoro visamanissito ca hoti
gahananissito ca hoti balavanissito ca hoti. Kathañca bhikkhave
mahācoro visamanissito hoti idha bhikkhave mahācoro nadīviduggaṁ vā
nissito hoti pabbatavisamaṁ vā evaṁ kho bhikkhave mahācoro
visamanissito hoti. Kathañca bhikkhave mahācoro gahananissito hoti <pb ed="P" n="1.154" set="A"/>
idha bhikkhave mahācoro tiṇagahanaṁ vā nissito hoti rukkhagahanaṁ vā
rodhaṁ <note n="2">Po. gehaṁ. Yu. gedhaṁ.</note> vā mahāvanasaṇḍaṁ vā evaṁ kho bhikkhave mahācoro
gahananissito hoti. Kathañca bhikkhave mahācoro balavanissito hoti
<pb n="3.195"/>
Idha bhikkhave mahācoro rājānaṁ vā rājamahāmattānaṁ vā nissito hoti
tassa evaṁ hoti sace maṁ koci kiñci vakkhati ime me
rājāno vā rājamahāmattā vā pariyodhāya atthaṁ bhaṇissantīti sace
naṁ koci kiñci āha tyāssa rājāno vā rājamahāmattā vā
pariyodhāya atthaṁ bhaṇanti evaṁ kho bhikkhave mahācoro balavanissito
hoti. Imehi kho bhikkhave tīhi aṅgehi samannāgato mahācoro
sandhimpi chindati nillopampi harati ekāgārikampi karoti paripanthepi
tiṭṭhati. Evameva kho bhikkhave tīhi dhammehi <note n="1">Ma. aṅgehi.</note> samannāgato pāpabhikkhu
khataṁ upahataṁ attānaṁ pariharati sāvajjo ca hoti sānuvajjo
viññūnaṁ bahuñca apuññaṁ pasavati katamehi tīhi idha bhikkhave
pāpabhikkhu visamanissito ca hoti gahananissito ca balavanissito
ca. Kathañca bhikkhave pāpabhikkhu visamanissito hoti idha bhikkhave
pāpabhikkhu visamena kāyakammena samannāgato hoti visamena vacīkammena
samannāgato hoti visamena manokammena samannāgato hoti evaṁ
kho bhikkhave pāpabhikkhu visamanissito hoti. Kathañca bhikkhave pāpabhikkhu
gahananissito hoti idha bhikkhave pāpabhikkhu micchādiṭṭhiko hoti
antaggāhikāya diṭṭhiyā samannāgato hoti evaṁ kho bhikkhave pāpabhikkhu
gahananissito hoti. Kathañca bhikkhave pāpabhikkhu balavanissito hoti
idha bhikkhave pāpabhikkhu rājānaṁ vā rājamahāmattānaṁ vā nissito
hoti tassa evaṁ hoti sace maṁ koci kiñci vakkhati ime me
<pb n="3.196"/>
Rājāno vā rājamahāmattā vā pariyodhāya atthaṁ bhaṇissantīti sace
naṁ koci kiñci āha tyāssa rājāno vā rājamahāmattā vā
pariyodhāya atthaṁ bhaṇanti <pb ed="P" n="1.155" set="A"/>evaṁ kho bhikkhave pāpabhikkhu
balavanissito hoti. Imehi kho bhikkhave tīhi dhammehi samannāgato
pāpabhikkhu khataṁ upahataṁ attānaṁ pariharati sāvajjo ca hoti
sānuvajjo viññūnaṁ bahuñca apuññaṁ pasavatīti.
Cūḷavaggo pañcamo.
Tassuddānaṁ
sammukhiṭṭhānapaccayavattaṁ paresaṁ paṇḍitasīlañca
saṅkhataṁ pabbatātappaṁ mahācorenekārasāti.
Paṭhamo paṇṇāsako samatto.
<pb n="3.197"/>
<p rend="subhead" check="nosid">2, dutiyapaṇṇāsakaṃ</p>
</xml>