<xml src="d27.xml">
<pgroup id="d27"/>
<readunit id="d27">4. aggaññasuttaṃ</readunit>
<p rend="subhead" sid="1">vāseṭṭhabhāradvājā</p>
<pb n="3.87"/>
Aggaññasuttaṁ
<p n="51"/><pb ed="P" n="3.80" set="D"/>Evamme sutaṁ. Ekaṁ samayaṁ bhagavā sāvatthiyaṁ viharati
pubbārāme migāramātupāsāde. Tena kho pana samayena vāseṭṭhabhāradvājā
bhikkhūsu parivasanti bhikkhubhāvaṁ ākaṅkhamānā. Athakho
bhagavā sāyaṇhasamayaṁ paṭisallānā vuṭṭhito pāsādā orohitvā
pāsādapacchāyāyaṁ abbhokāse caṅkamati. Addasā kho vāseṭṭho
bhagavantaṁ sāyaṇhasamayaṁ paṭisallānā vuṭṭhitaṁ pāsādā orohitvā
pāsādapacchāyāyaṁ abbhokāse caṅkamantaṁ disvāna bhāradvājaṁ
āmantesi ayaṁ āvuso bhāradvāja bhagavā sāyaṇhasamayaṁ paṭisallānā
vuṭṭhito pāsādā orohitvā pāsādapacchāyāyaṁ abbhokāse
caṅkamati āyāmāvuso bhāradvāja yena bhagavā tenupasaṅkamissāma
appevanāma labheyyāma bhagavato sammukhā <note n="1">Ma. Yu. santikā.</note> dhammiṁ kathaṁ savanāyāti.
Evamāvusoti kho bhāradvājo vāseṭṭhassa paccassosi. Athakho
vāseṭṭhabhāradvājā yena bhagavā tenupasaṅkamiṁsu upasaṅkamitvā
bhagavantaṁ abhivādetvā bhagavantaṁ caṅkamantaṁ anucaṅkamiṁsu. Athakho
bhagavā vāseṭṭhaṁ āmantesi <pb ed="P" n="3.81" set="D"/>tumhe khvattha vāseṭṭhā <note n="2">Ma. Yu. vāseṭṭha.</note> brāhmaṇajaccā
brāhmaṇakulīnā brāhmaṇakulā agārasmā anagāriyaṁ pabbajitā
kacci vo vāseṭṭhā <note n="3">Ma. Yu. vāseṭṭha.</note> brāhmaṇā na akkosanti na paribhāsantīti.
Taggha no bhante brāhmaṇā akkosanti paribhāsanti attarūpāya
<pb n="3.88"/>
Paribhāsāya paripuṇṇāya no aparipuṇṇāyāti. Yathākathaṁ pana vo
vāseṭṭhā brāhmaṇā akkosanti paribhāsanti attarūpāya paribhāsāya
paripuṇṇāya no aparipuṇṇāyāti. Brāhmaṇā bhante evamāhaṁsu
brāhmaṇo va seṭṭho vaṇṇo hīnā aññe vaṇṇā
brāhmaṇo va sukko vaṇṇo kaṇhā aññe vaṇṇā brāhmaṇā
va sujjhanti no abrāhmaṇā brāhmaṇā <note n="1">Ma. Yu. brāhmaṇā va. evamupari.</note> brahmuno puttā orasā
mukhato jātā brahmajā brahmanimmitā brahmadāyādā te
tumhe seṭṭhaṁ vaṇṇaṁ hitvā hīnamatthavaṇṇaṁ ajjhupagatā yadidaṁ
muṇḍake samaṇake ibbhe kaṇhe bandhupādā pacceti <note n="2">Ma. Yu. bandhupādāpacce.</note> tayidaṁ na
sādhu tayidaṁ nappaṭirūpaṁ yaṁ tumhe seṭṭhaṁ vaṇṇaṁ hitvā hīnamatthavaṇṇaṁ
ajjhupagatā yadidaṁ muṇḍake samaṇake ibbhe kaṇhe
bandhupādā pacceti. Evaṁ kho no bhante brāhmaṇā
akkosanti paribhāsanti attarūpāya paribhāsāya paripuṇṇāya no
aparipuṇṇāyāti. Taggha vo vāseṭṭhā brāhmaṇā porāṇaṁ asarantā
evamāhaṁsu brāhmaṇo va seṭṭho vaṇṇo hīnā aññe vaṇṇā
brāhmaṇo va sukko vaṇṇo kaṇhā aññe vaṇṇā brāhmaṇā
va sujjhanti no abrāhmaṇā brāhmaṇā <note n="1">Ma. Yu. brāhmaṇā va. evamupari.</note> brahmuno puttā orasā
mukhato jātā brahmajā brahmanimmitā brahmadāyādāti. Dissanti
kho pana vāseṭṭhā brāhmaṇānaṁ brāhmaṇiyo utuniyopi gabbhiniyopi
vijāyamānāpi pāyamānāpi te ca brāhmaṇā yonijā va samānā
<pb n="3.89"/>
Evamāhaṁsu brāhmaṇo va seṭṭho vaṇṇo .pe. Brahmadāyādāti.
Te ca <note n="1">Ma. Yu. casaddo na dissati.</note> brahmānañceva abbhācikkhanti musā ca
bhāsanti bahuñca apuññaṁ pasavanti.
<p rend="subhead" sid="2">catuvaṇṇasuddhi</p>
<p n="52"/>Cattārome vāseṭṭhā vaṇṇā khattiyā brāhmaṇā
vessā suddā. Khattiyopi kho vāseṭṭhā idhekacco pāṇātipātī
hoti adinnādāyī kāmesu micchācārī musāvādī pisuṇavāco <note n="2">Yu. pisuṇāvāco pharusāvāco.</note>
pharusavāco samphappalāpī abhijjhālu byāpannacitto micchādiṭṭhī.
Iti kho vāseṭṭhā yeme dhammā akusalā akusalasaṅkhātā sāvajjā
sāvajjasaṅkhātā asevitabbā asevitabbasaṅkhātā nālamariyā nālamariyasaṅkhātā
kaṇhā kaṇhavipākā viññugarahitā. Khattiyepi te
idhekacce sandissanti. Brāhmaṇopi kho vāseṭṭhā .pe. Vessopi
kho vāseṭṭhā .pe. Suddopi kho vāseṭṭhā idhekacco pāṇātipātī
hoti adinnādāyī .pe. Micchādiṭṭhī. Iti kho vāseṭṭhā
yeme dhammā akusalā akusalasaṅkhātā .pe. Kaṇhā kaṇhavipākā
viññugarahitā suddepi te idhekacce sandissanti.
<p n="53"/>Khattiyopi kho vāseṭṭhā idhekacco pāṇātipātā paṭivirato
hoti adinnādānā paṭivirato kāmesu micchācārā paṭivirato
musāvādā paṭivirato pisuṇāya vācāya paṭivirato pharusāya vācāya
paṭivirato samphappalāpā paṭivirato anabhijjhālu abyāpannacitto
sammādiṭṭhī. Iti kho vāseṭṭhā yeme dhammā kusalā kusalasaṅkhātā
<pb n="3.90"/>
Anavajjā anavajjasaṅkhātā sevitabbā sevitabbasaṅkhātā alamariyā
alamariyasaṅkhātā sukkā sukkavipākā viññupasatthā. Khattiyepi te
idhekacce sandissanti. Brāhmaṇopi kho vāseṭṭhā. Vessopi
kho vāseṭṭhā. Suddopi kho vāseṭṭhā idhekacco pāṇātipātā
paṭivirato hoti .pe. <pb ed="P" n="3.83" set="D"/>Anabhijjhālu abyāpannacitto sammādiṭṭhī.
Iti kho vāseṭṭhā yeme dhammā kusalā kusalasaṅkhātā anavajjā
anavajjasaṅkhātā sevitabbā sevitabbasaṅkhātā alamariyā alamariyasaṅkhātā
sukkā sukkavipākā viññupasatthā. Suddepi te idhekacce
sandissanti. Imesu kho vāseṭṭhā catūsu vaṇṇesu evaṁ
ubhayabyokiṇṇesu <note n="1">Ma. Yu. ubhayaokiṇṇesu.</note> vattamānesu kaṇhasukkesu dhammesu viññuvigarahitesu
ceva viññupasatthesu ca yadettha brāhmaṇā evamāhaṁsu
brāhmaṇo va seṭṭho vaṇṇo hīnā aññe vaṇṇā brāhmaṇo
va sukko vaṇṇo kaṇhā aññe vaṇṇā brāhmaṇā va
sujjhanti no abrāhmaṇā brāhmaṇā brahmuno puttā orasā
mukhato jātā brahmajā brahmanimmitā brahmadāyādāti. Tantesaṁ
viññū nānujānanti. Taṁ kissa hetu. Imesaṁ hi vāseṭṭhā catunnaṁ
vaṇṇānaṁ yo hoti bhikkhu arahaṁ khīṇāsavo vusitavā katakaraṇīyo
ohitabhāro anuppattasadattho parikkhīṇakavasaññojano sammadaññāvimutto
so nesaṁ aggamakkhāyati dhammeneva no adhammena.
Dhammo hi vāseṭṭhā seṭṭho janetasmiṁ diṭṭhe ceva dhamme abhisamparāyañca.
<pb n="3.91"/>
Tadamināpetaṁ vāseṭṭhā pariyāyena veditabbaṁ yathā
dhammo <note n="1">Ma. dhammo va.</note> seṭṭho janetasmiṁ diṭṭhe ceva dhamme abhisamparāyañca.
<p n="54"/>Jānāti kho vāseṭṭhā rājā pasenadi kosalo samaṇo
gotamo anuttaro <note n="2">Ma. anantarā.</note> sakyakulā pabbajitoti. Sakyā kho pana vāseṭṭhā
rañño pasenadissa kosalassa anantarā <note n="3">Ma. Yu. ayaṁ pāṭho na dissati. </note> anuyantā bhavanti. Karonti
kho vāseṭṭhā sakyā raññe pasenadimhi kosale nipaccakāraṁ abhivādanaṁ
paccuṭṭhānaṁ añjalikammaṁ sāmīcikammaṁ. Iti kho vāseṭṭhā
yaṁ karonti sakyā raññe pasenadimhi kosale nipaccakāraṁ abhivādanaṁ
paccuṭṭhānaṁ añjalikammaṁ sāmīcikammaṁ <pb ed="P" n="3.84" set="D"/>karoti taṁ rājā pasenadi
kosalo tathāgate nipaccakāraṁ abhivādanaṁ paccuṭṭhānaṁ añjalikammaṁ
sāmīcikammaṁ nanu sujāto samaṇo gotamo dujjātohamasmi balavā
samaṇo gotamo dubbalohamasmi pāsādiko samaṇo gotamo
dubbaṇṇohamasmi mahesakkho samaṇo gotamo appesakkhohamasmīti
athakho naṁ dhammaṁyeva sakkaronto dhammaṁ garukaronto dhammaṁ
mānento dhammaṁ pūjento dhammaṁ apacayamāno. Evaṁ rājā pasenadi
kosalo tathāgate nipaccakāraṁ karoti abhivādanaṁ paccuṭṭhānaṁ añjalikammaṁ
sāmīcikammaṁ. Iminā <note n="4">Ma. imināpi.</note> kho evaṁ <note n="5">Ma. Yu. etaṁ vāseṭṭha.</note> vāseṭṭhā pariyāyena veditabbaṁ
yathā dhammo seṭṭho janetasmiṁ diṭṭhe ceva dhamme abhisamparāyañca.
<p n="55"/>Tumhe khvattha vāseṭṭhā nānājaccā nānānāmā nānāgottā
nānākulā agārasmā anagāriyaṁ pabbajitā ke tumheti
<pb n="3.92"/>
Puṭṭhā samānā samaṇā sakyaputtiyāmhāti paṭijānāthāti <note n="1">Ma. Yu. itisaddo na dissati.</note>. Yassa
kho panassa vāseṭṭhā tathāgate saddhā niviṭṭhā mūlajātā patiṭṭhitā
daḷhā asaṁhāriyā <note n="2">Yu. asaṁhārikā.</note> samaṇena vā brāhmaṇena vā devena vā mārena
vā brahmunā vā kenaci vā lokasmiṁ tassetaṁ kallaṁ vācāya
bhagavatomhi putto oraso mukhato jāto dhammajo dhammanimmito
dhammadāyādoti. Taṁ kissa hetu. Tathāgatassa hetaṁ vāseṭṭhā
adhivacanaṁ dhammakāyo itipi brahmakāyo itipi dhammabhūto itipi
brahmabhūto itipi.
<p n="56"/>Hoti kho so vāseṭṭhā samayo yaṁ kadāci karahaci
dīghassa addhuno accayena ayaṁ loko saṁvaṭṭati saṁvaṭṭamāne loke
yebhuyyena sattā ābhassarasaṁvattanikā honti te tattha <note n="2">Yu. asaṁhārikā.</note> manomayā
pītibhakkhā sayaṁpabhā antalikkhacarā subhaṭṭhāyino ciraṁ dīghamaddhānaṁ
tiṭṭhanti. Hoti kho so vāseṭṭhā samayo yaṁ kadāci karahaci
dīghassa addhuno accayena ayaṁ loko vivaṭṭati vivaṭṭamāne loke
yebhuyyena sattā ābhassarakāyā <pb ed="P" n="3.85" set="D"/>cavitvā itthattaṁ āgacchanti te
ca honti manomayā pītibhakkhā sayaṁpabhā antalikkhacarā subhaṭṭhāyino
ciraṁ dīghamaddhānaṁ tiṭṭhanti.
<p rend="subhead" sid="3">rasapathavipātubhāvo</p>
Ekodakīkūtaṁ kho pana vāseṭṭhā tena
samayena hoti andhakāro andhakāratimisā na candimasuriyā
paññāyanti na nakkhattāni tārakarūpāni paññāyanti na rattindivā
paññāyanti na māsaddhamāsā paññāyanti na utusaṁvaccharā
<pb n="3.93"/>
Paññāyanti na itthīpurisā <note n="1">Ma. Yu. itthipumā.</note> paññāyanti. Sattā sattātveva
saṅkhyaṁ gacchanti. Athakho tesaṁ vāseṭṭhā sattānaṁ kadāci karahaci
dīghassa addhuno accayena rasapaṭhavī udakasmiṁ samantāni <note n="2">Ma. Yu. samatāni.</note> seyyathāpi
nāma payatattassa nibbāyamānassa upari santānakaṁ hoti evamevaṁ <note n="3">Ma. evameva. evamupari. </note>
pāturahoti sā ahosi vaṇṇasampannā gandhasampannā rasasampannā
seyyathāpi nāma sampannā vā sappi sampannaṁ vā navanītaṁ evaṁvaṇṇā
ahosi seyyathāpi nāma khuddamadhuṁ aneḷakaṁ evamassādā ahosi.
Athakho vāseṭṭhā aññataro satto lolajātiko ambho kimevidaṁ
bhavissatīti rasapaṭhaviṁ aṅguliyā sāyi tassa rasapaṭhaviṁ aṅguliyā sāyato
acchādesi taṇhāpassa <note n="4">Ma. Yu. taṇhā cassa.</note> okkami. Aññepi <note n="5">Yu. aññatarepi.</note> kho vāseṭṭhā
sattā tassa sattassa diṭṭhānugatiṁ āpajjamānā rasapaṭhaviṁ aṅguliyā
sāyiṁsu. Tesaṁ rasapaṭhaviṁ aṅguliyā sāyataṁ acchādeti taṇhā ca
nesaṁ okkami.
<p rend="subhead" sid="4">candimasūriyādipātubhāvo</p>
Athakho te vāseṭṭhā sattā rasapaṭhaviṁ hatthehi
āluppakārakaṁ upakkamiṁsu paribhuñjituṁ. Yato <pb ed="P" n="3.86" set="D"/>kho vāseṭṭhā sattā
rasapaṭhaviṁ hatthehi āluppakārakaṁ upakkamiṁsu paribhuñjituṁ atha tesaṁ
sattānaṁ sayaṁpabhā antaradhāyi. Sayaṁpabhāya antarahitāya candimasuriyā
pāturahesuṁ candimasuriyesu pātubhūtesu nakkhattāni tārakarūpāni
pāturahesuṁ nakkhattesu tārakarūpesu pātubhūtesu rattindivā
paññāyiṁsu rattindivesu paññāyamānesu māsaddhamāsā paññāyiṁsu
māsaddhamāsesu paññāyamānesu utusaṁvaccharā paññāyiṁsu ettāvatā
<pb n="3.94"/>
Kho vāseṭṭhā ayaṁ loko puna vivaṭṭo hoti.
<p n="57"/>Athakho te vāseṭṭhā sattā rasapaṭhaviṁ paribhuñjantā
tabbhakkhā tadāhārā <note n="1">Yu. tadahārā.</note> ciraṁ dīghamaddhānaṁ aṭṭhaṁsu. Yathā yathā kho
te vāseṭṭhā sattā rasapaṭhaviṁ paribhuñjantā tabbhakkhā tadāhārā
ciraṁ dīghamaddhānaṁ aṭṭhaṁsu tathā tathā tesaṁ sattānaṁ kharattañceva
kāyasmiṁ okkami vaṇṇavevaṇṇatā ca paññāyittha. Ekidaṁ
sattā vaṇṇavanto honti ekidaṁ sattā dubbaṇṇā. Tattha
ye te sattā vaṇṇavanto te dubbaṇṇe satte atimaññanti
mayametehi vaṇṇavantatarā amhehete dubbaṇṇatarāti. Tesaṁ
vaṇṇātimānapaccayā mānātimānajātikānaṁ rasapaṭhavī antaradhāyi.
Rasapaṭhaviyā antarahitāya sannipatiṁsu sannipatitvā anutthuniṁsu aho
rasaṁ aho rasanti. Tadetarahipi manussā kiñcideva surasaṁ <note n="2">Yu. sādhurasaṁ.</note> labhitvā
evamāhaṁsu aho rasaṁ aho rasanti. Tadeva porāṇaṁ aggaññaṁ
akkharaṁ anussaranti <note n="3">Yu. anupatanti. evamupari. </note> na tvevassa atthaṁ ājānanti.
<p rend="subhead" sid="5">bhūmipappaṭakapātubhāvo</p>
<p n="58"/>Athakho tesaṁ vāseṭṭhā sattānaṁ rasapaṭhaviyā <pb ed="P" n="3.87" set="D"/>antarahitāya
bhūmipappaṭiko <note n="4">Ma. Yu. bhūmipappaṭako.</note> pāturahosi. Seyyathāpi nāma ahicchattako evamevaṁ
pāturahosi. So ahosi vaṇṇasampanno gandhasampanno
rasasampanno seyyathāpi nāma sampannā vā sappi sampannaṁ vā
navanītaṁ evaṁvaṇṇo ahosi seyyathāpi nāma khuddamadhuṁ aneḷakaṁ
<pb n="3.95"/>
Evamassādo ahosi. Athakho te vāseṭṭhā sattā bhūmipappaṭikaṁ
upakkamiṁsu paribhuñjituṁ te <note n="1">Ma. Yu. taṁ.</note> paribhuñjantā tabbhakkhā tadāhārā ciraṁ
dīghamaddhānaṁ aṭṭhaṁsu. Yathā yathā kho te vāseṭṭhā sattā
bhūmipappaṭikaṁ paribhuñjantā tabbhakkhā tadāhārā ciraṁ dīghamaddhānaṁ
aṭṭhaṁsu tathā tathā tesaṁ sattānaṁ bhiyyoso mattāya kharattañceva
kāyasmiṁ okkami vaṇṇavevaṇṇatā ca paññāyittha. Ekidaṁ
sattā vaṇṇavanto honti ekidaṁ sattā dubbaṇṇā. Tattha
ye te sattā vaṇṇavanto te dubbaṇṇe satte atimaññanti
mayametehi vaṇṇavantatarā amhehete dubbaṇṇatarāti. Tesaṁ
vaṇṇātimānapaccayā mānātimānajātikānaṁ bhūmipappaṭiko antaradhāyi.
<p rend="subhead" sid="6">padālatāpātubhāvo</p>
Bhūmipappaṭike antarahite padālatā pāturahosi. Seyyathāpi nāma
kalambakā <note n="2">Ma. Yu. kalambukā.</note> evamevaṁ pāturahosi. Sā ahosi vaṇṇasampannā
gandhasampannā rasasampannā seyyathāpi nāma sampannā vā sappi
sampannaṁ vā navanītaṁ evaṁvaṇṇā ahosi seyyathāpi nāma
khuddamadhuṁ aneḷakaṁ evamassādā ahosi. Athakho te vāseṭṭhā
sattā padālataṁ upakkamiṁsu paribhuñjituṁ te paribhuñjantā tabbhakkhā
tadāhārā ciraṁ dīghamaddhānaṁ aṭṭhaṁsu. Yathā yathā kho te vāseṭṭhā
sattā padālataṁ paribhuñjantā tabbhakkhā tadāhārā ciraṁ dīghamaddhānaṁ
aṭṭhaṁsu tathā tathā tesaṁ sattānaṁ bhiyyoso mattāya kharattañceva
kāyasmiṁ okkami vaṇṇavevaṇṇatā ca paññāyittha. <pb ed="P" n="3.88" set="D"/>Ekidaṁ
<pb n="3.96"/>
Sattā vaṇṇavanto honti ekidaṁ sattā dubbaṇṇā. Tattha
ye te sattā vaṇṇavanto te dubbaṇṇe satte atimaññanti
mayametehi vaṇṇavantatarā amhehete dubbaṇṇatarāti. Tesaṁ
vaṇṇātimānapaccayā mānātimānajātikānaṁ padālatā antaradhāyi.
Padālatāya antarahitāya sannipatiṁsu sannipatitvā anutthuniṁsu ahu
vata no ahāyi vata no padālatāti. Tadetarahi manussā
kenacideva dukkhadhammena phuṭṭhā evamāhaṁsu ahu vata no ahāyi
vata noti. Tadeva porāṇaṁ aggaññaṁ akkharaṁ anussaranti na
tvevassa atthaṁ ājānanti.
<p rend="subhead" sid="7">akaṭṭhapākasālipātubhāvo</p>
<p n="59"/>Athakho tesaṁ vāseṭṭhā sattānaṁ padālatāya antarahitāya
akaṭṭhapāko sāli pāturahosi akaṇo athuso suddho <note n="1">Yu. ayaṁ pāṭho na dissati.</note> sugandho
taṇḍulapphalo. Yantaṁ sāyaṁ sāyamāsāya āharanti pāto taṁ
hoti pakkaṁ paṭiviruḷhaṁ yantaṁ pāto pātarāsāya āharanti
sāyaṁ taṁ hoti pakkaṁ paṭiviruḷhaṁ nāpadānaṁ paññāyati. Athakho <note n="2">te.</note>
vāseṭṭhā sattā akaṭṭhapākaṁ sāliṁ paribhuñjantā tabbhakkhā tadāhārā
ciraṁ dīghamaddhānaṁ aṭṭhaṁsu.
<p rend="subhead" sid="8">itthipurisaliṅgapātubhāvo</p>
Yathā yathā kho te vāseṭṭhā
sattā akaṭṭhapākaṁ sāliṁ paribhuñjantā tabbhakkhā tadāhārā ciraṁ
dīghamaddhānaṁ aṭṭhaṁsu tathā tathā tesaṁ sattānaṁ bhiyyoso mattāya
kharattañceva kāyasmiṁ okkami vaṇṇavevaṇṇatā ca paññāyittha.
Itthiyā ca itthīliṅgaṁ pāturahosi purisassa purisaliṅgaṁ.
<pb n="3.97"/>
Itthī ca sudaṁ <note n="1">Ma. ayaṁ na dissati.</note> ativelaṁ purisaṁ <note n="2">Ma. purisaṁ ativelaṁ.</note> upanijjhāyati puriso ca itthiṁ.
Tesaṁ ativelaṁ aññamaññaṁ upanijjhāyantānaṁ sārāgo udapādi
pariḷāho kāyasmiṁ okkami. Te pariḷāhapaccayā methunaṁ dhammaṁ
paṭiseviṁsu. Ye kho pana te vāseṭṭhā tena samayena sattā
passanti methunaṁ dhammaṁ paṭisevante aññe paṁsuṁ khipanti aññe
seṭṭhiṁ <pb ed="P" n="3.89" set="D"/>khipanti aññe gomayaṁ khipanti nassa vasali <note n="3">Ma. Yu. asuci. </note> nassa
vasalīti <note n="3">Ma. Yu. asuci. </note>. Kathañhi nāma satto sattassa evarūpaṁ karissatīti.
Tadetarahipi manussā ekaccesu janapadesu vadhaniyā <note n="4">Ma. Yu. vadhuyā.</note> nibbuyhamānāya
aññe paṁsuṁ khipanti aññe seṭṭhiṁ khipanti aññe gomayaṁ
khipanti. Tadeva porāṇaṁ aggaññaṁ akkharaṁ anussaranti na tvevassa
atthaṁ ājānanti.
<p rend="subhead" sid="9">methunadhammasamācāro</p>
<p n="60"/>Adhammasammataṁ taṁ <note n="5">Ma. Yu. ayaṁ na dissati.</note> kho pana vāseṭṭhā tena samayena hoti
tadetarahi dhammasammataṁ. Ye kho pana te <note n="6">Ma. Yu. ayaṁ na dissati.</note> vāseṭṭhā tena samayena
sattā methunaṁ dhammaṁ paṭisevanti temāsaṁpi dvemāsaṁpi na labhanti
gāmaṁ vā nigamaṁ vā pavisituṁ. Yato kho vāseṭṭhā te sattā
tasmiṁ asaddhamme ativelaṁ pātabyataṁ āpajjiṁsu atha agārāni
upakkamiṁsu kātuṁ tasseva asaddhammassa paṭicchādanatthaṁ. Athakho
vāseṭṭhā aññatarassa sattassa alasajātikassa etadahosi ambho
kimevāhaṁ vihaññāmi sāliṁ āharanto sāyaṁ sāyamāsāya pāto
pātarāsāya yannūnāhaṁ sāliṁ āhareyyaṁ sakideva sāyaṁ pātarāsāyāti.
<pb n="3.98"/>
Athakho so vāseṭṭhā satto sāliṁ āhāsi sakideva
sāyaṁ pātarāsāyāti <note n="1">Yu. itisaddo na dissati.</note>. Athakho vāseṭṭhā aññataro satto yena
so satto tenupasaṅkami upasaṅkamitvā taṁ sattaṁ etadavoca
ehi bho satta sālāhāraṁ gamissāmāti. Alaṁ bho satta
āhaṭo me sāli sakideva sāyaṁ pātarāsāyāti. Athakho so
vāseṭṭhā satto tassa sattassa diṭṭhānugatiṁ āpajjamāno sāliṁ
āhāsi sakideva dvīhāya <note n="2">Ma. Yu. dvīhāyāti.</note> evaṁpi kira bho sādhūti. Athakho
vāseṭṭhā aññataro satto yena so satto tenupasaṅkami
upasaṅkamitvā <pb ed="P" n="3.90" set="D"/>taṁ sattaṁ etadavoca ehi bho satta sālāhāraṁ
gamissāmāti. Alaṁ bho satta āhaṭo me sāli sakideva
sāyaṁ pātarāsāyāti <note n="1">Yu. itisaddo na dissati.</note>. Athakho so vāseṭṭhā satto tassa sattassa
diṭṭhānugatiṁ āpajjamāno sāliṁ āhāsi sakideva catūhāya evaṁ <note n="3">Ma. Yu. evaṁpi. </note>
kira bho sādhūti. Athakho vāseṭṭhā aññataro satto yena so
satto tenupasaṅkami upasaṅkamitvā taṁ sattaṁ etadavoca ehi
bho satta sālāhāraṁ gamissāmāti. Alaṁ bho satta āhaṭo
me sāli sakideva catūhāyāti. Athakho so vāseṭṭhā satto
tassa sattassa diṭṭhānugatiṁ āpajjamāno sāliṁ āhāsi sakideva
aṭṭhāhāya evaṁ <note n="3">Ma. Yu. evaṁpi. </note> kira bho sādhūti. Yato kho te vāseṭṭhā sattā
sannidhikārakaṁ sāliṁ upakkamiṁsu paribhuñjituṁ. Athakho vāseṭṭhā <note n="4">Ma. Yu. ayaṁ na dissati.</note> kaṇo
taṇḍulaṁ pariyonaddhi <note n="5">Ma. Yu. pariyonandhi.</note> thusopi taṇḍulaṁ pariyonaddhi <note n="5">Ma. Yu. pariyonandhi.</note> lunaṁpi
<pb n="3.99"/>
Nappaṭiviruḷhaṁ apadānaṁ paññāyittha saṇḍasaṇḍā sālayo <note n="1">Yu. sāliyo.</note> aṭṭhaṁsu.
<p rend="subhead" sid="10">sālivibhāgo</p>
<p n="61"/>Athakho te vāseṭṭhā sattā sannipatiṁsu sannipatitvā
anutthaniṁsu pāpakā vata bho dhammā sattesu pātubhūtā mayaṁ
hi pubbe manomayā ahumhā pītibhakkhā sayaṁpabhā antalikkhacarā
subhaṭṭhāyino ciraṁ dīghamaddhānaṁ aṭṭhamhā tesaṁ no amhākaṁ
kadāci karahaci ciraṁ <note n="2">Ma. Yu. ayaṁ na dissati.</note> dīghassa addhuno accayena rasapaṭhavī udakasmiṁ
samantāni sā ahosi vaṇṇasampannā gandhasampannā rasasampannā
te mayaṁ rasapaṭhaviṁ hatthehi āluppakārakaṁ upakkamimhā <note n="3">Ma. Yu. upakkamimha. </note> paribhuñjituṁ
tesanno rasapaṭhaviṁ hatthehi āluppakārakaṁ upakkamataṁ paribhuñjituṁ
sayaṁpabhā antaradhāyi sayaṁpabhāya <note n="4">Ma. tāya.</note> antarahitāya candimasuriyā
pāturahesuṁ <note n="5">Yu. pāturahaṁsu.</note> candimasuriyesu pātubhūtesu nakkhattāni <pb ed="P" n="3.91" set="D"/>tārakarūpāni pāturahesuṁ <note n="5">Yu. pāturahaṁsu.</note>
nakkhattesu tārakarūpesu pātubhūtesu rattindivā paññāyiṁsu rattindivesu
paññāyamānesu māsaddhamāsā paññāyiṁsu māsaddhamāsesu
paññāyamānesu utusaṁvaccharā paññāyiṁsu te mayaṁ rasapaṭhaviṁ paribhuñjantā
tabbhakkhā tadāhārā ciraṁ dīghamaddhānaṁ aṭṭhamhā tesaṁ no pāpakānaṁyeva
akusalānaṁ dhammānaṁ pātubhāvā rasapaṭhavī antaradhāyi rasapaṭhaviyā
antarahitāya bhūmipappaṭiko pāturahosi so ahosi vaṇṇasampanno
gandhasampanno rasasampanno te mayaṁ bhūmipappaṭikaṁ upakkamimhā <note n="3">Ma. Yu. upakkamimha. </note>
paribhuñjituṁ te mayaṁ taṁ paribhuñjantā tabbhakkhā tadāhārā ciraṁ
dīghamaddhānaṁ aṭṭhamhā tesaṁ no pāpakānaṁyeva akusalānaṁ dhammānaṁ
<pb n="3.100"/>
Pātubhāvā bhūmipappaṭiko antaradhāyi bhūmipappaṭike antarahite
padālatā pāturahosi sā ahosi vaṇṇasampannā gandhasampannā
rasasampannā te mayaṁ padālataṁ upakkamimhā paribhuñjituṁ te mayaṁ
taṁ paribhuñjantā tabbhakkhā tadāhārā ciraṁ dīghamaddhānaṁ aṭṭhamhā
tesaṁ no pāpakānaṁyeva akusalānaṁ dhammānaṁ pātubhāvā padālatā
antaradhāyi padālatāya antarahitāya akaṭṭhapāko sāli pāturahosi
akaṇo athuso suddho sugandho taṇḍulapphalo yantaṁ sāyaṁ
sāyamāsāya āharāma pāto taṁ hoti pakkaṁ paṭiviruḷhaṁ yantaṁ
pāto pātarāsāya āharāma sāyantaṁ hoti pakkaṁ paṭiviruḷhaṁ
nāpadānaṁ paññāyittha te mayaṁ akaṭṭhapākaṁ sāliṁ paribhuñjantā
tabbhakkhā tadāhārā ciraṁ dīghamaddhānaṁ aṭṭhamhā tesanno pāpakānaṁyeva
akusalānaṁ dhammānaṁ pātubhāvā kaṇopi taṇḍulaṁ pariyonaddhi
thusopi taṇḍulaṁ pariyonaddhi lūnaṁpi nappaṭiviruḷhaṁ apadānampi
paññāyittha saṇḍasaṇḍā <pb ed="P" n="3.92" set="D"/>sālayo ṭhitā yannūna mayaṁ sāliṁ
vibhajeyyāma mariyādaṁ ṭhapeyyāmāti. Athakho <note n="1">Ma. Yu. te.</note> vāseṭṭhā sattā
sāliṁ vibhajiṁsu mariyādaṁ ṭhapesuṁ.
<p n="62"/>Athakho vāseṭṭhā aññataro satto lolajātiko sakaṁ
bhāgaṁ parirakkhanto aññataraṁ bhāgaṁ adinnaṁ ādiyitvā paribhuñji.
Tamenaṁ aggahesuṁ gahetvā etadavocuṁ pāpakaṁ vata bho satta
karosi yatra hi nāma sakaṁ bhāgaṁ parirakkhanto aññataraṁ bhāgaṁ
<pb n="3.101"/>
Adinnaṁ ādiyitvā paribhuñjasi mā bho <note n="1">Ma. Yu. māssu bho.</note> satta puna <note n="2">Ma. Yu. punapi.</note> evarūpamakāsīti.
Evaṁ bhoti kho vāseṭṭhā so satto tesaṁ sattānaṁ paccassosi.
Dutiyampi kho vāseṭṭhā so satto .pe. Tatiyampi kho vāseṭṭhā
so satto sakaṁ bhāgaṁ parirakkhanto aññataraṁ bhāgaṁ adinnaṁ
ādiyitvā paribhuñji. Tamenaṁ aggahesuṁ gahetvā <note n="3">Yu. aggahetvā. </note> etadavocuṁ pāpakaṁ
vata bho satta karosi yatra hi nāma sakaṁ bhāgaṁ parirakkhanto
aññataraṁ bhāgaṁ adinnaṁ ādiyitvā paribhuñji <note n="4">Ma. Yu. paribhuñjasi.</note> mā bho <note n="1">Ma. Yu. māssu bho.</note> satta punapi
evarūpaṁ akāsīti. Aññe pāṇinā pahariṁsu aññe leḍḍunā
pahariṁsu aññe daṇḍena pahariṁsu. Tadagge kho pana vāseṭṭhā
adinnādānaṁ paññāyati garahā paññāyati musāvādo paññāyati
daṇḍādānaṁ paññāyati.
<p rend="subhead" sid="11">mahāsammatarājā</p>
Athakho seṭṭhasattā sannipatiṁsu
sannipatitvā anutthaniṁsu pāpakā vata bho dhammā sattesu pātubhūtā
yatra hi nāma adinnādānaṁ paññāyissati garahā paññāyissati
musāvādo paññāyissati daṇḍādānaṁ paññāyissati yannūna mayaṁ
ekaṁ sattaṁ sammanneyyāma yo <note n="5">Yu. so.</note> no sammākhīyitabbaṁ khīyeyya
sammāgarahitabbaṁ garaheyya sammāpabbājetabbaṁ pabbājeyya mayaṁ panassa
sālīnaṁ bhāgaṁ anupadassāmāti. <pb ed="P" n="3.93" set="D"/>Athakho te vāseṭṭhā sattā yo
nesaṁ satto abhirūpataro ca dassanīyataro ca pāsādikataro ca
mahesakkhataro ca taṁ sattaṁ upasaṅkamitvā etadavocuṁ ehi bho
satta sammākhīyitabbaṁ khīyi sammāgarahitabbaṁ garahi sammāpabbājetabbaṁ
<pb n="3.102"/>
Pabbājehi mayaṁ pana vo sālīnaṁ bhāgaṁ anupadassāmāti.
Evaṁ bhoti kho so vāseṭṭhā satto tesaṁ sattānaṁ paṭissutvā
sammākhīyitabbaṁ khīyi sammāgarahitabbaṁ garahi sammāpabbājetabbaṁ
pabbājesi. Te panassa sālīnaṁ bhāgaṁ anupadaṁsu.
<p n="63"/>Mahājanasammatoti kho vāseṭṭhā mahāsammatotveva paṭhamaṁ
akkharaṁ upanibbattaṁ. Khettānaṁ adhipatīti kho vāseṭṭhā khattiyo
khattiyotveva dutiyaṁ akkharaṁ upanibbattaṁ. Dhammena paresaṁ <note n="1">Ma. Yu. pare.</note> rañjetīti
kho vāseṭṭhā rājā rājātveva tatiyaṁ akkharaṁ upanibbattaṁ. Iti
kho vāseṭṭhā evamevassa <note n="2">Ma. Yu. evametassa.</note> khattiyamaṇḍalassa porāṇena aggaññena
akkharena abhinibbatti ahosi. Tesaṁyeva sattānaṁ aññesaṁ <note n="3">Ma. Yu. anaññesaṁ.</note> sadisānaṁyeva
no asadisānaṁ dhammeneva no adhammena. Dhammo hi vāseṭṭhā
seṭṭho janetasmiṁ diṭṭhe ceva dhamme abhisamparāyañca.
<p rend="subhead" sid="12">brāhmaṇamaṇḍalaṃ</p>
<p n="64"/>Athakho tesaṁ sattānaṁyeva ekaccānaṁ etadahosi pāpakā
vata bho dhammā sattesu pātubhūtā yatra hi nāma adinnādānaṁ
paññāyissati garahā paññāyissati musāvādo paññāyissati
daṇḍādānaṁ paññāyissati pabbājanaṁ paññāyissati yannūna mayaṁ
pāpake akusale dhamme vāheyyāmāti. Te pāpake akusale
dhamme <pb ed="P" n="3.94" set="D"/>vāhesuṁ. Pāpake akusale dhamme vāhentīti kho vāseṭṭhā
brāhmaṇātveva paṭhamaṁ akkharaṁ upanibbattaṁ. Te araññāyatane
paṇṇakuṭiyo ca karitvā paṇṇakuṭīsu jhāyanti. Vītaṅgārā vītadhūmā
<pb n="3.103"/>
Paṇṇamusalā sāyaṁ sāyamāsāya pāto pātarāsāya gāmanigamarājadhāniyo
osaranti ghāsamesanā. Te ghāsaṁ paṭilabhitvā punadeva
araññāyatane paṇṇakuṭīsu jhāyanti. Tamenaṁ manussā disvā
evamāhaṁsu ime kho bho sattā araññāyatane paṇṇakuṭiyo
karitvā paṇṇakuṭīsu jhāyanti vītaṅgārā vītadhūmā paṇṇamusalā
sāyaṁ sāyamāsāya pāto pātarāsāya gāmanigamarājadhāniyo osaranti
ghāsamesanā. Te ghāsampaṭilabhitvā punadeva araññāyatane paṇṇakuṭīsu
jhāyanti <note n="1">Ma. jhāyantīti.</note>. Te kho <note n="2">Ma. jhāyantīti kho.</note> vāseṭṭhā jhāyikā jhāyikātveva dutiyaṁ
akkharaṁ upanibbattaṁ tesaṁyeva kho vāseṭṭhā sattānaṁ ekacce
sattā araññāyatane paṇṇakuṭīsu <note n="3">Ma. Yu. taṁ.</note> jhānaṁ anabhisambhunamānā
gāmasāmantaṁ nigamasāmantaṁ osaritvā gaṇṭhe karontā āgacchanti.
Tamenaṁ manussā disvā evamāhaṁsu ime kho pana bho sattā
araññāyatane paṇṇakuṭīsu jhānaṁ anabhisambhunamānā gāmasāmantaṁ
nigamasāmantaṁ osaritvā gaṇṭhe karontā gacchanti <note n="4">Ma. acchanti.  Yu. acchenti.</note>. Nadānime jhāyanti
nadānime jhāyantīti kho vāseṭṭhā ajjhāyikā ajjhāyikātveva
tatiyaṁ akkharaṁ upanibbattaṁ. Hīnasammataṁ kho pana vāseṭṭhā
tena samayena hoti tadetarahi seṭṭhasammataṁ. Iti kho vāseṭṭhā
evametassa brāhmaṇamaṇḍalassa porāṇena aggaññena akkharena
abhinibbatti ahosi tesaṁyeva <pb ed="P" n="3.95" set="D"/>sattānaṁ aññesaṁ sadisānaṁyeva no
asadisānaṁ dhammeneva no adhammena. Dhammo hi vāseṭṭhā seṭṭho
janetasmiṁ diṭṭhe ceva dhamme abhisamparāyañca.
<p rend="subhead" sid="13">vessamaṇḍalaṃ</p>
<pb n="3.104"/>
<p n="65"/>Tesaṁyeva kho vāseṭṭhā sattānaṁ ekacce sattā methunaṁ
dhammaṁ samādāya visuṁ kammante <note n="1">Ma. visukammante. Yu. vissutakammante.</note> payojesuṁ. Methunaṁ dhammaṁ samādāya
visuṁ kammante payojentīti kho vāseṭṭhā vessā vessātveva
akkharaṁ nibbattaṁ <note n="2">Ma. Yu. upanibbattaṁ. </note>. Iti kho vāseṭṭhā evametassa. Saṅkhittaṁ <note n="3">ayaṁ vitthāro. vessamaṇḍalassa porāṇena aggaññena akkharena abhinibbatti ahosi  tesaṁyeva sattānaṁ aññesaṁ sadisānaṁyeva no asadisānaṁ dhammeneva no adhammena.  dhammo hi vāseṭṭhā seṭṭho janetasmiṁ diṭṭhe ceva dhamme abhisamparāyañca. tesaṁyeva  kho vāseṭṭhā sattānaṁ ye te sattā avasesā te luddācārā luddācārā ahesuṁ.  luddācārā luddācārāti kho vāseṭṭhā suddā suddātveva akkharaṁ upanibbattaṁ. </note>. Iti
kho vāseṭṭhā evametassa suddamaṇḍalassa porāṇena aggaññena
akkharena abhinibbatti ahosi tesaṁyeva sattānaṁ aññesaṁ sadisānaṁyeva
no asadisānaṁ dhammeneva no adhammena. Dhammo hi vāseṭṭhā
seṭṭho janetasmiṁ diṭṭhe ceva dhamme abhisamparāyañca.
<p rend="subhead" sid="14">suddamaṇḍalaṃ</p>
<p n="66"/>Ahu kho so vāseṭṭhā samayo yaṁ khattiyopi sakaṁ dhammaṁ
garahamāno agārasmā anagāriyaṁ pabbajati samaṇo bhavissāmīti.
Brāhmaṇopi <note n="4">Ma. brāhmaṇopi kho. Yu. brāhmaṇopi sakaṁ dhammaṁ .pe.</note> vāseṭṭhā .pe. Vessopi vāseṭṭhā .pe. Suddopi
kho <note n="5">Ma. vāseṭṭhā.</note> sakaṁ dhammaṁ garahamāno <pb ed="P" n="3.96" set="D"/>agārasmā anagāriyaṁ pabbajati samaṇo
bhavissāmīti. Imehi kho vāseṭṭhā catūhi maṇḍalehi samaṇamaṇḍalassa
abhinibbatti ahosi tesaṁyeva sattānaṁ aññesaṁ sadisānaṁyeva
no asadisānaṁ dhammeneva no adhammena. Dhammo hi vāseṭṭhā
seṭṭho janetasmiṁ diṭṭhe ceva dhamme abhisamparāyañca.
<p rend="subhead" sid="15">duccaritādikathā</p>
<p n="67"/>Khattiyopi kho vāseṭṭhā kāyena duccaritañcaritvā vācāya
<pb n="3.105"/>
Duccaritañcaritvā manasā duccaritañcaritvā micchādiṭṭhiko
micchādiṭṭhikammasamādāno <note n="1">Yu. ayaṁ pāṭho na dissati.</note> micchādiṭṭhikammasamādānahetu kāyassa bhedā paraṁ
maraṇā apāyaṁ duggatiṁ vinipātaṁ nirayaṁ upapajjati. Brāhmaṇopi kho
vāseṭṭhā .pe. Vessopi kho vāseṭṭhā .pe. Suddopi kho
vāseṭṭhā .pe. Samaṇopi kho vāseṭṭhā kāyena duccaritañcaritvā
vācāya duccaritañcaritvā manasā duccaritañcaritvā micchādiṭṭhiko
micchādiṭṭhikammasamādāno micchādiṭṭhikammasamādānahetu kāyassa bhedā
paraṁ maraṇā apāyaṁ duggatiṁ vinipātaṁ nirayaṁ upapajjati.
<p n="68"/>Khattiyopi kho vāseṭṭhā kāyena sucaritañcaritvā vācāya
sucaritañcaritvā manasā sucaritañcaritvā sammādiṭṭhiko sammādiṭṭhi-
kammasamādāno <note n="2">Yu. ayaṁ pāṭho na dissati.</note> sammādiṭṭhikammasamādānahetu kāyassa bhedā paraṁ
maraṇā sugatiṁ saggaṁ lokaṁ upapajjati. Brāhmaṇopi kho vāseṭṭhā .pe.
Vessopi kho vāseṭṭhā .pe. Suddopi kho vāseṭṭhā .pe.
Samaṇopi kho vāseṭṭhā kāyena sucaritañcaritvā vācāya
sucaritañcaritvā manasā sucaritañcaritvā sammādiṭṭhiko sammādiṭṭhikammasamādāno
sammādiṭṭhikammasamādānahetu kāyassa bhedā paraṁ
maraṇā sugatiṁ saggaṁ lokaṁ upapajjati.
<p n="69"/>Khattiyopi kho vāseṭṭhā kāyena dvayakārī vācāya
dvayakārī manasā dvayakārī vimissadiṭṭhiko <note n="3">Yu.  vītimissadiṭṭhiko.</note> vimissakammasamādāno <note n="4">Yu. ayaṁ pāṭho na dissati.</note>
vimissakammasamādānahetu kāyassa bhedā paraṁ maraṇā sukhadukkhapaṭisaṁvedī
hoti. Brāhmaṇopi kho <pb ed="P" n="3.97" set="D"/>vāseṭṭhā kāyena dvayakārī vācāya
<pb n="3.106"/>
Dvayakārī manasā dvayakārī vimissadiṭṭhiko vimissakammasamādāno
vimissakammasamādānahetu kāyassa bhedā paraṁ maraṇā sukhadukkhapaṭisaṁvedī
hoti. Vessopi kho vāseṭṭhā kāyena dvayakārī vācāya
dvayakārī manasā dvayakārī vimissadiṭṭhiko vimissakammasamādāno
vimissakammasamādānahetu kāyassa bhedā paraṁ maraṇā sukhadukkhapaṭisaṁvedī
hoti. Suddopi kho vāseṭṭhā kāyena dvayakārī vācāya
dvayakārī manasā dvayakārī vimissadiṭṭhiko vimissakammasamādāno
vimissakammasamādānahetu kāyassa bhedā paraṁ maraṇā sukhadukkhapaṭisaṁvedī
hoti. Samaṇopi kho vāseṭṭhā kāyena dvayakārī vācāya
dvayakārī manasā dvayakārī vimissadiṭṭhiko vimissakammasamādāno
vimissakammasamādānahetu kāyassa bhedā paraṁ maraṇā sukhadukkhapaṭisaṁvedī
hoti.
<p rend="subhead" sid="16">bodhipakkhiyabhāvanā</p>
<p n="70"/>Khattiyopi kho vāseṭṭhā kāyena saṁvuto vācāya saṁvuto
manasā saṁvuto sattannaṁ bodhipakkhiyānaṁ dhammānaṁ bhāvanamanvāya diṭṭheyeva <note n="1">Ma. Yu. diṭṭheva.</note>
dhamme parinibbāyati. Brāhmaṇopi kho vāseṭṭhā kāyena
saṁvuto vācāya saṁvuto manasā saṁvuto sattannaṁ bodhipakkhiyānaṁ
dhammānaṁ bhāvanamanvāya diṭṭheyeva dhamme parinibbāyati. Vessopi
kho vāseṭṭhā kāyena saṁvuto vācāya saṁvuto manasā saṁvuto
sattannaṁ bodhipakkhiyānaṁ dhammānaṁ bhāvanamanvāya diṭṭheyeva dhamme
parinibbāyati. Suddopi kho vāseṭṭhā kāyena saṁvuto vācāya
<pb n="3.107"/>
Saṁvuto manasā saṁvuto sattannaṁ bodhipakkhiyānaṁ dhammānaṁ bhāvanamanvāya
diṭṭheyeva dhamme parinibbāyati.
<p n="71"/>Imesaṁ hi vāseṭṭhā catunnaṁ vaṇṇānaṁ yo hoti bhikkhu
arahaṁ khīṇāsavo vusitavā katakaraṇīyo ohitabhāro anuppattasadattho
parikkhīṇabhavasaññojano sammadaññāvimutto so nesaṁ aggamakkhāyati
dhammeneva no adhammena. Dhammo hi vāseṭṭhā seṭṭho janetasmiṁ
diṭṭhe ceva dhamme abhisamparāyañca. Brahmunāpi <note n="1">Ma. Yu. brahmunāpesā.</note> vāseṭṭhā
sanaṅkumārena gāthā bhāsitā
<p n="72"/>Khattiyo seṭṭho janetasmiṁ <note n="2">Yu. jane tasmiṁ.</note> ye gottapaṭisārino
vijjācaraṇasampanno so seṭṭho devamānuseti.
Sāpi <note n="3">Ma. Yu. sā.</note> kho panesā vāseṭṭhā brahmunā sanaṅkumārena gāthā sugītā
no duggītā subhāsitā no dubbhāsitā atthasañhitā no
anatthasañhitā anumatā mayā. Ahaṁpi vāseṭṭhā evaṁ vadāmi
khattiyo seṭṭho janetasmiṁ ye gottapaṭisārino
vijjācaraṇasampanno so seṭṭho devamānuseti.
Idamavoca bhagavā. Attamanā vāseṭṭhabhāradvājā bhagavato
bhāsitaṁ abhinandunti.
Aggaññasuttaṁ niṭṭhitaṁ catutthaṁ.
</xml>