<xml src="s21.xml">
<pgroup id="s21"/>
<readunit id="s21">10. bhikkhusaṃyuttaṃ</readunit>
<p rend="subhead" sid="1">1, kolitasuttaṃ</p>
<pb n="2.318"/>
Bhikkhusaṁyuttaṁ
<p n="686"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho āyasmā
mahāmoggallāno bhikkhū āmantesi āvuso bhikkhaveti. Āvusoti
kho te bhikkhū āyasmato mahāmoggallānassa paccassosuṁ.
<p n="687"/>Āyasmā mahāmoggallāno etadavoca idha mayhaṁ
āvuso rahogatassa paṭisallīnassa evaṁ cetaso parivitakko udapādi
ariyo tuṇhībhāvo ariyo tuṇhībhāvoti vuccati katamo nu kho
ariyo tuṇhībhāvoti. Tassa mayhaṁ āvuso etadahosi idha
bhikkhu vitakkavicārānaṁ vūpasamā ajjhattaṁ sampasādanaṁ cetaso
ekodibhāvaṁ avitakkaṁ avicāraṁ samādhijaṁ pītisukhaṁ dutiyajjhānaṁ upasampajja
viharati ayaṁ vuccati ariyo tuṇhībhāvoti. So khvāhaṁ āvuso
vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ
avitakkaṁ avicāraṁ samādhijaṁ pītisukhaṁ dutiyajjhānaṁ upasampajja viharāmi <note n="1">Ma. vihariṁ. <pb ed="P" n="2.274" set="S"/></note>.
Tassa mayhaṁ āvuso iminā vihārena viharato vitakkasahagatā
saññāmanasikārā samudācaranti. Atha kho maṁ āvuso bhagavā iddhiyā
upasaṅkamitvā etadavoca moggallāna moggallāna mā brāhmaṇa
ariyaṁ tuṇhībhāvaṁ pamādo ariye tuṇhībhāve cittaṁ saṇṭhapehi
ariye tuṇhībhāve cittaṁ ekodibhāvaṁ karohi ariye tuṇhībhāve
<pb n="2.319"/>
Cittaṁ samādahāti. So khvāhaṁ āvuso aparena samayena
vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ
avitakkaṁ avicāraṁ samādhijaṁ pītisukhaṁ dutiyajjhānaṁ upasampajja viharāmi.
Yaṁ hi <note n="1">Ma. Yu. taṁ.</note> āvuso sammā vadamāno vadeyya satthārā anuggahito
sāvako mahābhiññattaṁ pattoti. Mamantaṁ sammā vadamāno vadeyya
satthārā anuggahito sāvako mahābhiññattaṁ pattoti. Paṭhamaṁ.
<p rend="subhead" sid="2">2, upatissasuttaṃ</p>
<p n="688"/>Sāvatthīnidānaṁ. Tatra kho āyasmā sārīputto bhikkhū
āmantesi āvuso bhikkhaveti. Āvusoti kho te bhikkhū āyasmato
sārīputtassa paccassosuṁ.
<p n="689"/>Āyasmā sārīputto etadavoca idha mayhaṁ āvuso
rahogatassa paṭisallīnassa evaṁ cetaso parivitakko udapādi atthi
nu kho taṁ kiñci lokasmiṁ yassa me vipariṇāmaññathābhāvā
uppajjeyyuṁ sokaparidevadukkhadomanassupāyāsāti. Tassa mayhaṁ
āvuso etadahosi natthi kho taṁ kiñci lokasmiṁ yassa me vipariṇāmaññathābhāvā
nuppajjeyyuṁ sokaparidevadukkhadomanassupāyāsāti. Satthupi
<p n="690"/>Evaṁ vutte āyasmā ānando āyasmantaṁ sārīputtaṁ
etadavoca satthupi kho te āvuso sārīputta vipariṇāmaññathābhāvā
nuppajjeyyuṁ sokaparidevadukkhadomanassupāyāsāti. Satthupi
kho me āvuso vipariṇāmaññathābhāvā nuppajjeyyuṁ sokaparideva-
dukkhadomanassupāyāsā apica me evamassa <pb ed="P" n="2.275" set="S"/>mahesakkho vata bho
<pb n="2.320"/>
Satto antarahito mahiddhiko mahānubhāvo sace hi bhagavā ciraṁ
dīghamaddhānaṁ tiṭṭheyya tadassa bahujanahitāya bahujanasukhāya lokānukampāya
atthāya hitāya sukhāya devamanussānanti. Tathā hi panāyasmato
sārīputtassa dīgharattaṁ ahaṅkāramamaṅkāramānānusayā susamūhatā
tasmā āyasmato sārīputtassa satthupi vipariṇāmaññathābhāvā
nuppajjeyyuṁ sokaparidevadukkhadomanassupāyāsāti. Dutiyaṁ.
<p rend="subhead" sid="3">3, ghaṭasuttaṃ</p>
<p n="691"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tena kho pana samayena
āyasmā ca sārīputto āyasmā ca mahāmoggallāno rājagahe
viharanti veḷuvane kalandakanivāpe ekavihāre. Atha kho āyasmā
sārīputto sāyaṇhasamayaṁ paṭisallānā vuṭṭhito yenāyasmā
mahāmoggallāno tenupasaṅkami upasaṅkamitvā āyasmatā
mahāmoggallānena saddhiṁ sammodi sammodanīyaṁ kathaṁ sārāṇīyaṁ
vītisāretvā ekamantaṁ nisīdi.
<p n="692"/>Ekamantaṁ nisinno kho āyasmā sārīputto āyasmantaṁ
mahāmoggallānaṁ etadavoca vippasannāni kho te āvuso moggallāna
indriyāni parisuddho mukhavaṇṇo pariyodāto santena nūnāyasmā
mahāmoggallāno ajja vihārena vihāsīti. Oḷārikena khvāhaṁ
āvuso ajja vihārena vihāsiṁ apica me ahosi dhammī kathāti.
Kena saddhiṁ panāyasmato mahāmoggallānassa ahosi dhammī kathāti.
<pb n="2.321"/>
Bhagavatā <pb ed="P" n="2.276" set="S"/>kho me āvuso saddhiṁ ahosi dhammī kathāti. Dūre kho
āvuso bhagavā etarahi sāvatthiyaṁ viharati jetavane anāthapiṇḍikassa
ārāme kinnu kho āyasmā mahāmoggallāno bhagavantaṁ iddhiyā
upasaṅkami udāhu bhagavā āyasmantaṁ mahāmoggallānaṁ iddhiyā
upasaṅkamīti. Na khvāhaṁ āvuso bhagavantaṁ iddhiyā upasaṅkamiṁ
napi maṁ bhagavā iddhiyā upasaṅkami apica me yāvatā bhagavā
ettāvatā dibbacakkhuṁ <note n="1">Ma. Yu. dibbacakkhu.</note> visujjhi dibbā ca sotadhātu bhagavatopi
yāvatāhaṁ ettāvatā dibbacakkhuṁ <note n="1">Ma. Yu. dibbacakkhu.</note> visujjhi dibbā ca sotadhātūti.
Yathākathaṁ panāyasmato mahāmoggallānassa bhagavatā saddhiṁ ahosi
dhammī kathāti.
<p n="693"/>Idhāhaṁ āvuso bhagavantaṁ etadavocaṁ āraddhaviriyo
āraddhaviriyoti bhante vuccati kittāvatā nu kho bhante āraddhaviriyo
hotīti. Evaṁ vutte maṁ āvuso bhagavāpi <note n="2">Ma. Yu. pisaddo natthi.</note> etadavoca
idha moggallāna bhikkhu āraddhaviriyo viharati kāmaṁ taco ca
nahāru ca aṭṭhi ca avasissatu sarīre avasussatu <note n="3">Ma. Yu. upasussatu. </note> maṁsalohitaṁ yantaṁ
purisathāmena purisaviriyena purisaparakkamena pattabbaṁ na taṁ
apāpuṇitvā viriyassa saṇṭhānaṁ bhavissatīti evaṁ kho moggallāna
āraddhaviriyo hotīti. Evaṁ <note n="4">Yu. evameva.</note> kho me āvuso bhagavatā saddhiṁ
ahosi dhammī kathāti.
<p n="694"/>Seyyathāpi āvuso himavato pabbatarājassa parittā
<pb n="2.322"/>
Pāsāṇasakkharā yāvadeva upanikkhepanamattāya evameva kho mayaṁ
āyasmato mahāmoggallānassa yāvadeva upanikkhepanamattāya
āyasmā hi mahāmoggallāno <pb ed="P" n="2.277" set="S"/>mahiddhiko mahānubhāvo
ākaṅkhamāno kappaṁ tiṭṭheyyāti.
<p n="695"/>Seyyathāpi āvuso mahatiyā loṇaghaṭāya parittā
loṇasakkharā <note n="1">Ma. loṇasakkharāya.</note> yāvadeva upanikkhepanamattāya evameva kho mayaṁ āyasmato
sārīputtassa yāvadeva upanikkhepanamattāya āyasmā hi sārīputto
bhagavatā anekapariyāyena thomito vaṇṇito pasattho
sārīputto ca <note n="2">Ma. Yu. va.</note> paññāya sīlena upasamena ca
yopi pāragato <note n="3">Ma. Yu. pāraṅgato.</note> bhikkhu eva so paramo siyāti <note n="4">Ma. etāvaparamo  siyāti. Yu. eso paramo siyāti.</note>.
Itiha <note n="5">Yu. itihete.</note> te ubho mahānāgā aññamaññassa subhāsitaṁ sulapitaṁ
samanumodiṁsūti. Tatiyaṁ.
<p rend="subhead" sid="4">4, navasuttaṃ</p>
<p n="696"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tena kho pana samayena
aññataro navo bhikkhu pacchābhattaṁ piṇḍapātapaṭikkanto vihāraṁ
pavisitvā appossukko tuṇhībhūto saṅkatāyati <note n="6">Ma. sakasāyati. Yu.  saṅkāsāyati. evamuparipi.</note> na bhikkhūnaṁ
veyyāvaccaṁ karoti cīvarakārasamaye. Atha kho sambahulā bhikkhū yena
bhagavā tenupasaṅkamiṁsu upasaṅkamitvā bhagavantaṁ abhivādetvā
ekamantaṁ nisiṁdiṁsu.
<p n="697"/>Ekamantaṁ nisinnā kho te bhikkhū bhagavantaṁ etadavocuṁ
<pb n="2.323"/>
Idha bhante aññataro navo bhikkhu pacchābhattaṁ piṇḍapātapaṭikkanto
vihāraṁ pavisitvā appossukko tuṇhībhūto saṅkatāyissati na
bhikkhūnaṁ veyyāvaccaṁ karoti cīvarakārasamayeti. Atha kho bhagavā
aññataraṁ bhikkhuṁ āmantesi ehi tvaṁ bhikkhu mama vacanena taṁ
bhikkhuṁ āmantehi satthā taṁ āvuso āmantetīti. Evaṁ bhanteti
kho so <pb ed="P" n="2.278" set="S"/>bhikkhu bhagavato paṭissuṇitvā yena so bhikkhu tenupasaṅkami
upasaṅkamitvā taṁ bhikkhuṁ etadavoca satthā taṁ āvuso āmantetīti.
Evamāvusoti kho so bhikkhu tassa bhikkhuno paṭissuṇitvā yena
bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi. Ekamantaṁ nisinnaṁ kho taṁ bhikkhuṁ bhagavā etadavoca
saccaṁ kira tvaṁ bhikkhu pacchābhattaṁ piṇḍapātapaṭikkanto vihāraṁ
pavisitvā appossukko tuṇhībhūto saṅkatāyissasi na bhikkhūnaṁ
veyyāvaccaṁ karosi cīvarakārasamayeti. Ahampi kho bhante sakaṁ
kiccaṁ karomīti.
<p n="698"/>Atha kho bhagavā tassa bhikkhuno cetasā ceto
parivitakkamaññāya bhikkhū āmantesi mā kho tumhe bhikkhave etassa
bhikkhuno ujjhāyittha eso kho bhikkhave bhikkhu catunnaṁ jhānānaṁ
abhicetasikānaṁ diṭṭhadhammasukhavihārānaṁ nikāmalābhī akicchalābhī
akasiralābhī yassatthāya <note n="1">Ma. Yu. yassa catthāya.</note> kulaputtā sammadeva agārasmā anagāriyaṁ
pabbajanti tadanuttaraṁ brahmacariyapariyosānaṁ diṭṭheva dhamme sayaṁ
<pb n="2.324"/>
Abhiññā sacchikatvā upasampajja viharatīti.
<p n="699"/>Idamavoca bhagavā idaṁ vatvāna sugato athāparaṁ
etadavoca satthā
nayidaṁ sithilamārabbha nayidaṁ appathāmasā <note n="1">Ma. Yu. appena thāmasā.</note>
nibbānaṁ adhigantabbaṁ sabbaganthappamocanaṁ <note n="2">Ma. Yu. sabbadukkhappamocanaṁ.</note>
ayaṁ ca daharo bhikkhu ayamuttamaporiso
dhāreti antimaṁ dehaṁ jetvā māraṁ savāhananti <note n="3">Ma. savāhininti.</note>. Catutthaṁ.
<p rend="subhead" sid="5">5, sujātasuttaṃ</p>
<p n="700"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho āyasmā sujāto
yena bhagavā tenupasaṅkami upasaṅkamitvā.
<p n="701"/>Addasā kho bhagavā āyasmantaṁ sujātaṁ dūratova āgacchantaṁ
disvāna bhikkhū āmantesi ubhayenevāyaṁ bhikkhave kulaputto sobhati
yañca abhirūpo dassanīyo pāsādiko paramāya vaṇṇapokkharatāya
samannāgato yassa catthāya kulaputtā sammadeva agārasmā anagāriyaṁ
pabbajanti tadanuttaraṁ brahmacariyapariyosānaṁ diṭṭheva dhamme sayaṁ
abhiññā sacchikatvā upasampajja viharatīti.
<p n="702"/>Idamavoca bhagavā .pe. Satthā
sobhati vatāyaṁ bhikkhu ujubhūtena cetasā
vippayutto visaññutto anupādāya nibbuto
dhāreti antimaṁ dehaṁ jetvā māraṁ savāhananti <note n="3">Ma. savāhininti.</note>. Pañcamaṁ.
<pb n="2.325"/>
<p rend="subhead" sid="6">6, lakuṇḍakabhaddiyasuttaṃ</p>
<p n="703"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Athakho āyasmā
lakuṇṭakabhaddiyo yena bhagavā tenupasaṅkami upasaṅkamitvā.
<p n="704"/>Addasā kho bhagavā āyasmantaṁ lakuṇṭakabhaddiyaṁ dūratova
āgacchantaṁ disvāna bhikkhū āmantesi passatha no tumhe bhikkhave
etaṁ bhikkhuṁ āgacchantaṁ dubbaṇṇaṁ duddasikaṁ okoṭimakaṁ bhikkhūnaṁ
paribhūtarūpanti. Evaṁ bhante. Eso kho bhikkhave bhikkhu mahiddhiko
mahānubhāvo na ca sā samāpatti sulabharūpā yā tena bhikkhunā
asamāpannapubbā yassa catthāya kulaputtā sammadeva agārasmā
anagāriyaṁ pabbajanti tadanuttaraṁ brahmacariyapariyosānaṁ diṭṭheva dhamme
sayaṁ abhiññā sacchikatvā upasampajja viharatīti.
<p n="705"/>Idamavoca bhagavā .pe. Satthā
haṁsā <pb ed="P" n="2.280" set="S"/>kuñcā <note n="1">Ma. Yu. koñcā.</note> mayūrā ca hatthiyo pasaṭamigā <note n="2">Ma. Yu. pasadā migā.</note>
sabbe sīhassa bhāyanti natthi kāyasmi tulyatā
evameva manussesu daharo cepi paññavā
so hi tattha mahā hoti neva bālo sarīravāti. Chaṭṭhaṁ.
<p rend="subhead" sid="7">7, visākhasuttaṃ</p>
<p n="706"/>Evamme sutaṁ ekaṁ samayaṁ bhagavā vesāliyaṁ viharati
mahāvane kūṭāgārasālāyaṁ. Tena kho pana samayena āyasmā
visākho pañcālaputto upaṭṭhānasālāyaṁ bhikkhū dhammiyā kathāya
sandasseti samādapeti samuttejeti sampahaṁseti poriyā vācāya
<pb n="2.326"/>
Vissaṭṭhāya anelagaḷāya atthassa viññāpaniyā pariyāpannāya
anissitāya.
<p n="707"/>Atha kho bhagavā sāyaṇhasamayaṁ paṭisallānā vuṭṭhito
yena upaṭṭhānasālā tenupasaṅkami upasaṅkamitvā paññatte āsane
nisīdi. Nisajja kho bhagavā bhikkhū āmantesi ko nu kho bhikkhave
upaṭṭhānasālāyaṁ bhikkhū dhammiyā kathāya sandasseti samādapeti
samuttejeti sampahaṁseti poriyā vācāya vissaṭṭhāya anelagaḷāya atthassa
viññāpaniyā pariyāpannāya anissitāyāti. Āyasmā bhante visākho
pañcālaputto upaṭṭhānasālāyaṁ bhikkhū dhammiyā kathāya sandasseti
samādapeti samuttejeti sampahaṁseti poriyā vācāya vissaṭṭhāya
anelagaḷāya atthassa viññāpaniyā pariyāpannāya anissitāyāti.
Atha kho bhagavā āyasmantaṁ visākhaṁ pañcālaputtaṁ āmantesi sādhu
sādhu visākha sādhu kho tvaṁ visākha bhikkhū dhammiyā kathāya
sandassesi .pe. Atthassa viññāpaniyā pariyāpannāya anissitāyāti.
<p n="708"/>Idamavoca bhagavā idaṁ vatvāna sugato athāparaṁ
etadavoca satthā
nābhāsamāna <note n="1">Ma. nābhāsamānaṁ. Yu. no bhāsamānaṁ.</note> jānanti missaṁ bālehi paṇḍataṁ
bhāsamānañca jānanti desentaṁ amataṁ padaṁ
bhāsaye jotaye dhammaṁ paggaṇhe isinaṁ dhajaṁ
subhāsitadhajā isayo dhammo hi isinaṁ dhajoti. Sattamaṁ.
<pb n="2.327"/>
<p rend="subhead" sid="8">8, nandasuttaṃ</p>
<p n="709"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho āyasmā nando
bhagavato mātucchāputto ākoṭitapaccākoṭitāni cīvarāni pārupitvā
akkhīni añjitvā acchaṁ pattaṁ gahetvā yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi.
<p n="710"/>Ekamantaṁ nisinnaṁ kho āyasmantaṁ nandaṁ bhagavā etadavoca
na kho te taṁ nanda paṭirūpaṁ kulaputtassa saddhā agārasmā anagāriyaṁ
pabbajitassa yaṁ tvaṁ ākoṭitapaccākoṭitāni cīvarāni pārupeyyāsi
akkhīni ca añjeyyāsi acchañca pattaṁ dhāreyyāsi evaṁ kho te
nanda paṭirūpaṁ kulaputtassa saddhā agārasmā anagāriyaṁ pabbajitassa
yaṁ tvaṁ āraññiko ca assasi piṇḍapātiko ca paṁsukūliko ca
kāmesu ca anapekkho vihareyyāsīti.
<p n="711"/>Idamavoca .pe. Satthā
kadāhaṁ nandaṁ passeyyaṁ āraññaṁ <note n="1">Yu. araññaṁ.</note> paṁsukūlikaṁ
aññābhuñjena <note n="2">Ma. Yu. aññātuñchena.</note> yāpentaṁ kāmesu anapekkhinanti.
<p n="712"/>Atha kho āyasmā nando aparena samayena āraññiko
ca āsi piṇḍapātiko ca paṁsukūliko ca kāmesu ca anapekkho
vihāsīti. Aṭṭhamaṁ.
<p rend="subhead" sid="9">9, tissasuttaṃ</p>
<p n="713"/>Sāvatthiyaṁ viharati jetavane anāthapiṇḍikassa ārāme.
Atha kho āyasmā tisso bhagavato pitucchāputto yena bhagavā
<pb n="2.328"/>
Tenupasaṅkami upasaṅkamitvā bhagavantaṁ abhivādetvā ekamantaṁ nisīdi
dukkhī dummano assūni pavattayamāno.
<p n="714"/>Atha kho bhagavā āyasmantaṁ tissaṁ etadavoca kiṁ nu
kho tvaṁ tissa ekamantaṁ nisinno dukkhī dummano assūni
pavattayamānoti. Tathā hi pana maṁ bhante bhikkhū samantā vācāya
sannitodakena sañjambhariṁ akaṁsūti. Tathā hi pana tvaṁ tissa vattā
no ca vacanakkhamo na kho te taṁ tissa paṭirūpaṁ kulaputtassa
saddhā agārasmā anagāriyaṁ pabbajitassa yaṁ tvaṁ vattā no ca
vacanakkhamo etaṁ kho te tissa paṭirūpaṁ kulaputtassa saddhā
agārasmā anagāriyaṁ pabbajitassa yaṁ tvaṁ vattā ca āsi <note n="1">Ma. Yu. assa.</note>
vacanakkhamo cāti.
<p n="715"/>Idamavoca bhagavā idaṁ vatvāna sugato athāparaṁ
etadavoca satthā
kiṁ nu kujjhasi mā kujjhi akkodho tissa te varaṁ
kodhamānamakkhavinayatthaṁ hi tissa brahmacariyaṁ vussatīti. Navamaṁ.
<p rend="subhead" sid="10">10, theranāmakasuttaṃ</p>
<p n="716"/>Ekaṁ samayaṁ bhagavā rājagahe viharati veḷuvane kalandakanivāpe.
Tena kho pana samayena aññataro bhikkhu theranāmako
ekavihārī <pb ed="P" n="2.283" set="S"/>ceva hoti ekavihārassa ca vaṇṇavādī. So eko
gāmaṁ piṇḍāya pavisati eko paṭikkamati eko raho nisīdati
eko caṅkamaṁ adhiṭṭhāti. Atha kho sambahulā bhikkhū yena bhagavā
<pb n="2.329"/>
Tenupasaṅkamiṁsu upasaṅkamitvā bhagavantaṁ abhivādetvā ekamantaṁ
nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ
idha bhante aññataro bhikkhu theranāmako ekavihārī ekavihārassa
ca vaṇṇavādīti.
<p n="717"/>Atha kho bhagavā aññataraṁ bhikkhuṁ āmantesi ehi
tvaṁ bhikkhu mama vacanena theraṁ bhikkhuṁ āmantehi satthā taṁ āvuso
theraṁ <note n="1">Ma. Yu. thera.</note> āmantetīti. Evaṁ bhanteti kho so bhikkhu bhagavato paṭissuṇitvā
yenāyasmā thero tenupasaṅkami upasaṅkamitvā āyasmantaṁ theraṁ
etadavoca satthā taṁ āvuso theraṁ <note n="1">Ma. Yu. thera.</note> āmantetīti. Evamāvusoti
kho āyasmā thero tassa bhikkhuno paṭissuṇitvā yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
<p n="718"/>Ekamantaṁ nisinnaṁ kho āyasmantaṁ theraṁ bhagavā etadavoca
saccaṁ kira tvaṁ thera ekavihārī ekavihārassa ca vaṇṇavādīti.
Evaṁ bhante. Yathākathaṁ pana tvaṁ thera ekavihārī ekavihārassa ca
vaṇṇavādīti. Idhāhaṁ bhante eko gāmaṁ piṇḍāya pavisāmi
eko paṭikkamāmi eko raho nisīdāmi eko caṅkamaṁ adhiṭṭhāmi
evaṁ khvāhaṁ bhante ekavihārī ekavihārassa ca vaṇṇavādīti.
<p n="719"/>Attheso thera ekavihāro na so <note n="2">Ma. Yu. neso.</note> natthīti vadāmi
apica te thera yathā ekavihāro vitthāratarena paripuṇṇo hoti taṁ
suṇāhi sādhukaṁ manasikarohi bhāsissāmīti. Evaṁ bhanteti kho .pe.
<pb n="2.330"/>
<p n="720"/>Kathañca thera ekavihāro vitthāratarena paripuṇṇo
hoti <pb ed="P" n="2.284" set="S"/>idha thera yaṁ atītaṁ taṁ pahīnaṁ yaṁ anāgataṁ taṁ
paṭinissaṭṭhaṁ paccuppannesu ca attabhāvapaṭilābhesu chandarāgo
supaṭivinīto evaṁ kho thera ekavihāro vitthāratarena paripuṇṇo
hotīti.
<p n="721"/>Idamavoca bhagavā idaṁ vatvāna sugato athāparaṁ
etadavoca satthā
sabbābhibhuṁ sabbaviduṁ sumedhaṁ
sabbesu dhammesu anūpalittaṁ
sabbaṁ jahaṁ taṇhakkhaye vimuttaṁ
tamahaṁ naraṁ ekavihārīti brūmīti. Dasamaṁ.
<p rend="subhead" sid="11">11, mahākappinasuttaṃ</p>
<p n="722"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho āyasmā
mahākappino yena bhagavā tenupasaṅkami upasaṅkamitvā.
<p n="723"/>Addasā kho bhagavā āyasmantaṁ mahākappinaṁ dūratova
āgacchantaṁ disvāna bhikkhū āmantesi passatha no tumhe bhikkhave
etaṁ bhikkhuṁ āgacchantaṁ odātaṁ tanukaṁ tuṅganāsikanti. Evaṁ bhante.
Eso kho bhikkhave bhikkhu mahiddhiko mahānubhāvo na ca sā samāpatti
sulabharūpā yā tena bhikkhunā asamāpannapubbā yassa catthāya
kulaputtā sammadeva agārasmā anagāriyaṁ pabbajanti tadanuttaraṁ
<pb n="2.331"/>
Brahmacariyapariyosānaṁ diṭṭheva dhamme sayaṁ abhiññā sacchikatvā
upasampajja viharatīti.
<p n="724"/>Idamavoca bhagavā idaṁ vatvāna sugato athāparaṁ
etadavoca satthā
khattiyo seṭṭho janetasmiṁ ye gottapaṭisārino
vijjācaraṇasampanno so seṭṭho devamānuse
divā tapati ādicco rattimābhāti candimā
sannaddho khattiyo tapati jhāyī tapati brāhmaṇo
atha sabbamahorattaṁ <note n="1">Ma. Yu. sabbamahorattiṁ.</note> buddho tapati tejasāti. Ekādasamaṁ.
<p rend="subhead" sid="12">12, sahāyakasuttaṃ</p>
<p n="725"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho dve bhikkhū sahāyakā
āyasmato mahākappinassa saddhivihārino <note n="2">Yu. saddhivihārikā.</note> yena bhagavā tenupasaṅkamiṁsu
upasaṅkamitvā <note n="3">Ma. Yu. ayaṁ pāṭho natthi.</note>.
<p n="726"/>Addasā kho bhagavā te bhikkhū dūratova āgacchante
disvāna bhikkhū āmantesi passatha no tumhe bhikkhave ete dve
bhikkhū sahāyake āgacchante mahākappinassa saddhivihārinoti. Evaṁ
bhante. Ete kho bhikkhave bhikkhū mahiddhikā mahānubhāvā na
ca sā samāpatti sulabharūpā yā tehi bhikkhūhi asamāpannapubbā
yassa catthāya kulaputtā sammadeva agārasmā anagāriyaṁ pabbajanti
tadanuttaraṁ brahmacariyapariyosānaṁ diṭṭheva dhamme sayaṁ abhiññā
<pb n="2.332"/>
Sacchikatvā upasampajja viharantīti.
<p n="727"/>Idamavoca bhagavā idaṁ vatvāna sugato athāparaṁ
etadavoca satthā
sahāyā vatime bhikkhū cirarattaṁ samenikā <note n="1">Ma. Yu. sametikā.</note>
sameti nesaṁ saddhammo dhamme buddhappavedite
suvinītā kappinena dhamme ariyappavedite
dhārenti antimaṁ dehaṁ jetvā māraṁ savāhananti <note n="2">Ma. savāhininti.</note>. Dvādasamaṁ.
Bhikkhusaṁyuttaṁ navamaṁ samattaṁ.
Tassuddānaṁ
kolito upatisso ca ghaṭo cāpi pavuccati
navo sujāto bhaddī ca visākhanando tisso ca
theranāmo ca kappino sahāyena ca dvādasāti.
Nidānavaggassa saṁyuttako
tassa uddānaṁ
abhisamayadhātusaṁyuttaṁ <note n="3">Ma. Yu. nidānābhisamayadhātu. </note> anamataggena kassapaṁ
sakkārarāhulalakkhaṇo- pammabhikkhuno nidāno <note n="4">Ma. Yu. sakkārarāhulalakkhaṇo opamma bhikkhunā vaggo.</note>
dutiyo tena pavuccatīti.
Nidānavaggasaṁyuttaṁ samattaṁ.
</xml>