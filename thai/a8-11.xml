<xml src="a8-11.xml">
<readunit id="a8-10">(10) 5. sāmaññavaggo</readunit>
Sāmaññavaggo
bojjhā sirimā padumā sudhammā <note n="4">Ma. sutanā. Yu. sudhanā.</note> maṇujā uttarā muttā khemā
rucī <note n="5">Yu. rūpī.</note> cundī bimbī sumanā mallikā tissamātā <note n="6">Yu. tissāya mātā.</note> soṇamātā <note n="7">Yu. soṇāya  mātā.</note> kāṇamātā
uttaramātā <note n="8">Ma. uttarā nandamātā. Yu. uttarā.</note> visākhā migāramātā khujjuttarā upāsikā sāmāvatī <note n="9">Yu. sāmavatī.</note>
upāsikā suppavāsā koḷiyadhītā suppiyā upāsikā nakulamātā
gahapatānīti.
Sāmaññavaggo pañcamo
<readunit id="a8-11">(11). rāgapeyyālaṃ</readunit>
<pb n="8.360"/>
<p n="201"/>111 Rāgassa bhikkhave abhiññāya aṭṭha dhammā bhāvetabbā.
Katame aṭṭha. Sammādiṭṭhi sammāsaṅkappo sammāvācā sammākammanto
sammāājīvo sammāvāyāmo sammāsati sammāsamādhi.
Rāgassa bhikkhave abhiññāya ime aṭṭha dhammā bhāvetabbā.
<p n="202"/>112 Rāgassa bhikkhave abhiññāya aṭṭha dhammā bhāvetabbā.
Katame aṭṭha. Ajjhattaṁ rūpasaññī bahiddhā rūpāni passati parittāni
suvaṇṇadubbaṇṇāni tāni abhibhuyya jānāmi passāmīti evaṁsaññī
hoti ajjhattaṁ rūpasaññī bahiddhā rūpāni passati appamāṇāni
suvaṇṇadubbaṇṇāni tāni abhibhuyya jānāmi passāmīti evaṁsaññī
hoti ajjhattaṁ arūpasaññī bahiddhā rūpāni passati parittāni
suvaṇṇadubbaṇṇāni <pb ed="P" n="4.349" set="A"/>tāni abhibhuyya jānāmi passāmīti evaṁsaññī
hoti ajjhattaṁ arūpasaññī bahiddhā rūpāni passati appamāṇāni
suvaṇṇadubbaṇṇāni tāni abhibhuyya jānāmi passāmīti evaṁsaññī
hoti ajjhattaṁ arūpasaññī vā bahiddhā rūpāni passati nīlāni
nīlavaṇṇāni nīlanidassanāni nīlanibhāsāni .pe. Pītāni pītavaṇṇāni
pītanidassanāni pītanibhāsāni .pe. Lohitakāni lohitakavaṇṇāni
lohitakanidassanāni lohitakanibhāsāni .pe. Odātāni odātavaṇṇāni
odātanidassanāni odātanibhāsāni tāni abhibhuyya jānāmi
passāmīti evaṁsaññī hoti. Rāgassa bhikkhave abhiññāya ime aṭṭha
dhammā bhāvetabbā.
<p n="203"/>113 Rāgassa bhikkhave abhiññāya aṭṭha dhammā bhāvetabbā.
<pb n="8.361"/>
Katame aṭṭha. Rūpī rūpāni passati ajjhattaṁ arūpasaññī bahiddhā rūpāni
passati subhanteva adhimutto hoti sabbaso rūpasaññānaṁ samatikkamā
paṭighasaññānaṁ atthaṅgamā nānattasaññānaṁ amanasikārā ananto
ākāsoti ākāsānañcāyatanaṁ upasampajja viharati sabbaso ākāsānañcāyatanaṁ
samatikkamma anantaṁ viññāṇanti viññāṇañcāyatanaṁ
upasampajja viharati sabbaso viññāṇañcāyatanaṁ samatikkamma natthi
kiñcīti ākiñcaññāyatanaṁ upasampajja viharati sabbaso ākiñcaññāyatanaṁ
samatikkamma nevasaññānā saññāyatanaṁ upasampajja viharati sabbaso
nevasaññānāsaññāyatanaṁ samatikkamma saññāvedayitanirodhaṁ upasampajja
viharati. Rāgassa bhikkhave abhiññāya ime aṭṭha dhammā bhāvetabbā.
<p n="204"/>114 <pb ed="P" n="4.350" set="A"/>Rāgassa bhikkhave pariññāya parikkhayāya pahānāya khayāya
vayāya virāgāya nirodhāya cāgāya paṭinissaggāya ime aṭṭha dhammā
bhāvetabbāti. Dosassa mohassa kodhassa upanāhassa makkhassa palāsassa
issāya macchariyassa māyāya sātheyyassa thambhassa sārambhassa mānassa
atimānassa madassa pamādassa abhiññāya pariññāya parikkhayāya pahānāya
khayāya vayāya virāgāya nirodhāya cāgāya paṭinissaggāya ime aṭṭha
dhammā bhāvetabbāti.
<note n="1">Ma. rāgapeyyālaṁ niṭṭhitaṁ.</note>
Aṭṭhakanipāto samatto
</xml>