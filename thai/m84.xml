<xml src="m84.xml">
<pgroup id="m84"/>
<readunit id="m84">4. madhurasuttaṃ</readunit>
<pb n="2.429"/>
Madhurasuttaṁ
<p n="464"/>Evamme sutaṁ ekaṁ samayaṁ āyasmā mahākaccāno
madhurāya viharati gundhāvane <note n="1">Yu. gundāvane.</note>. Assosi kho rājā madhuro avantiputto
samaṇo khalu bho kaccāno madhurāya viharati gundhāvane
taṁ kho pana bhavantaṁ kaccānaṁ evaṁ kalyāṇo kittisaddo abbhuggato
paṇḍito viyatto <note n="2">Yu. vayatto.</note> medhāvī bahussuto cittakathī kalyāṇapaṭibhāṇo
vuḍḍho ceva arahā ca sādhu kho pana tathārūpānaṁ arahataṁ
dassanaṁ hotīti. Atha kho rājā madhuro avantiputto bhadrāni
bhadrāni yānāni yojāpetvā bhadraṁ yānaṁ abhirūhitvā bhadrehi
bhadrehi yānehi madhurāya niyyāsi mahaccarājānubhāvena āyasmantaṁ
mahākaccānaṁ <pb ed="P" n="2.84" set="M"/>dassanāya yāvatikā yānassa bhūmi yānena gantvā
yānā paccorohitvā pattikova yenāyasmā mahākaccāno tenupasaṅkami
upasaṅkamitvā āyasmatā mahākaccānena saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi. Ekamantaṁ
nisinno kho rājā madhuro avantiputto āyasmantaṁ mahākaccānaṁ
etadavoca brāhmaṇā bho kaccāna evamāhaṁsu brāhmaṇāva
seṭṭho vaṇṇo hīno añño vaṇṇo brāhmaṇāva sukko
vaṇṇo kaṇho añño vaṇṇo brāhmaṇāva sujjhanti no
abrāhmaṇā brāhmaṇāva brahmuno puttā orasā mukhato
<pb n="2.430"/>
Jātā brahmajā brahmanimmitā brahmadāyādāti idaṁ <note n="1">Sī. iti. Yu. idha.</note> bhavaṁ
kaccāno kimakkhāyīti <note n="2">Sī. Yu. kimāhāti.</note>.
<p n="465"/>Ghosoyeva kho eso mahārāja lokasmiṁ brāhmaṇāva
seṭṭho vaṇṇo hīno añño vaṇṇo brāhmaṇāva sukko
vaṇṇo kaṇho añño vaṇṇo brāhmaṇāva sujjhanti no
abrāhmaṇā brāhmaṇāva brahmuno puttā orasā mukhato
jātā brahmajā brahmanimmitā brahmadāyādāti imināpi <note n="3">Sī. tadimināpetaṁ. Yu.  tadamināpetaṁ.</note> kho
etaṁ mahārāja pariyāyena veditabbaṁ yathā ghosoyeveso lokasmiṁ
brāhmaṇāva seṭṭho vaṇṇo hīno añño vaṇṇo .pe. Brahmadāyādāti
taṁ kiṁ maññasi mahārāja khattiyassa cepi ijjheyya
dhanena vā dhaññena vā rajatena vā jātarūpena vā khattiyopissāssa
pubbuṭṭhāyī pacchānipātī kiṁkārapaṭissāvī manāpacārī piyavādīti.
Brāhmaṇopissāssa ... Vessopissāssa ... Suddopissāssa
pubbuṭṭhāyī pacchānipātī kiṁkārapaṭissāvī manāpacārī piyavādīti.
Khattiyassa cepi bho kaccāna ijjheyya dhanena vā dhaññena vā
rajatena vā jātarūpena vā khattiyopissāssa pubbuṭṭhāyī pacchānipātī
kiṁkārapaṭissāvī manāpacārī piyavādī. Brāhmaṇopissāssa ...
Vessopissāssa ... Suddopissāssa pubbuṭṭhāyī pacchānipātī kiṁkārapaṭissāvī
manāpacārī piyavādīti.
<pb n="2.431"/>
<p n="466"/>Taṁ kiṁ maññasi mahārāja brāhmaṇassa cepi ijjheyya
dhanena vā dhaññena vā <pb ed="P" n="2.85" set="M"/>rajatena vā jātarūpena vā brāhmaṇopissāssa
pubbuṭṭhāyī pacchānipātī kiṁkārapaṭissāvī manāpacārī piyavādī.
Vessopissāssa ... Suddopissāssa ... Khattiyopissāssa
pubbuṭṭhāyī pacchānipātī kiṁkārapaṭissāvī manāpacārī piyavādīti.
Brāhmaṇassa cepi bho kaccāna ijjheyya dhanena vā dhaññena vā
rajatena vā jātarūpena vā brāhmaṇopissāssa pubbuṭṭhāyī pacchānipātī
kiṁkārapaṭissāvī manāpacārī piyavādī. Vessopissāssa ...
Suddopissāssa ... Khattiyopissāssa pubbuṭṭhāyī pacchānipātī kiṁkārapaṭissāvī
manāpacārī piyavādīti.
<p n="467"/>Taṁ kiṁ maññasi mahārāja vessassa cepi ijjheyya dhanena
vā dhaññena vā rajatena vā jātarūpena vā vessopissāssa
pubbuṭṭhāyī pacchānipātī kiṁkārapaṭissāvī manāpacārī piyavādī.
Suddopissāssa ... Khattiyopissāssa ... Brāhmaṇopissāssa
pubbuṭṭhāyī pacchānipātī kiṁkārapaṭissāvī manāpacārī piyavādīti.
Vessassa cepi bho kaccāna ijjheyya dhanena vā dhaññena vā rajatena
vā jātarūpena vā vessopissāssa pubbuṭṭhāyī pacchānipātī
kiṁkārapaṭissāvī manāpacārī piyavādī. Suddopissāssa ...
Khattiyopissāssa ... Brāhmaṇopissāssa pubbuṭṭhāyī pacchānipātī
kiṁkārapaṭissāvī manāpacārī piyavādīti.
<pb n="2.432"/>
<p n="468"/>Taṁ kiṁ maññasi mahārāja suddassa cepi ijjheyya
dhanena vā dhaññena vā rajatena vā jātarūpena vā suddopissāssa
pubbuṭṭhāyī pacchānipātī kiṁkārapaṭissāvī manāpacārī piyavādī.
Khattiyopissāssa ... Brāhmaṇopissāssa ... Vessopissāssa
pubbuṭṭhāyī pacchānipātī kiṁkārapaṭissāvī manāpacārī piyavādīti.
Suddassa cepi bho kaccāna ijjheyya dhanena vā dhaññena vā
rajatena vā jātarūpena vā suddopissāssa pubbuṭṭhāyī pacchānipātī
kiṁkārapaṭissāvī manāpacārī piyavādī. Khattiyopissāssa ...
Brāhmaṇopissāssa ... Vessopissāssa pubbuṭṭhāyī pacchānipātī
kiṁkārapaṭissāvī manāpacārī piyavādīti.
<p n="469"/><pb ed="P" n="2.86" set="M"/>Taṁ kiṁ maññasi mahārāja yadi evaṁ sante ime
cattāro vaṇṇā samā <note n="1">Yu. samasamā.</note> honti no vā kathaṁ vā te ettha
hotīti. Addhā kho bho kaccāna evaṁ sante ime cattāro vaṇṇā
samasamā honti nāhaṁ <note n="2">Yu. sabbattha na santīti dissati.</note> ettha kiñci nānākaraṇaṁ samanupassāmīti.
<p n="470"/>Imināpi kho etaṁ mahārāja pariyāyena veditabbaṁ
yathā ghosoyeveso lokasmiṁ brāhmaṇāva seṭṭho vaṇṇo
hīno añño vaṇṇo .pe. Brahmadāyādāti taṁ kiṁ maññasi
mahārāja idhāssa khattiyo pāṇātipātī adinnādāyī kāmesumicchācārī
musāvādī pisuṇavāco pharusavāco samphappalāpī abhijjhālu
byāpannacitto micchādiṭṭhī kāyassa bhedā parammaraṇā apāyaṁ
<pb n="2.433"/>
Duggatiṁ vinipātaṁ nirayaṁ upapajjeyya no vā kathaṁ vā te ettha
hotīti. Khattiyopi hi bho kaccāna pāṇātipātī adinnādāyī
kāmesu micchācārī musāvādī pisuṇavāco pharusavāco samphappalāpī
abhijjhālu byāpannacitto micchādiṭṭhī kāyassa bhedā parammaraṇā
apāyaṁ duggatiṁ vinipātaṁ nirayaṁ upapajjeyya evaṁ me ettha hoti
evañca pana me etaṁ arahataṁ sutanti.
<p n="471"/>Sādhu sādhu mahārāja sādhu kho te etaṁ mahārāja
evaṁ hoti sādhu ca pana te etaṁ arahataṁ sutaṁ taṁ kiṁ maññasi
mahārāja idhāssa brāhmaṇo ... Idhāssa vesso ... Idhāssa
suddo pāṇātipātī adinnādāyī .pe. Micchādiṭṭhī kāyassa
bhedā parammaraṇā apāyaṁ duggatiṁ vinipātaṁ nirayaṁ upapajjeyya no
vā kathaṁ vā te ettha hotīti. Suddopi hi bho kaccāna
pāṇātipātī adinnādāyī .pe. Micchādiṭṭhī kāyassa bhedā
parammaraṇā apāyaṁ duggatiṁ vinipātaṁ nirayaṁ upapajjeyya evaṁ me
ettha hoti evañca pana me etaṁ arahataṁ sutanti.
<p n="472"/>Sādhu sādhu mahārāja sādhu kho te etaṁ mahārāja
evaṁ hoti sādhu ca pana te etaṁ arahataṁ <pb ed="P" n="2.87" set="M"/>sutaṁ taṁ kiṁ maññasi
mahārāja yadi evaṁ sante ime cattāro vaṇṇā samasamā
honti no vā kathaṁ vā te ettha hotīti. Addhā kho
kaccāna evaṁ sante ime cattāro vaṇṇā samasamā honti nāhaṁ
<pb n="2.434"/>
Ettha kiñci nānākaraṇaṁ samanupassāmīti.
<p n="473"/>Imināpi kho etaṁ mahārāja pariyāyena veditabbaṁ
yathā ghosoyeveso lokasmiṁ brāhmaṇāva seṭṭho vaṇṇo
hīno añño vaṇṇo .pe. Brahmadāyādāti taṁ kiṁ maññasi
mahārāja idhāssa khattiyo pāṇātipātā paṭivirato adinnādānā
paṭivirato kāmesumicchācārā paṭivirato musāvādā paṭivirato
pisuṇāya vācāya paṭivirato pharusāya vācāya paṭivirato samphappalāpā
paṭivirato anabhijjhālu abyāpannacitto sammādiṭṭhī kāyassa bhedā
parammaraṇā sugatiṁ saggaṁ lokaṁ upapajjeyya no vā kathaṁ vā
te ettha hotīti. Khattiyopi hi bho kaccāna pāṇātipātā
paṭivirato adinnādānā paṭivirato kāmesumicchācārā paṭivirato
musāvādā paṭivirato pisuṇāya vācāya paṭivirato pharusāya vācāya
paṭivirato samphappalāpā paṭivirato anabhijjhālu abyāpannacitto
sammādiṭṭhī kāyassa bhedā parammaraṇā sugatiṁ saggaṁ lokaṁ upapajjeyya
evaṁ me ettha hoti evañca pana me etaṁ arahataṁ sutanti.
<p n="474"/>Sādhu sādhu mahārāja sādhu kho te etaṁ mahārāja
evaṁ hoti sādhu ca pana te etaṁ arahataṁ sutaṁ taṁ kiṁ maññasi
mahārāja idhāssa brāhmaṇo ... Idhāssa vesso ... Idhāssa
suddo pāṇātipātā paṭivirato .pe. Sammādiṭṭhī kāyassa
bhedā parammaraṇā sugatiṁ saggaṁ lokaṁ upapajjeyya no vā kathaṁ
<pb n="2.435"/>
Vā te ettha hotīti. Suddopi hi bho kaccāna pāṇātipātā
paṭivirato adinnādānā paṭivirato .pe. Sammādiṭṭhī kāyassa
bhedā parammaraṇā sugatiṁ saggaṁ lokaṁ upapajjeyya evaṁ me ettha
hoti. Evañca pana me etaṁ arahataṁ sutanti.
<p n="475"/>Sādhu sādhu mahārāja sādhu kho te etaṁ mahārāja
evaṁ hoti sādhu ca pana te etaṁ arahataṁ <pb ed="P" n="2.88" set="M"/>sutaṁ taṁ kiṁ maññasi
mahārāja yadi evaṁ sante ime cattāro vaṇṇā samasamā
honti no vā kathaṁ vā te ettha hotīti. Addhā kho bho
kaccāna evaṁ sante ime cattāro vaṇṇā samasamā honti
nāhaṁ ettha kiñci nānākaraṇaṁ samanupassāmīti.
<p n="476"/>Imināpi kho etaṁ mahārāja pariyāyena veditabbaṁ
yathā ghosoyeveso lokasmiṁ brāhmaṇāva seṭṭho vaṇṇo
.pe. Brahmadāyādāti taṁ kiṁ maññasi mahārāja idha
khattiyo sandhiṁ vā chindeyya nillopaṁ vā hareyya ekāgārikaṁ
vā kareyya paripanthe vā tiṭṭheyya paradāraṁ vā gaccheyya
tañcete purisā gahetvā dasseyyuṁ ayaṁ te deva coro āguṁ
cārī imassa yaṁ icchasi taṁ daṇḍaṁ paṇehīti kinti naṁ kareyyāsīti.
Ghāteyyāma vā bho kaccāna phāleyyāma <note n="1">Sī. Yu. jāpeyyāma.</note> vā pabbājeyyāma
vā yathāpaccayaṁ vā kareyyāma taṁ kissa hetu yā
<pb n="2.436"/>
Hissa bho kaccāna pubbe khattiyoti samaññā sāssa antarahitā
corotveva saṅkhaṁ gacchatīti.
<p n="477"/>Taṁ kiṁ maññasi mahārāja idha brāhmaṇo ... Idha
vesso ... Idha suddo sandhiṁ vā chindeyya nillopaṁ vā hareyya
ekāgārikaṁ vā kareyya paripanthe vā tiṭṭheyya paradāraṁ vā
gaccheyya tañcete purisā gahetvā dasseyyuṁ ayaṁ te deva
coro āguṁ cārī imassa yaṁ icchasi taṁ daṇḍaṁ paṇehīti kinti
naṁ kareyyāsīti. Ghāteyyāma vā bho kaccāna phāleyyāma vā
pabbājeyyāma vā yathāpaccayaṁ vā kareyyāma taṁ kissa hetu
yā hissa bho kaccāna pubbe suddoti samaññā sāssa
antarahitā corotveva saṅkhaṁ gacchatīti.
<p n="478"/>Taṁ kiṁ maññasi mahārāja yadi evaṁ sante ime
cattāro vaṇṇā samasamā honti no vā kathaṁ vā te ettha
hotīti. Addhā kho bho kaccāna evaṁ sante ime cattāro
vaṇṇā samasamā honti nāhaṁ ettha kiñci nānākaraṇaṁ
samanupassāmīti.
<p n="479"/>Imināpi kho etaṁ mahārāja pariyāyena veditabbaṁ
yathā ghosoyeveso lokasmiṁ brāhmaṇāva seṭṭho vaṇṇo
hīno añño vaṇṇo .pe. Brahmadāyādāti taṁ kiṁ maññasi
mahārāja idha khattiyo kesamassuṁ ohāretvā kāsāyāni vatthāni
<pb n="2.437"/>
Acchādetvā agārasmā anagāriyaṁ pabbajito assavirato
pāṇātipātā virato adinnādānā virato musāvādā ekabhattiko
brahmacārī sīlavā kalyāṇadhammo kinti naṁ kareyyāsīti. Abhivādeyyāma
vā bho kaccāna paccuṭṭheyyāma vā āsanena vā
nimanteyyāma abhinimanteyyāma vā <note n="1">Yu. pi.</note> naṁ cīvarapiṇḍapātasenāsana-
gilānapaccayabhesajjaparikkhārehi dhammikaṁ vā assa rakkhāvaraṇaguttiṁ
saṁvidaheyyāma taṁ kissa hetu yā hissa bho kaccāna pubbe
khattiyoti samaññā sāssa antarahitā samaṇotveva saṅkhaṁ
gacchatīti.
<p n="480"/>Taṁ kiṁ maññasi mahārāja idha brāhmaṇo ... Idha
vesso ... Idha suddo kesamassuṁ ohāretvā kāsāyāni vatthāni
acchādetvā agārasmā anagāriyaṁ pabbajito assa virato
pāṇātipātā virato adinnādānā virato musāvādā ekabhattiko
brahmacārī sīlavā kalyāṇadhammo kinti naṁ kareyyāsīti. Abhivādeyyāma
vā bho kaccāna paccuṭṭheyyāma vā āsanena vā
nimanteyyāma abhinimanteyyāma vā <note n="2">Yu. pi.</note> naṁ cīvarapiṇḍapātasenāsana-
gilānapaccayabhesajjaparikkhārehi dhammikaṁ vā assa rakkhāvaraṇaguttiṁ
saṁvidaheyyāma taṁ kissa hetu yā hissa bho kaccāna pubbe
suddoti samaññā sāssa antarahitā samaṇotveva saṅkhaṁ
gacchatīti.
<pb n="2.438"/>
<p n="481"/>Taṁ kiṁ maññasi mahārāja yadi evaṁ sante ime
cattāro vaṇṇā samasamā honti no vā kathaṁ vā te ettha
hotīti. Addhā kho bho kaccāna evaṁ sante ime cattāro
vaṇṇā samasamā honti nāhaṁ ettha kiñci nānākaraṇaṁ samanupassāmīti.
<p n="482"/>Iminā <note n="1">Yu. imināpi.</note> kho etaṁ mahārāja pariyāyena veditabbaṁ
yathā ghosoyeveso lokasmiṁ brāhmaṇāva seṭṭho vaṇṇo hīno
añño vaṇṇo brāhmaṇāva sukko vaṇṇo kaṇho añño
vaṇṇo brāhmaṇāva sujjhanti no abrāhmaṇā brāhmaṇāva
brahmuno <pb ed="P" n="2.90" set="M"/>puttā orasā mukhato jātā brahmajā brahmanimmitā
brahmadāyādāti.
<p n="483"/>Evaṁ vutte rājā madhuro avantiputto āyasmantaṁ
mahākaccānaṁ etadavoca abhikkantaṁ bho kaccāna abhikkantaṁ bho
kaccāna seyyathāpi <note n="2">Yu. etthantare bhoti dissati.</note> kaccāna nikkujjitaṁ vā ukkujjeyya
paṭicchannaṁ vā vivareyya mūḷhassa vā maggaṁ ācikkheyya andhakāre vā
telapajjotaṁ dhāreyya cakkhumanto rūpāni dakkhantīti evameva bhotā
kaccānena anekapariyāyena dhammo pakāsito esāhaṁ bhavantaṁ
kaccānaṁ saraṇaṁ gacchāmi dhammañca bhikkhusaṅghañca upāsakaṁ maṁ
bhavaṁ kaccāno dhāretu ajjatagge pāṇupetaṁ saraṇaṅgatanti.
<p n="484"/>Mā kho maṁ tvaṁ mahārāja saraṇaṁ agamāsi tametaṁ
<pb n="2.439"/>
Tvaṁ bhagavantaṁ saraṇaṁ gaccha yamahaṁ saraṇaṁ gatoti. Kahaṁ pana bho
kaccāna etarahi so bhagavā viharati arahaṁ sammāsambuddhoti.
Parinibbuto kho mahārāja etarahi so bhagavā arahaṁ sammāsambuddhoti.
<p n="485"/>Sace hi mayaṁ bho kaccāna suṇeyyāma taṁ bhagavantaṁ
dasasu yojanesu dasapi mayaṁ yojanāni gaccheyyāma taṁ bhagavantaṁ
dassanāya arahantaṁ sammāsambuddhaṁ sace hi mayaṁ bho kaccāna
suṇeyyāma taṁ bhagavantaṁ vīsatiyā yojanesu ... Tiṁsāya yojanesu ...
Cattāḷīsāya yojanesu ... Paññāsāya yojanesu paññāsampi mayaṁ
yojanāni gaccheyyāma taṁ bhagavantaṁ dassanāya arahantaṁ sammāsambuddhaṁ
yojanasate cepi mayaṁ bho kaccāna suṇeyyāma taṁ bhagavantaṁ yojanasataṁpi
mayaṁ gaccheyyāma taṁ bhagavantaṁ dassanāya arahantaṁ sammāsambuddhaṁ
yato ca kho bho kaccāna parinibbuto so bhagavā
parinibbutaṁpi mayaṁ <note n="1">PTS. M II ,</note> bhagavantaṁ saraṇaṁ gacchāma dhammañca bhikkhusaṅghañca
upāsakaṁ maṁ bhavaṁ kaccāno dhāretu ajjatagge pāṇupetaṁ
saraṇaṅgatanti.
Madhurasuttaṁ niṭṭhitaṁ catutthaṁ.
</xml>