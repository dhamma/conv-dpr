<xml src="m142.xml">
<pgroup id="m142"/>
<readunit id="m142">12. dakkhiṇāvibhaṅgasuttaṃ</readunit>
<pb n="3.456"/>
Dakkhiṇāvibhaṅgasuttaṁ
<p n="706"/>Evamme sutaṁ ekaṁ samayaṁ bhagavā sakkesu viharati
kapilavatthusmiṁ nigrodhārāme. Atha kho mahāpajāpatī <note n="1">Ma. mahāpajāpati. sabbattha evaṁ ñātabbaṁ.</note> gotamī navaṁ
dussayugaṁ ādāya yena bhagavā tenupasaṅkami upasaṅkamitvā bhagavantaṁ
abhivādetvā ekamantaṁ nisīdi. Ekamantaṁ nisinnā kho mahāpajāpatī
gotamī bhagavantaṁ etadavoca idaṁ me bhante navaṁ dussayugaṁ bhagavantaṁ
uddissa sāmaṁ kantaṁ sāmaṁ vāyitaṁ taṁ me bhante bhagavā
paṭiggaṇhātu anukampaṁ upādāyāti.
<p n="707"/>Evaṁ vutte bhagavā mahāpajāpatiṁ gotamiṁ etadavoca
saṅghe gotami dehi saṅghe te dinne ahañceva pūjito bhavissāmi
saṅgho cāti. Dutiyampi kho mahāpajāpatī gotamī bhagavantaṁ etadavoca
idaṁ me bhante navaṁ dussayugaṁ bhagavantaṁ uddissa sāmaṁ kantaṁ sāmaṁ
vāyitaṁ taṁ me bhante bhagavā paṭiggaṇhātu anukampaṁ upādāyāti.
Dutiyampi kho bhagavā mahāpajāpatiṁ gotamiṁ etadavoca saṅghe
gotami dehi saṅghe te dinne ahañceva pūjito bhavissāmi saṅgho
cāti. Tatiyampi kho mahāpajāpatī gotamī bhagavantaṁ etadavoca
idaṁ me bhante navaṁ dussayugaṁ bhagavantaṁ uddissa sāmaṁ kantaṁ sāmaṁ
vāyitaṁ taṁ me bhante bhagavā paṭiggaṇhātu anukampaṁ upādāyāti.
Tatiyampi kho bhagavā mahāpajāpatiṁ gotamiṁ etadavoca saṅghe gotami
<pb n="3.457"/>
Dehi saṅghe te dinne ahañceva pūjito bhavissāmi saṅgho cāti.
<p n="708"/>Evaṁ vutte āyasmā ānando bhagavantaṁ etadavoca
paṭiggaṇhātu bhante bhagavā mahāpajāpatiyā gotamiyā navaṁ dussayugaṁ
bahukārā <note n="1">Po. Ma. Yu. bahūpakārā.</note> bhante mahāpajāpatī gotamī bhagavato mātucchā āpādikā
posikā khīrassa dāyikā bhagavantaṁ janettiyā kālakatāya thaññaṁ
pāyesi bhagavāpi bhante bahukāro mahāpajāpatiyā gotamiyā
bhagavantaṁ bhante āgamma mahāpajāpatī gotamī buddhaṁ saraṇaṁ gatā
dhammaṁ saraṇaṁ gatā saṅghaṁ saraṇaṁ gatā bhagavantaṁ bhante āgamma
mahāpajāpatī gotamī pāṇātipātā paṭiviratā adinnādānā paṭiviratā
kāmesumicchācārā paṭiviratā musāvādā paṭiviratā surāmerayamajjapamādaṭṭhānā
paṭiviratā bhagavantaṁ bhante āgamma mahāpajāpatī <pb ed="P" n="3.254" set="M"/>gotamī
buddhe aveccappasādena samannāgatā dhamme aveccappasādena
samannāgatā saṅghe aveccappasādena samannāgatā ariyakantehi sīlehi
samannāgatā bhagavantaṁ bhante āgamma mahāpajāpatī gotamī dukkhe
nikkaṅkhā dukkhasamudaye nikkaṅkhā dukkhanirodhe nikkaṅkhā dukkhanirodhagāminiyā
paṭipadāya nikkaṅkhā bhagavāpi bhante bahukāro mahāpajātiyā
gotamiyāti.
<p n="709"/>Evametaṁ ānanda evametaṁ ānanda yaṁ hānanda
puggalo puggalaṁ āgamma buddhaṁ saraṇaṁ gato hoti dhammaṁ saraṇaṁ
gato hoti saṅghaṁ saraṇaṁ gato hoti imassānanda puggalassa
iminā puggalena na supaṭikāraṁ vadāmi yadidaṁ abhivādanaṁ paccuṭṭhānaṁ
<pb n="3.458"/>
Añjalikammaṁ sāmīcikammaṁ cīvarapiṇḍapātasenāsanagilānapaccaya-
bhesajjaparikkhārānuppadānena. Yaṁ hānanda puggalo puggalaṁ āgamma
pāṇātipātā paṭivirato hoti adinnādānā paṭivirato hoti kāmesu
micchācārā paṭivirato hoti musāvādā paṭivirato hoti
surāmerayamajjapamādaṭṭhānā paṭivirato hoti imassānanda puggalassa iminā
puggalena na supaṭikāraṁ vadāmi yadidaṁ abhivādanaṁ paccuṭṭhānaṁ
añjalikammaṁ sāmīcikammaṁ cīvarapiṇḍapātasenāsanagilānapaccaya-
bhesajjaparikkhārānuppadānena. Yaṁ hānanda puggalo puggalaṁ āgamma buddhe
aveccappasādena samannāgato hoti dhamme aveccappasādena
samannāgato hoti saṅghe aveccappasādena samannāgato hoti
ariyakantehi sīlehi samannāgato hoti imassānanda puggalassa
iminā puggalena na supaṭikāraṁ vadāmi yadidaṁ abhivādanaṁ paccuṭṭhānaṁ
añjalikammaṁ sāmīcikammaṁ cīvarapiṇḍapātasenāsanagilānapaccaya-
bhesajjaparikkhārānuppadānena. Yaṁ hānanda puggalo puggalaṁ āgamma
dukkhe nikkaṅkho hoti dukkhasamudaye nikkaṅkho hoti dukkhanirodhe
nikkaṅkho hoti dukkhanirodhagāminiyā paṭipadāya nikkaṅkho hoti
imassānanda puggalassa iminā puggalena na supaṭikāraṁ vadāmi
yadidaṁ abhivādanaṁ paccuṭṭhānaṁ añjalikammaṁ sāmīcikammaṁ
cīvarapiṇḍapātasenāsanagilānapaccayabhesajjaparikkhārānuppadānena.
<p n="710"/>Cuddasa kho panimānanda pāṭipuggalikā dakkhiṇā <note n="1">Ma. etthantare katamā cuddasāti dissanti.</note>.
<pb n="3.459"/>
Tathāgate arahante sammāsambuddhe dānaṁ deti ayaṁ paṭhamā
pāṭipuggalikā dakkhiṇā. Paccekasambuddhe <note n="1">Yu. paccekabuddhe.</note> dānaṁ deti ayaṁ dutiyā
pāṭipuggalikā dakkhiṇā. Tathāgatasāvake arahante dānaṁ deti
ayaṁ tatiyā pāṭipuggalikā dakkhiṇā. Arahattaphalasacchikiriyāya
paṭipanne dānaṁ deti ayaṁ catutthā pāṭipuggalikā dakkhiṇā.
Anāgāmissa dānaṁ deti ayaṁ pañcamī pāṭipuggalikā dakkhiṇā.
Anāgāmiphalasacchikiriyāya paṭipanne dānaṁ deti ayaṁ chaṭṭhā
pāṭipuggalikā dakkhiṇā. Sakadāgāmissa dānaṁ deti ayaṁ sattamī
pāṭipuggalikā dakkhiṇā. Sakadāgāmiphalasacchikiriyāya paṭipanne
dānaṁ deti ayaṁ aṭṭhamī pāṭipuggalikā dakkhiṇā. Sotāpanne
dānaṁ deti ayaṁ navamī pāṭipuggalikā dakkhiṇā. Sotāpattiphalasacchikiriyāya
paṭipanne dānaṁ deti ayaṁ dasamī pāṭipuggalikā
dakkhiṇā. Bāhirake kāmesu vītarāge dānaṁ deti ayaṁ ekādasamī
pāṭipuggalikā dakkhiṇā. Puthujjanasīlavante dānaṁ deti ayaṁ
dvādasamī pāṭipuggalikā dakkhiṇā. Puthujjanadussīle dānaṁ deti ayaṁ
terasamī pāṭipuggalikā dakkhiṇā. Tiracchānagate dānaṁ deti ayaṁ
cuddasamī pāṭipuggalikā dakkhiṇāti.
<p n="711"/>Tatrānanda tiracchānagate dānaṁ datvā sataguṇā dakkhiṇā
pāṭikaṅkhitabbā. Puthujjanadussīle dānaṁ datvā sahassaguṇā dakkhiṇā
pāṭikaṅkhitabbā. Puthujjanasīlavante dānaṁ datvā satasahassaguṇā
<pb n="3.460"/>
Dakkhiṇā pāṭikaṅkhitabbā. Bāhirake kāmesu vītarāge dānaṁ datvā
koṭisatasahassaguṇā dakkhiṇā pāṭikaṅkhitabbā. Sotāpattiphalasacchikiriyāya
paṭipanne dānaṁ datvā asaṅkheyyā appameyyā dakkhiṇā
pāṭikaṅkhitabbā. Ko pana vādo sotāpanne ko pana vādo
sakadāgāmiphalasacchikiriyāya paṭipanne ko pana vādo sakadāgāmissa
ko pana vādo anāgāmiphalasacchikiriyāya paṭipanne ko pana vādo
anāgāmissa ko pana vādo arahattaphalasacchikiriyāya paṭipanne ko
pana vādo tathāgatasāvake arahante ko pana vādo paccekasambuddhe
ko pana vādo tathāgate arahante sammāsambuddhe.
<p n="712"/>Satta kho panimānanda saṅghagatā dakkhiṇā. <note n="1">Ma. etthantare katamā satta.</note> Buddhappamukhe
ubhatosaṅghe dānaṁ deti ayaṁ paṭhamā saṅghagatā dakkhiṇā.
Tathāgate parinibbute ubhatosaṅghe dānaṁ deti ayaṁ dutiyā saṅghagatā
dakkhiṇā. Bhikkhusaṅghe dānaṁ deti ayaṁ <pb ed="P" n="3.256" set="M"/>tatiyā saṅghagatā dakkhiṇā.
Bhikkhunīsaṅghe dānaṁ deti ayaṁ catutthā saṅghagatā dakkhiṇā.
Ettake me bhikkhū ca bhikkhuniyo ca saṅghato uddissathāti dānaṁ
deti ayaṁ pañcamī saṅghagatā dakkhiṇā. Ettake me bhikkhū
saṅghato uddissathāti dānaṁ deti ayaṁ chaṭṭhā saṅghagatā dakkhiṇā.
Ettikā <note n="2">Po. Ma. Yu. ettakā.</note> me bhikkhuniyo saṅghato uddissathāti dānaṁ deti ayaṁ
sattamī saṅghagatā dakkhiṇā.
<p n="713"/>Bhavissanti kho panānanda anāgatamaddhānaṁ gotrabhuno
<pb n="3.461"/>
Kāsāvakaṇṭhā dussīlā pāpadhammā tesu dussīlesu saṅghaṁ uddissa
dānaṁ dassanti tadāpahaṁ ānanda saṅghagataṁ dakkhiṇaṁ asaṅkheyyaṁ
appameyyaṁ vadāmi na tvevāhaṁ ānanda kenaci pariyāyena
saṅghagatāya dakkhiṇāya pāṭipuggalikadānaṁ mahapphalataraṁ vadāmi.
<p n="714"/>Catasso kho panimānanda dakkhiṇāvisuddhiyo. Katamā
catasso. Atthānanda dakkhiṇā dāyakato visujjhati no
paṭiggāhakato atthānanda dakkhiṇā paṭiggāhakato visujjhati no
dāyakato atthānanda dakkhiṇā neva dāyakato visujjhati no
paṭiggāhakato atthānanda dakkhiṇā dāyakato ceva visujjhati
paṭiggāhakato ca.
<p n="715"/>Kathañcānanda dakkhiṇā dāyakato visujjhati no paṭiggāhakato.
Idhānanda dāyako hoti sīlavā kalyāṇadhammo paṭiggāhakā
honti dussīlā pāpadhammā evaṁ kho ānanda dakkhiṇā
dāyakato visujjhati no paṭiggāhakato.
<p n="716"/>Kathañcānanda dakkhiṇā paṭiggāhakato visujjhati no
dāyakato. Idhānanda dāyako hoti dussīlo pāpadhammo paṭiggāhakā
honti sīlavanto kalyāṇadhammā evaṁ kho ānanda dakkhiṇā
paṭiggāhakato visujjhati no dāyakato.
<p n="717"/>Kathañcānanda dakkhiṇā neva dāyakato visujjhati no
paṭiggāhakato. Idhānanda dāyako ca hoti dussīlo pāpadhammo
<pb n="3.462"/>
Paṭiggāhakā ca honti dussīlā pāpadhammā evaṁ kho ānanda
dakkhiṇā neva dāyakato visujjhati no paṭiggāhakato.
<p n="718"/>Kathañcānanda dakkhiṇā dāyakato ceva <pb ed="P" n="3.257" set="M"/>visujjhati
paṭiggāhakato ca. Idhānanda dāyako ca hoti sīlavā kalyāṇadhammo
paṭiggāhakā ca honti sīlavanto kalyāṇadhammā evaṁ kho ānanda
dakkhiṇā dāyakato ceva visujjhati paṭiggāhakato ca. Imā kho
ānanda catasso dakkhiṇāvisuddhiyoti.
<p n="719"/>Idamavoca bhagavā idaṁ vatvāna sugato athāparaṁ
etadavoca satthā
yo sīlavā dussīlesu dadāti
dānaṁ dhammena laddhaṁ <note n="1">Sī. Yu. laddhā.</note> supasannacitto
abhisaddahaṁ kammaphalaṁ uḷāraṁ
sā dakkhiṇā dāyakato visujjhati
yo dussīlo sīlavantesu dadāti
dānaṁ adhammena laddhaṁ appasannacitto
anabhisaddahaṁ kammaphalaṁ uḷāraṁ
sā dakkhiṇā paṭiggāhakato visujjhati
yo dussīlo dussīlesu dadāti
dānaṁ adhammena laddhaṁ appasannacitto
<pb n="3.463"/>
Anabhisaddahaṁ kammaphalaṁ uḷāraṁ
na taṁ dānaṁ vipulaphalanti brūmi <note n="1">Yu. sā dakkhiṇā nevubhato visujjhati.</note>
yo sīlavā sīlavantesu dadāti
dānaṁ dhammena laddhaṁ supasannacitto
abhisaddahaṁ kammaphalaṁ uḷāraṁ
taṁ ve dānaṁ vipulaphalanti brūmi
yo vītarāgo vītarāgesu dadāti
dānaṁ dhammena laddhaṁ supasannacitto
abhisaddahaṁ kammaphalaṁ uḷāraṁ
taṁ ve dānaṁ āmisadānānamagganti <note n="2">Yu. āmisadānaṁ vipulanti brūmi.</note>.
Dakkhiṇāvibhaṅgasuttaṁ niṭṭhitaṁ dvādasamaṁ.
Vibhaṅgavaggo catuttho.
Tassuddānaṁ
bhaddisāla samiddhi candano
aggivessamāṇavo varañāṇī
sārathi uddissinā araṇena
pukkusa saccavaro vadānaṁ.
<p rend="subhead" check="nosid">5, saḷāyatanavaggo</p>
</xml>