<xml src="a1-4.xml">
<readunit id="a1-4">4. adantavaggo</readunit>
<p n="32"/>Nāhaṁ bhikkhave aññaṁ ekadhammaṁpi samanupassāmi yaṁ evaṁ
adantaṁ mahato anatthāya saṁvattati yathayidaṁ bhikkhave cittaṁ cittaṁ
bhikkhave adantaṁ mahato anatthāya saṁvattatīti.
<p n="33"/>Nāhaṁ bhikkhave aññaṁ ekadhammaṁpi samanupassāmi yaṁ evaṁ
dantaṁ mahato atthāya saṁvattati yathayidaṁ bhikkhave cittaṁ cittaṁ bhikkhave
dantaṁ mahato atthāya saṁvattatīti.
<p n="34"/>Nāhaṁ bhikkhave aññaṁ ekadhammaṁpi <pb ed="P" n="1.7" set="A"/>samanupassāmi yaṁ evaṁ
aguttaṁ mahato anatthāya saṁvattati yathayidaṁ bhikkhave cittaṁ cittaṁ
bhikkhave aguttaṁ mahato anatthāya saṁvattatīti.
<p n="35"/>Nāhaṁ bhikkhave aññaṁ ekadhammaṁpi samanupassāmi yaṁ evaṁ
<pb n="1.8"/>
Guttaṁ mahato atthāya saṁvattati yathayidaṁ bhikkhave cittaṁ cittaṁ
bhikkhave guttaṁ mahato atthāya saṁvattatīti.
<p n="36"/>Nāhaṁ bhikkhave aññaṁ ekadhammaṁpi samanupassāmi yaṁ evaṁ
arakkhitaṁ mahato anatthāya saṁvattati yathayidaṁ bhikkhave cittaṁ cittaṁ
bhikkhave arakkhitaṁ mahato anatthāya saṁvattatīti.
<p n="37"/>Nāhaṁ bhikkhave aññaṁ ekadhammaṁpi samanupassāmi yaṁ evaṁ
rakkhitaṁ mahato atthāya saṁvattati yathayidaṁ bhikkhave cittaṁ cittaṁ
bhikkhave rakkhitaṁ mahato atthāya saṁvattatīti.
<p n="38"/>Nāhaṁ bhikkhave aññaṁ ekadhammaṁpi samanupassāmi yaṁ evaṁ
asaṁvutaṁ mahato anatthāya saṁvattati yathayidaṁ bhikkhave cittaṁ cittaṁ
bhikkhave asaṁvutaṁ mahato anatthāya saṁvattatīti.
<p n="39"/>Nāhaṁ bhikkhave aññaṁ ekadhammaṁpi samanupassāmi yaṁ evaṁ
saṁvutaṁ mahato atthāya saṁvattati yathayidaṁ bhikkhave cittaṁ cittaṁ bhikkhave
saṁvutaṁ mahato atthāya saṁvattatīti.
<p n="40"/>Nāhaṁ bhikkhave aññaṁ ekadhammaṁpi samanupassāmi yaṁ evaṁ
adantaṁ aguttaṁ arakkhitaṁ asaṁvutaṁ mahato anatthāya saṁvattati yathayidaṁ
bhikkhave cittaṁ cittaṁ bhikkhave adantaṁ aguttaṁ arakkhitaṁ asaṁvutaṁ mahato
anatthāya saṁvattatīti.
<p n="41"/>Nāhaṁ bhikkhave aññaṁ ekadhammaṁpi samanupassāmi yaṁ evaṁ
dantaṁ guttaṁ rakkhitaṁ saṁvutaṁ mahato atthāya saṁvattati yathayidaṁ bhikkhave
<pb n="1.9"/>
Cittaṁ cittaṁ bhikkhave dantaṁ guttaṁ rakkhitaṁ saṁvutaṁ mahato atthāya
saṁvattatīti.
Vaggo <note n="1">Ma. Yu. adantavaggo.</note> catuttho.
</xml>