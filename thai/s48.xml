<xml src="s48.xml">
<pgroup id="s48"/>
<readunit id="s48">4. indriyasaṃyuttaṃ</readunit>
<p rend="subhead" check="nosid">1, suddhikavaggo</p>
<p rend="subhead" sid="1">1, suddhikasuttaṃ</p>
suddhakavaggo paṭhamo
<p n="843"/>Sāvatthīnidānaṁ. Tatra kho bhagavā etadavoca pañcimāni
bhikkhave indriyāni. Katamāni pañca. Saddhindriyaṁ viriyindriyaṁ
satindriyaṁ samādhindriyaṁ paññindriyaṁ. Imāni kho bhikkhave
pañcindriyānīti.
<p rend="subhead" sid="2">2, paṭhamasotāpannasuttaṃ</p>
<p n="844"/>Pañcimāni bhikkhave indriyāni. Katamāni pañca.
Saddhindriyaṁ viriyindriyaṁ satindriyaṁ samādhindriyaṁ paññindriyaṁ.
Yato kho bhikkhave ariyasāvako imesaṁ pañcannaṁ indriyānaṁ
(samudayañca atthaṅgamañca) <note n="1">Ma. idaṁ pāṭhadvayaṁ na dissati.</note> assādañca ādīnavañca nissaraṇañca
yathābhūtaṁ pajānāti. Ayaṁ vuccati bhikkhave ariyasāvako sotāpanno
avinipātadhammo niyato sambodhiparāyanoti.
<p rend="subhead" sid="3">3, dutiyasotāpannasuttaṃ</p>
<p n="845"/>Pañcimāni bhikkhave indriyāni. Katamāni pañca.
Saddhindriyaṁ viriyindriyaṁ satindriyaṁ samādhindriyaṁ <pb ed="P" n="5.194" set="S"/>paññindriyaṁ.
Yato kho bhikkhave ariyasāvako imesaṁ pañcannaṁ indriyānaṁ
samudayañca atthaṅgamañca assādañca ādīnavañca nissaraṇañca
yathābhūtaṁ pajānāti. Ayaṁ vuccati bhikkhave ariyasāvako sotāpanno
<pb n="5.257"/>
Avinipātadhammo niyato sambodhiparāyanoti.
<p rend="subhead" sid="4">4, paṭhamārahantasuttaṃ</p>
<p n="846"/>Pañcimāni bhikkhave indriyāni. Katamāni pañca.
Saddhindriyaṁ viriyindriyaṁ satindriyaṁ samādhindriyaṁ paññindriyaṁ.
Yato kho bhikkhave bhikkhu <note n="1">Ma. Yu. ariyasāvako. <pb ed="P" n="5.195" set="S"/></note> imesaṁ pañcannaṁ indriyānaṁ samudayañca
atthaṅgamañca assādañca <note n="2">ime pāṭhā na dissanti.</note> ādīnavañca nissaraṇañca yathābhūtaṁ viditvā
anupādā vimutto hoti. Ayaṁ vuccati bhikkhave bhikkhu arahaṁ
khīṇāsavo vusitavā katakaraṇīyo ohitabhāro anuppattasadattho
parikkhīṇabhavasaññojano sammadaññāvimuttoti.
<p rend="subhead" sid="5">5, dutiyārahantasuttaṃ</p>
<p n="847"/>Pañcimāni bhikkhave indriyāni. Katamāni pañca.
Saddhindriyaṁ viriyindriyaṁ satindriyaṁ samādhindriyaṁ paññindriyaṁ.
Yato kho bhikkhave bhikkhu imesaṁ pañcannaṁ indriyānaṁ samudayañca
atthaṅgamañca assādañca ādīnavañca nissaraṇañca yathābhūtaṁ viditvā
anupādā vimutto hoti. Ayaṁ vuccati bhikkhave bhikkhu arahaṁ
khīṇāsavo vusitavā katakaraṇīyo ohitabhāro anuppattasadattho
parikkhīṇabhavasaññojano sammadaññāvimuttoti.
<p rend="subhead" sid="6">6, paṭhamasamaṇabrāhmaṇasuttaṃ</p>
<p n="848"/>Pañcimāni bhikkhave indriyāni. Katamāni pañca.
Saddhindriyaṁ viriyindriyaṁ satindriyaṁ samādhindriyaṁ paññindriyaṁ.
Ye hi keci bhikkhave samaṇā vā brāhmaṇā vā imesaṁ pañcannaṁ
indriyānaṁ samudayañca atthaṅgamañca assādañca ādīnavañca
nissaraṇañca yathābhūtaṁ nappajānanti. Name te bhikkhave samaṇā
<pb n="5.258"/>
Vā brāhmaṇā vā samaṇesu vā samaṇasammatā brāhmaṇesu
vā brāhmaṇasammatā na ca panete āyasmanto sāmaññatthaṁ
vā brāhmaññatthaṁ <note n="1">Ma. Yu. brahmaññatthaṁ. evamupari.</note> vā diṭṭheva dhamme sayaṁ abhiññā sacchikatvā
upasampajja viharanti.
<p n="849"/>Ye ca kho te <note n="2">Ma. Yu. keci.</note> bhikkhave samaṇā vā brāhmaṇā vā
imesaṁ pañcannaṁ indriyānaṁ samudayañca atthaṅgamañca assādañca
ādīnavañca nissaraṇañca yathābhūtaṁ pajānanti. Te khome bhikkhave
samaṇā vā brāhmaṇā vā samaṇesu ceva samaṇasammatā brāhmaṇesu
ca brāhmaṇasammatā te ca panāyasmanto sāmaññatthañca
brāhmaññatthañca diṭṭheva dhamme sayaṁ abhiññā sacchikatvā
upasampajja viharantīti.
<p rend="subhead" sid="7">7, dutiyasamaṇabrāhmaṇasuttaṃ</p>
<p n="850"/>Ye hi keci bhikkhave samaṇā vā brāhmaṇā vā
saddhindriyaṁ nappajānanti saddhindriyasamudayaṁ nappajānanti saddhindriyanirodhaṁ
nappajānanti saddhindriyanirodhagāminīpaṭipadaṁ nappajānanti
viriyindriyaṁ nappajānanti .pe. Satindriyaṁ nappajānanti. Samādhindriyaṁ
nappajānanti. Paññindriyaṁ nappajānanti paññindriyasamudayaṁ
nappajānanti paññindriyanirodhaṁ nappajānanti paññindriyanirodhagāminīpaṭipadaṁ
nappajānanti. Name te bhikkhave samaṇā vā
brāhmaṇā vā samaṇesu vā samaṇasammatā brāhmaṇesu vā
brāhmaṇasammatā na ca panete āyasmanto sāmaññatthaṁ vā
<pb n="5.259"/>
Brāhmaññatthaṁ vā diṭṭheva dhamme sayaṁ abhiññā sacchikatvā
upasampajja viharanti.
<p n="851"/>Ye hi <note n="1">Ma. ca kho.</note> keci bhikkhave samaṇā vā brāhmaṇā vā
saddhindriyaṁ pajānanti saddhindriyasamudayaṁ pajānanti saddhindriyanirodhaṁ
pajānanti saddhindriyanirodhagāminīpaṭipadaṁ pajānanti viriyindriyaṁ
pajānanti viriyindriyasamudayaṁ <pb ed="P" n="5.196" set="S"/>pajānanti viriyindriyanirodhaṁ pajānanti
viriyindriyanirodhagāminīpaṭipadaṁ pajānanti satindriyaṁ pajānanti.
Samādhindriyaṁ pajānanti. Paññindriyaṁ pajānanti paññindriyasamudayaṁ
pajānanti paññindriyanirodhaṁ pajānanti paññindriyanirodhagāminīpaṭipadaṁ
pajānanti. Te khome bhikkhave samaṇā vā
brāhmaṇā vā samaṇesu ceva samaṇasammatā brāhmaṇesu ca
brāhmaṇasammatā te ca panāyasmanto sāmaññatthaṁ ca brāhmaññatthaṁ
ca diṭṭheva dhamme sayaṁ abhiññā sacchikatvā upasampajja
viharantīti.
<p rend="subhead" sid="8">8, daṭṭhabbasuttaṃ</p>
<p n="852"/>Pañcimāni bhikkhave indriyāni. Katamāni pañca.
Saddhindriyaṁ .pe. Paññindriyaṁ.
<p n="853"/>Kattha ca bhikkhave saddhindriyaṁ daṭṭhabbaṁ. Catūsu sotāpattiyaṅgesu
ettha saddhindriyaṁ daṭṭhabbaṁ.
<p n="854"/>Kattha ca bhakkhave viriyindriyaṁ daṭṭhabbaṁ. Catūsu sammappadhānesu
ettha viriyindriyaṁ daṭṭhabbaṁ.
<pb n="5.260"/>
<p n="855"/>Kattha ca bhikkhave satindriyaṁ daṭṭhabbaṁ. Catūsu satipaṭṭhānesu
ettha satindriyaṁ daṭṭhabbaṁ.
<p n="856"/>Kattha ca bhikkhave samādhindriyaṁ daṭṭhabbaṁ. Catūsu
jhānesu ettha samādhindriyaṁ daṭṭhabbaṁ.
<p n="857"/>Kattha ca bhikkhave paññindriyaṁ daṭṭhabbaṁ. Catūsu
ariyasaccesu ettha paññindriyaṁ daṭṭhabbaṁ. Imāni kho bhikkhave
pañcindriyānīti.
<p rend="subhead" sid="9">9, paṭhamavibhaṅgasuttaṃ</p>
<p n="858"/>Pañcimāni bhikkhave indriyāni. Katamāni pañca.
Saddhindriyaṁ .pe. Paññindriyaṁ.
<p n="859"/>Katamañca bhikkhave saddhindriyaṁ. Idha bhikkhave ariyasāvako
saddho hoti saddahati tathāgatassa bodhiṁ itipi so bhagavā arahaṁ
sammāsambuddho vijjācaraṇasampanno sugato lokavidū anuttaro
purisadammasārathi satthā devamanussānaṁ buddho bhagavāti. Idaṁ
vuccati bhikkhave saddhindriyaṁ.
<p n="860"/>Katamañca bhikkhave viriyindriyaṁ. Idha bhikkhave ariyasāvako
āraddhaviriyo viharati akusalānaṁ dhammānaṁ pahānāya kusalānaṁ dhammānaṁ
upasampadāya thāmavā daḷhaparakkamo anikkhittadhuro kusalesu
dhammesu. Idaṁ vuccati bhikkhave viriyindriyaṁ.
<p n="861"/>Katamañca bhikkhave satindriyaṁ. Idha bhikkhave ariyasāvako
satimā hoti paramena satinepakkena samannāgato cirakataṁpi cirabhāsitaṁpi
<pb n="5.261"/>
Saritā anussaritā. Idaṁ vuccati bhikkhave satindriyaṁ.
<p n="862"/>Katamañca bhikkhave samādhindriyaṁ. Idha bhikkhave ariyasāvako
vossaggārammaṇaṁ karitvā labhati samādhiṁ labhati cittassa ekaggataṁ.
Idaṁ vuccati bhikkhave samādhindriyaṁ.
<p n="863"/>Katamañca bhikkhave paññindriyaṁ. Idha bhikkhave ariyasāvako
paññavā hoti udayatthagāminiyā paññāya samannāgato ariyāya
nibbedhikāya sammādukkhakkhayagāminiyā. Idaṁ vuccati bhikkhave
paññindriyaṁ. Imāni kho bhikkhave pañcindriyānīti.
<p rend="subhead" sid="10">10, dutiyavibhaṅgasuttaṃ</p>
<p n="864"/>Pañcimāni bhikkhave indriyāni. Katamāni pañca.
Saddhindriyaṁ .pe. Paññindriyaṁ.
<p n="865"/>Katamañca bhikkhave saddhindriyaṁ. Idha bhikkhave ariyasāvako
saddho hoti saddahati tathāgatassa bodhiṁ itipi so bhagavā arahaṁ
sammāsambuddho vijjācaraṇasampanno sugato lokavidū anuttaro
purisadammasārathi <pb ed="P" n="5.198" set="S"/>satthā devamanussānaṁ buddho bhagavāti. Idaṁ
vuccati bhikkhave saddhindriyaṁ.
<p n="866"/>Katamañca bhikkhave viriyindriyaṁ. Idha bhikkhave ariyasāvako
āraddhaviriyo viharati akusalānaṁ dhammānaṁ pahānāya kusalānaṁ dhammānaṁ
upasampadāya thāmavā daḷhaparakkamo anikkhittadhuro kusalesu dhammesu.
So anuppannānaṁ pāpakānaṁ akusalānaṁ dhammānaṁ anuppādāya chandaṁ
janeti vāyamati viriyaṁ ārabhati cittaṁ paggaṇhāti padahati.
<pb n="5.262"/>
Uppannānaṁ pāpakānaṁ akusalānaṁ dhammānaṁ pahānāya chandaṁ janeti
vāyamati viriyaṁ ārabhati cittaṁ paggaṇhāti padahati. Anuppannānaṁ
kusalānaṁ dhammānaṁ uppādāya chandaṁ janeti vāyamati viriyaṁ ārabhati
cittaṁ paggaṇhāti padahati. Uppannānaṁ kusalānaṁ dhammānaṁ samāpattiyā
asammosāya bhiyyobhāvāya vepullāya bhāvanāya pāripūriyā
chandaṁ janeti vāyamati viriyaṁ ārabhati cittaṁ paggaṇhāti padahati.
Idaṁ vuccati bhikkhave viriyindriyaṁ.
<p n="867"/>Katamañca bhikkhave satindriyaṁ. Idha bhikkhave ariyasāvako
satimā hoti paramena satinepakkena samannāgato cirakataṁpi cirabhāsitaṁpi
saritā anussaritā. So kāye kāyānupassī viharati ātāpī
sampajāno satimā vineyya loke abhijjhādomanassaṁ. Vedanāsu
citte dhammesu dhammānupassī viharati ātāpī sampajāno satimā
vineyya loke abhijjhā domanassaṁ. Idaṁ vuccati bhikkhave satindriyaṁ.
<p n="868"/>Katamañca bhikkhave samādhindriyaṁ. Idha bhikkhave ariyasāvako
vossaggārammaṇaṁ karitvā labhati samādhiṁ labhati cittassa ekaggataṁ.
So vivicceva kāmehi vivicca akusalehi dhammehi savitakkaṁ savicāraṁ
vivekajaṁ pītisukhaṁ paṭhamaṁ jhānaṁ upasampajja viharati vitakkavicārānaṁ
vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ
samādhijaṁ pītisukhaṁ dutiyaṁ jhānaṁ upasampajja viharati pītiyā ca virāgā
upekkhako ca viharati sato ca sampajāno sukhañca kāyena paṭisaṁvedeti
<pb n="5.263"/>
Yantaṁ ariyā ācikkhanti upekkhako satimā sukhavihārīti
tatiyaṁ jhānaṁ upasampajja viharati sukhassa ca pahānā dukkhassa ca
pahānā pubbeva somanassadomanassānaṁ atthaṅgamā adukkhamasukhaṁ
upekkhāsatipārisuddhiṁ <pb ed="P" n="5.199" set="S"/>catutthaṁ jhānaṁ upasampajja viharati. Idaṁ
vuccati bhikkhave samādhindriyaṁ.
<p n="869"/>Katamañca bhikkhave paññindriyaṁ. Idha bhikkhave ariyasāvako
paññavā hoti udayatthagāminiyā paññāya samannāgato ariyāya
nibbedhikāya sammādukkhakkhayagāminiyā. So idaṁ dukkhanti yathābhūtaṁ
pajānāti ayaṁ dukkhasamudayoti yathābhūtaṁ pajānāti ayaṁ dukkhanirodhoti
yathābhūtaṁ pajānāti ayaṁ dukkhanirodhagāminī paṭipadāti
yathābhūtaṁ pajānāti. Idaṁ vuccati bhikkhave paññindriyaṁ. Imāni
kho bhikkhave pañcindriyānīti.
Suddhikavaggo paṭhamo.
Tassuddānaṁ
suddhikañceva dve sotā arahantā apare dve
samaṇabrāhmaṇā daṭṭhabbaṁ vibhaṅge apare duveti.
<p rend="subhead" check="nosid">2, mudutaravaggo</p>
<p rend="subhead" sid="11">1, paṭilābhasuttaṃ</p>
<pb n="5.264"/>
Mudutaravaggo dutiyo
<p n="870"/>Pañcimāni bhikkhave indriyāni. Katamāni pañca.
Saddhindriyaṁ .pe. Paññindriyaṁ.
<p n="871"/>Katamañca bhikkhave saddhindriyaṁ. Idha bhikkhave ariyasāvako
saddho hoti saddahati tathāgatassa bodhiṁ itipi so bhagavā arahaṁ
sammāsambuddho vijjācaraṇasampanno sugato lokavidū anuttaro
purisadammasārathi satthā devamanussānaṁ buddho bhagavāti. Idaṁ
vuccati bhikkhave saddhindriyaṁ.
<p n="872"/>Katamañca bhikkhave viriyindriyaṁ. Yaṁ kho bhikkhave cattāro
sammappadhāne <pb ed="P" n="5.200" set="S"/>ārabbha viriyaṁ paṭilabhati. Idaṁ vuccati bhikkhave
viriyindriyaṁ.
<p n="873"/>Katamañca bhikkhave satindriyaṁ. Yaṁ kho bhikkhave cattāro
satipaṭṭhāne ārabbha satiṁ paṭilabhati. Idaṁ vuccati bhikkhave
satindriyaṁ.
<p n="874"/>Katamañca bhikkhave samādhindriyaṁ. Idha bhikkhave ariyasāvako
vossaggārammaṇaṁ karitvā labhati samādhiṁ labhati cittassa
ekaggataṁ. Idaṁ vuccati bhikkhave samādhindriyaṁ.
<p n="875"/>Katamañca bhikkhave paññindriyaṁ. Idha bhikkhave ariyasāvako
paññavā hoti udayatthagāminiyā paññāya samannāgato
<pb n="5.265"/>
Ariyāya nibbedhikāya sammādukkhakkhayagāminiyā. Idaṁ vuccati bhikkhave
paññindriyaṁ. Imāni kho bhikkhave pañcindriyānīti.
<p rend="subhead" sid="12">2, paṭhamasaṃkhittasuttaṃ</p>
<p n="876"/>Pañcimāni bhikkhave indriyāni. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni.
<p n="877"/>Imesaṁ kho bhikkhave pañcannaṁ indriyānaṁ samattā paripūrattā
arahaṁ hoti tato mudutarehi anāgāmī hoti tato mudutarehi
sakadāgāmī hoti tato mudutarehi sotāpanno hoti tato mudutarehi
dhammānusārī hoti tato mudutarehi saddhānusārī hotīti.
<p rend="subhead" sid="13">3, dutiyasaṃkhittasuttaṃ</p>
<p n="878"/>Pañcimāni bhikkhave indriyāni. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni.
<p n="879"/>Imesaṁ kho bhikkhave pañcannaṁ indriyānaṁ samattā paripūrattā
arahaṁ hoti tato mudutarehi anāgāmī hoti tato mudutarehi
sakadāgāmī hoti tato mudutarehi sotāpanno hoti tato mudutarehi
dhammānusārī hoti tato mudutarehi saddhānusārī hoti. Iti kho
bhikkhave <pb ed="P" n="5.201" set="S"/>indriyavemattatā phalavemattatā hoti phalavemattatā
puggalavemattatāti.
<p rend="subhead" sid="14">4, tatiyasaṃkhittasuttaṃ</p>
<p n="880"/>Pañcimāni bhikkhave indriyāni. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni.
<p n="881"/>Imesaṁ kho bhikkhave pañcannaṁ indriyānaṁ samattā paripūrattā
arahaṁ hoti tato mudutarehi anāgāmī hoti tato mudutarehi
<pb n="5.266"/>
Sakadāgāmī hoti tato mudutarehi sotāpanno hoti tato
mudutarehi dhammānusārī hoti tato mudutarehi saddhānusārī hoti.
Iti kho bhikkhave paripūraṁ paripūrakārī ārādheti padesaṁ padesakārī
ārādheti. Avañjhānitvevāhaṁ bhikkhave pañcindriyāni <note n="1">Ma. pañcindriyānīti. evamupari.</note> vadāmīti.
<p rend="subhead" sid="15">5, paṭhamavitthārasuttaṃ</p>
<p n="882"/>Pañcimāni bhikkhave indriyāni. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni.
<p n="883"/>Imesaṁ kho bhikkhave pañcannaṁ indriyānaṁ samattā paripūrattā
arahaṁ hoti tato mudutarehi antarāparinibbāyī hoti
tato mudutarehi upahaccaparinibbāyī hoti tato mudutarehi asaṅkhāraparinibbāyī
hoti tato mudutarehi sasaṅkhāraparinibbāyī hoti tato
mudutarehi uddhaṁsoto hoti akaniṭṭhagāmī tato mudutarehi sakadāgāmī
hoti tato mudutarehi sotāpanno hoti tato mudutarehi dhammānusārī
hoti tato mudutarehi saddhānusārī hotīti.
<p rend="subhead" sid="16">6, dutiyavitthārasuttaṃ</p>
<p n="884"/>Pañcimāni bhikkhave indriyāni. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni.
<p n="885"/>Imesaṁ kho bhikkhave pañcannaṁ indriyānaṁ samattā paripūrattā
arahaṁ hoti tato mudutarehi antarāparinibbāyī hoti tato
mudutarehi upahaccaparinibbāyī hoti tato mudutarehi asaṅkhāraparinibbāyī
hoti tato mudutarehi sasaṅkhāraparinibbāyī hoti tato
mudutarehi uddhaṁsoto hoti akaniṭṭhagāmī tato mudutarehi sakadāgāmī
<pb n="5.267"/>
Hoti tato mudutarehi sotāpanno hoti tato mudutarehi dhammānusārī
hoti tato mudutarehi saddhānusārī hoti. Iti kho
bhikkhave <pb ed="P" n="5.202" set="S"/>indriyavemattatā phalavemattatā hoti phalavemattatā
puggalavemattatāti <note n="1">Ma. puggalavemattatā hotīti. Yu. ... hoti.</note>.
<p rend="subhead" sid="17">7, tatiyavitthārasuttaṃ</p>
<p n="886"/>Pañcimāni bhikkhave indriyāni. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni.
<p n="887"/>Imesaṁ kho bhikkhave pañcannaṁ indriyānaṁ samattā paripūrattā
arahaṁ hoti tato mudutarehi antarāparinibbāyī hoti tato
mudutarehi upahaccaparinibbāyī hoti tato mudutarehi asaṅkhāraparinibbāyī
hoti tato mudutarehi sasaṅkhāraparinibbāyī hoti tato
mudutarehi uddhaṁsoto hoti akaniṭṭhagāmī tato mudutarehi sakadāgāmī
hoti tato mudutarehi sotāpanno hoti tato mudutarehi dhammānusārī
hoti tato mudutarehi saddhānusārī hoti. Iti kho
bhikkhave paripūraṁ paripūrakārī ārādheti padesaṁ padesakārī ārādheti.
Avañjhānitvevāhaṁ bhikkhave pañcindriyāni vadāmīti.
<p rend="subhead" sid="18">8, paṭipannasuttaṃ</p>
<p n="888"/>Pañcimāni bhikkhave indriyāni. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni.
<p n="889"/>Imesaṁ kho bhikkhave pañcannaṁ indriyānaṁ samattā paripūrattā
arahaṁ hoti tato mudutarehi arahattaphalasacchikiriyāya
paṭipanno hoti tato mudutarehi anāgāmī hoti tato mudutarehi
<pb n="5.268"/>
Anāgāmiphalasacchikiriyāya paṭipanno hoti tato mudutarehi sakadāgāmī
hoti tato mudutarehi sakadāgāmiphalasacchikiriyāya paṭipanno hoti
tato mudutarehi sotāpanno hoti tato mudutarehi sotāpattiphalasacchikiriyāya
paṭipanno hoti. Yassa kho bhikkhave imāni
pañcindriyāni sabbena sabbaṁ sabbathā sabbaṁ natthi tamahaṁ bāhiro
puthujjanapakkheṭṭhitoti vadāmīti.
<p rend="subhead" sid="19">9, sampannasuttaṃ</p>
<p n="890"/>Atha kho aññataro bhikkhu yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinno kho so bhikkhu bhagavantaṁ etadavoca indriyasampanno
indriyasampannoti <pb ed="P" n="5.203" set="S"/>bhante vuccati kittāvatā nu kho bhante
indriyasampanno hotīti.
<p n="891"/>Idha bhikkhu bhikkhu saddhindriyaṁ bhāveti upasamagāmiṁ sambodhagāmiṁ
viriyindriyaṁ bhāveti upasamagāmiṁ sambodhagāmiṁ satindriyaṁ
bhāveti upasamagāmiṁ sambodhagāmiṁ samādhindriyaṁ bhāveti upasamagāmiṁ
sambodhagāmiṁ paññindriyaṁ bhāveti upasamagāmiṁ sambodhagāmiṁ.
Ettāvatā kho bhikkhu bhikkhu indriyasampanno hotīti.
<p rend="subhead" sid="20">10, āsavakkhayasuttaṃ</p>
<p n="892"/>Pañcimāni bhikkhave indriyāni. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni.
<p n="893"/>Imesaṁ kho bhikkhave pañcannaṁ indriyānaṁ bhāvitattā bahulīkatattā
bhikkhu āsavānaṁ khayā anāsavaṁ cetovimuttiṁ paññāvimuttiṁ
<pb n="5.269"/>
Diṭṭheva dhamme sayaṁ abhiññā sacchikatvā upasampajja viharatīti.
Mudutaravaggo dutiyo.
Tassuddānaṁ
paṭilābho ca <note n="1">Ma. casaddo natthi.</note> tayo saṅkhittā <note n="2">Po. sabbasaṅkhittā.</note> vitthārā <note n="3">Po. vitthārena .... </note> apare tayo
paṭipanno cupasamo <note n="4">Ma. ... ca sampanno dasamaṁ āsavakkhayanti.</note> āsavānaṁ khayo cimeti.
<p rend="subhead" check="nosid">3, chaḷindriyavaggo</p>
<p rend="subhead" sid="21">1, punabbhavasuttaṃ</p>
<pb n="5.270"/>
Chaḷindriyavaggo tatiyo
<p n="894"/>Pañcimāni bhikkhave indriyāni. Katamāni pañca.
Saddhindriyaṁ .pe. Paññindriyaṁ.
<p n="895"/>Yāvakīvañcāhaṁ bhikkhave <pb ed="P" n="5.204" set="S"/>imesaṁ pañcannaṁ indriyānaṁ
samudayañca atthaṅgamañca assādañca ādīnavañca nissaraṇañca
yathābhūtaṁ na abbhaññāsiṁ. Neva tāvāhaṁ bhikkhave sadevake loke
samārake sabrahmake sassamaṇabrāhmaṇiyā pajāya sadevamanussāya
anuttaraṁ sammāsambodhiṁ abhisambuddho <note n="1">Ma. Yu. abhisambuddhoti. evamupari.</note> paccaññāsiṁ.
<p n="896"/>Yato ca khvāhaṁ bhikkhave imesaṁ pañcannaṁ indriyānaṁ
samudayañca atthaṅgamañca assādañca ādīnavañca nissaraṇañca
yathābhūtaṁ abbhaññāsiṁ. Athāhaṁ bhikkhave sadevake loke samārake
sabrahmake sassamaṇabrāhmaṇiyā pajāya sadevamanussāya anuttaraṁ
sammāsambodhiṁ abhisambuddho paccaññāsiṁ. Ñāṇañca pana me
dassanaṁ udapādi akuppā me vimutti <note n="2">Yu. cetovimutti. evamupari.</note> ayamantimā jāti natthi
dāni punabbhavoti.
<p rend="subhead" sid="22">2, jīvitindriyasuttaṃ</p>
<p n="897"/>Tīṇīmāni bhikkhave indriyāni. Katamāni tīṇi.
Itthindriyaṁ purisindriyaṁ jīvitindriyaṁ. Imāni kho bhikkhave tīṇi
indriyānīti.
<p rend="subhead" sid="23">3, aññindriyasuttaṃ</p>
<p n="898"/>Tīṇīmāni bhikkhave indriyāni. Katamāni tīṇi.
<pb n="5.271"/>
Anaññātaññassāmītindriyaṁ aññindriyaṁ aññātāvindriyaṁ. Imāni
kho bhikkhave tīṇi indriyānīti.
<p rend="subhead" sid="24">4, ekabījīsuttaṃ</p>
<p n="899"/>Pañcimāni bhikkhave indriyāni. Katamāni pañca.
Saddhindriyaṁ .pe. Paññindriyaṁ. Imāni kho bhikkhave pañcindriyāni.
<p n="900"/>Imesaṁ kho bhikkhave pañcannaṁ indriyānaṁ samattā paripūrattā
arahaṁ hoti <pb ed="P" n="5.205" set="S"/>tato mudutarehi antarāparinibbāyī hoti tato
mudutarehi upahaccaparinibbāyī hoti tato mudutarehi asaṅkhāraparinibbāyī
hoti tato mudutarehi sasaṅkhāraparinibbāyī hoti tato
mudutarehi uddhaṁsoto hoti akaniṭṭhagāmī tato mudutarehi sakadāgāmī
hoti tato mudutarehi ekabījī hoti tato mudutarehi kolaṅkolo
hoti tato mudutarehi sattakkhattuṁparamo hoti tato mudutarehi
dhammānusārī hoti tato mudutarehi saddhānusārī hotīti.
<p rend="subhead" sid="25">5, suddhakasuttaṃ</p>
<p n="901"/>Chayimāni bhikkhave indriyāni. Katamāni cha. Cakkhundriyaṁ
sotindriyaṁ ghānindriyaṁ jivahindriyaṁ kāyindriyaṁ manindriyaṁ. Imāni
kho bhikkhave cha indriyānīti.
<p rend="subhead" sid="26">6, sotāpannasuttaṃ</p>
<p n="902"/>Chayimāni bhikkhave indriyāni. Katamāni cha. Cakkhundriyaṁ
sotindriyaṁ ghānindriyaṁ jivhindriyaṁ kāyindriyaṁ manindriyaṁ.
<p n="903"/>Yato kho bhikkhave ariyasāvako imesaṁ channaṁ indriyānaṁ
samudayañca atthaṅgamañca assādañca ādīnavañca nissaraṇañca
<pb n="5.272"/>
Yathābhūtaṁ pajānāti. Ayaṁ vuccati bhikkhave ariyasāvako sotāpanno
avinipātadhammo niyato sambodhiparāyanoti.
<p rend="subhead" sid="27">7, arahantasuttaṃ</p>
<p n="904"/>Chayimāni bhikkhave indriyāni. Katamāni cha. Cakkhundriyaṁ
sotindriyaṁ ghānindriyaṁ jivhindriyaṁ kāyindriyaṁ manindriyaṁ.
<p n="905"/>Yato kho bhikkhave bhikkhu imesaṁ channaṁ indriyānaṁ samudayañca
atthaṅgamañca assādañca ādīnavañca nissaraṇañca yathābhūtaṁ viditvā
anupādā vimutto hoti. Ayaṁ vuccati bhikkhave bhikkhu arahaṁ
khīṇāsavo vusitavā katakaraṇīyo ohitabhāro anuppattasadattho
parikkhīṇabhavasaññojano sammadaññāvimuttoti.
<p rend="subhead" sid="28">8, sambuddhasuttaṃ</p>
<p n="906"/><pb ed="P" n="5.206" set="S"/>Chayimāni bhikkhave indriyāni. Katamāni cha. Cakkhundriyaṁ
sotindriyaṁ ghānindriyaṁ jivhindriyaṁ kāyindriyaṁ manindriyaṁ.
<p n="907"/>Yāvakīvañcāhaṁ bhikkhave imesaṁ channaṁ indriyānaṁ samudayañca
atthaṅgamañca assādañca ādīnavañca nissaraṇañca yathābhūtaṁ na
abbhaññāsiṁ. Neva tāvāhaṁ bhikkhave sadevake loke samārake
sabrahmake sassamaṇabrāhmaṇiyā pajāya sadevamanussāya anuttaraṁ
sammāsambodhiṁ abhisambuddho paccaññāsiṁ.
<p n="908"/>Yato ca khvāhaṁ bhikkhave imesaṁ channaṁ indriyānaṁ samudayañca
atthaṅgamañca assādañca ādīnavañca nissaraṇañca yathābhūtaṁ abbhaññāsiṁ.
Athāhaṁ bhikkhave sadevake loke samārake sabrahmake
sassamaṇabrāhmaṇiyā pajāya sadevamanussāya anuttaraṁ sammāsambodhiṁ
<pb n="5.273"/>
Abhisambuddho paccaññāsiṁ. Ñāṇañca pana me dassanaṁ udapādi
akuppā me vimutti ayamantimā jāti natthidāni punabbhavoti.
<p rend="subhead" sid="29">9, paṭhamasamaṇabrāhmaṇasuttaṃ</p>
<p n="909"/>Chayimāni bhikkhave indriyāni. Katamāni cha.
Cakkhundriyaṁ sotindriyaṁ ghānindriyaṁ jivhindriyaṁ kāyindriyaṁ
manindriyaṁ.
<p n="910"/>Ye hi <note n="1">Po. hisaddo natthi.</note> keci bhikkhave samaṇā vā brāhmaṇā vā imesaṁ
channaṁ indriyānaṁ samudayañca atthaṅgamañca assādañca ādīnavañca
nissaraṇañca yathābhūtaṁ nappajānanti. Name te bhikkhave samaṇā
vā brāhmaṇā vā samaṇesu vā samaṇasammatā brāhmaṇesu vā
brāhmaṇasammatā na ca panete āyasmanto sāmaññatthaṁ vā
brāhmaññatthaṁ vā diṭṭheva dhamme sayaṁ abhiññā sacchikatvā
upasampajja viharanti.
<p n="911"/>Ye hi <note n="2">Po. Ma. ye ca kho.</note> keci bhikkhave samaṇā vā brāhmaṇā vā imesaṁ
channaṁ indriyānaṁ samudayañca atthaṅgamañca assādañca ādīnavañca
nissaraṇañca yathābhūtaṁ pajānanti. Te khome bhikkhave samaṇā
vā brāhmaṇā vā samaṇesu ceva samaṇasammatā brāhmaṇesu
ca brāhmaṇasammatā te ca panāyasmanto sāmaññatthañca
brāhmaññatthañca diṭṭheva dhamme sayaṁ abhiññā sacchikatvā
upasampajja viharantīti.
<p rend="subhead" sid="30">10, dutiyasamaṇabrāhmaṇasuttaṃ</p>
<p n="912"/>Ye hi keci bhikkhave samaṇā vā brāhmaṇā vā
cakkhundriyaṁ nappajānanti cakkhundriyasamudayaṁ nappajānanti cakkhundriyanirodhaṁ
<pb n="5.274"/>
Nappajānanti cakkhundriyanirodhagāminīpaṭipadaṁ nappajānanti
sotindriyaṁ ghānindriyaṁ jivhindriyaṁ kāyindriyaṁ manindriyaṁ
nappajānanti manindriyasamudayaṁ nappajānanti manindriyanirodhaṁ nappajānanti
manindriyanirodhagāminīpaṭipadaṁ <pb ed="P" n="5.207" set="S"/>nappajānanti. Name te
bhikkhave .pe. Sayaṁ abhiññā sacchikatvā upasampajja viharanti.
<p n="913"/>Ye ca kho keci bhikkhave samaṇā vā brāhmaṇā vā
cakkhundriyaṁ pajānanti cakkhundriyasamudayaṁ pajānanti cakkhundriyanirodhaṁ
pajānanti cakkhundriyanirodhagāminīpaṭipadaṁ pajānanti sotindriyaṁ
ghānindriyaṁ jivhindriyaṁ kāyindriyaṁ manindriyaṁ pajānanti manindriyasamudayaṁ
pajānanti manindriyanirodhaṁ pajānanti manindriyanirodhagāminīpaṭipadaṁ
pajānanti. Te khome bhikkhave samaṇā vā brāhmaṇā
vā samaṇesu ceva <note n="1">Po. vā.</note> samaṇasammatā brāhmaṇesu ca <note n="2">Po. vā.</note> brāhmaṇasammatā
te ca panāyasmanto sāmaññatthañca brāhmaññatthañca diṭṭheva
dhamme sayaṁ abhiññā sacchikatvā upasampajja viharantīti.
Chaḷindriyavaggo tatiyo.
Tassuddānaṁ
nabbhavo <note n="3">Po. na hatajīvitaññāya ekābhiññañceva suddhakaṁ. Ma. punabbhavo  ... ekabijīca ... soto arahasambuddho dve ca samaṇabrāhmaṇāti.</note> jīvitaññāya ekābhiññañca suddhakaṁ
soto dve arahā <note n="4">Yu. ...  arahatā ....</note> dve samaṇabrāhmaṇena cāti.
<p rend="subhead" check="nosid">4, sukhindriyavaggo</p>
<p rend="subhead" sid="31">1, suddhikasuttaṃ</p>
<pb n="5.275"/>
Sukhindriyavaggo catuttho
<p n="914"/>Pañcimāni bhikkhave indriyāni. Katamāni pañca.
Sukhindriyaṁ dukkhindriyaṁ somanassindriyaṁ domanassindriyaṁ
upekkhindriyaṁ. Imāni kho bhikkhave pañcindriyānīti.
<p rend="subhead" sid="32">2, sotāpannasuttaṃ</p>
<p n="915"/>Pañcimāni bhikkhave indriyāni. Katamāni pañca. Sukhindriyaṁ
dukkhindriyaṁ somanassindriyaṁ domanassindriyaṁ upekkhindriyaṁ.
<p n="916"/>Yato kho bhikkhave ariyasāvako imesaṁ pañcannaṁ indriyānaṁ
samudayañca atthaṅgamañca assādañca ādīnavañca nissaraṇañca
yathābhūtaṁ <pb ed="P" n="5.208" set="S"/>pajānāti. Ayaṁ vuccati bhikkhave ariyasāvako sotāpanno
avinipātadhammo niyato sambodhiparāyanoti.
<p rend="subhead" sid="33">3, arahantasuttaṃ</p>
<p n="917"/>Pañcimāni bhikkhave indriyāni. Katamāni pañca. Sukhindriyaṁ
dukkhindriyaṁ somanassindriyaṁ domanassindriyaṁ upekkhindriyaṁ.
<p n="918"/>Yato kho bhikkhave bhikkhu imesaṁ pañcannaṁ indriyānaṁ
samudayañca atthaṅgamañca assādañca ādīnavañca nissaraṇañca
yathābhūtaṁ viditvā anupādā vimutto hoti. Ayaṁ vuccati bhikkhave
bhikkhu arahaṁ khīṇāsavo vusitavā katakaraṇīyo ohitabhāro anuppattasadattho
parikkhīṇabhavasaññojano sammadaññāvimuttoti.
<p rend="subhead" sid="34">4, paṭhamasamaṇabrāhmaṇasuttaṃ</p>
<p n="919"/>Pañcimāni bhikkhave indriyāni. Katamāni pañca. Sukhindriyaṁ
dukkhindriyaṁ somanassindriyaṁ domanassindriyaṁ upekkhindriyaṁ.
<pb n="5.276"/>
<p n="920"/>Ye hi keci bhikkhave samaṇā vā brāhmaṇā vā
imesaṁ pañcannaṁ indriyānaṁ samudayañca atthaṅgamañca assādañca
ādīnavañca nissaraṇañca yathābhūtaṁ nappajānanti. Name te bhikkhave
samaṇā vā brāhmaṇā vā samaṇesu vā samaṇasammatā brāhmaṇesu
vā brāhmaṇasammatā na ca panete āyasmanto sāmaññatthaṁ
vā brāhmaññatthaṁ vā diṭṭheva dhamme sayaṁ abhiññā sacchikatvā
upasampajja viharanti.
<p n="921"/>Ye <note n="1">Ma. ye <pb ed="P" n="5.209" set="S"/>ca kho.</note> hi keci bhikkhave samaṇā vā brāhmaṇā vā imesaṁ
pañcannaṁ indriyānaṁ samudayañca atthaṅgamañca assādañca ādīnavañca
nissaraṇañca yathābhūtaṁ pajānanti. Te khome bhikkhave samaṇā
vā brāhmaṇā vā samaṇesu ceva samaṇasammatā brāhmaṇesu ca
brāhmaṇasammatā te ca panāyasmanto sāmaññatthañca
brāhmaññatthañca diṭṭheva dhamme sayaṁ abhiññā sacchikatvā
upasampajja viharantīti.
<p rend="subhead" sid="35">5, dutiyasamaṇabrāhmaṇasuttaṃ</p>
<p n="922"/>Pañcimāni bhikkhave indriyāni. Katamāni pañca. Sukhindriyaṁ
dukkhindriyaṁ somanassindriyaṁ domanassindriyaṁ upekkhindriyaṁ.
<p n="923"/>Ye hi keci bhikkhave samaṇā vā brāhmaṇā vā
sukhindriyaṁ nappajānanti sukhindriyasamudayaṁ nappajānanti sukhindriyanirodhaṁ
nappajānanti sukhindriyanirodhagāminīpaṭipadaṁ nappajānanti dukkhindriyaṁ
nappajānanti. Somanassindriyaṁ nappajānanti. Domanassindriyaṁ
<pb n="5.277"/>
Nappajānanti. Upekkhindriyaṁ nappajānanti upekkhindriyasamudayaṁ
nappajānanti upekkhindriyanirodhaṁ nappajānanti upekkhindriyanirodhagāminīpaṭipadaṁ
nappajānanti. Name te bhikkhave samaṇā
vā brāhmaṇā vā samaṇesu vā samaṇasammatā brāhmaṇesu vā
brāhmaṇasammatā na ca panete āyasmanto sāmaññatthaṁ vā
brāhmaññatthaṁ vā diṭṭheva dhamme sayaṁ abhiññā sacchikatvā
upasampajja viharanti.
<p n="924"/>Ye ca kho keci bhikkhave samaṇā vā brāhmaṇā vā
sukhindriyaṁ pajānanti sukhindriyasamudayaṁ pajānanti sukhindriyanirodhaṁ
pajānanti sukhindriyanirodhagāminīpaṭipadaṁ pajānanti dukkhindriyaṁ
pajānanti. Somanassindriyaṁ pajānanti. Domanassindriyaṁ pajānanti.
Upekkhindriyaṁ pajānanti upekkhindriyasamudayaṁ pajānanti upekkhindriyanirodhaṁ
pajānanti upekkhindriyanirodhagāminīpaṭipadaṁ pajānanti.
Te ca khome bhikkhave samaṇā vā brāhmaṇā vā samaṇesu ceva
samaṇasammatā brāhmaṇesu ca brāhmaṇasammatā te ca panāyasmanto
sāmaññatthañca brāhmaññatthañca diṭṭheva dhamme sayaṁ
abhiññā sacchikatvā upasampajja viharantīti.
<p rend="subhead" sid="36">6, paṭhamavibhaṅgasuttaṃ</p>
<p n="925"/>Pañcimāni bhikkhave indriyāni. Katamāni pañca.
Sukhindriyaṁ dukkhindriyaṁ somanassindriyaṁ domanassindriyaṁ
upekkhindriyaṁ.
<p n="926"/>Katamañca bhikkhave sukhindriyaṁ. Yaṁ kho bhikkhave kāyikaṁ
<pb n="5.278"/>
Sukhaṁ kāyikaṁ sātaṁ kāyasamphassajaṁ sukhaṁ sātaṁ vedayitaṁ. Idaṁ vuccati
bhikkhave sukhindriyaṁ.
<p n="927"/>Katamañca bhikkhave dukkhindriyaṁ. Yaṁ kho bhikkhave kāyikaṁ
dukkhaṁ kāyikaṁ asātaṁ kāyasamphassajaṁ dukkhaṁ asātaṁ vedayitaṁ. Idaṁ
vuccati bhikkhave dukkhindriyaṁ.
<p n="928"/>Katamañca bhikkhave somanassindriyaṁ. Yaṁ kho bhikkhave
cetasikaṁ sukhaṁ cetasikaṁ sātaṁ manosamphassajaṁ sukhaṁ sātaṁ vedayitaṁ.
Idaṁ vuccati bhikkhave somanassindriyaṁ.
<p n="929"/>Katamañca bhikkhave domanassindriyaṁ. Yaṁ kho bhikkhave
cetasikaṁ dukkhaṁ cetasikaṁ asātaṁ manosamphassajaṁ dukkhaṁ asātaṁ vedayitaṁ.
Idaṁ vuccati bhikkhave domanassindriyaṁ.
<p n="930"/>Katamañca bhikkhave upekkhindriyaṁ. Yaṁ kho bhikkhave
kāyikaṁ vā cetasikaṁ vā nevasātaṁnāsātaṁ vedayitaṁ. Idaṁ vuccati
bhikkhave upekkhindriyaṁ. Imāni kho bhikkhave pañcindriyānīti.
<p rend="subhead" sid="37">7, dutiyavibhaṅgasuttaṃ</p>
<p n="931"/><pb ed="P" n="5.210" set="S"/>Pañcimāni bhikkhave indriyāni. Katamāni pañca. Sukhindriyaṁ
dukkhindriyaṁ somanassindriyaṁ domanassindriyaṁ upekkhindriyaṁ.
<p n="932"/>Katamañca bhikkhave sukhindriyaṁ. Yaṁ kho bhikkhave kāyikaṁ
sukhaṁ kāyikaṁ sātaṁ kāyasamphassajaṁ sukhaṁ sātaṁ vedayitaṁ. Idaṁ vuccati
bhikkhave sukhindriyaṁ.
<p n="933"/>Katamañca bhikkhave dukkhindriyaṁ. Yaṁ kho bhikkhave kāyikaṁ
<pb n="5.279"/>
Dukkhaṁ kāyikaṁ asātaṁ kāyasamphassajaṁ dukkhaṁ asātaṁ vedayitaṁ. Idaṁ
vuccati bhikkhave dukkhindriyaṁ.
<p n="934"/>Katamañca bhikkhave somanassindriyaṁ. Yaṁ kho bhikkhave
cetasikaṁ sukhaṁ cetasikaṁ sātaṁ manosamphassajaṁ sukhaṁ sātaṁ vedayitaṁ.
Idaṁ vuccati bhikkhave somanassindriyaṁ.
<p n="935"/>Katamañca bhikkhave domanassindriyaṁ. Yaṁ kho bhikkhave
cetasikaṁ dukkhaṁ cetasikaṁ asātaṁ manosamphassajaṁ dukkhaṁ asātaṁ vedayitaṁ.
Idaṁ vuccati bhikkhave domanassindriyaṁ.
<p n="936"/>Katamañca bhikkhave upekkhindriyaṁ. Yaṁ kho bhikkhave
kāyikaṁ vā cetasikaṁ vā nevasātaṁnāsātaṁ vedayitaṁ. Idaṁ vuccati
bhikkhave upekkhindriyaṁ.
<p n="937"/>Tatra bhikkhave yañca sukhindriyaṁ yañca somanassindriyaṁ
sukhā sā vedanā daṭṭhabbā.
<p n="938"/>Tatra bhikkhave yañca dukkhindriyaṁ yañca domanassindriyaṁ
dukkhā sā vedanā daṭṭhabbā.
<p n="939"/>Tatra bhikkhave yadidaṁ upekkhindriyaṁ adukkhamasukhā sā
vedanā daṭṭhabbā. Imāni kho bhikkhave pañcindriyānīti.
<p rend="subhead" sid="38">8, tatiyavibhaṅgasuttaṃ</p>
<p n="940"/>Pañcimāni bhikkhave indriyāni. Katamāni pañca. Sukhindriyaṁ
dukkhindriyaṁ somanassindriyaṁ domanassindriyaṁ upekkhindriyaṁ.
<p n="941"/>Katamañca bhikkhave sukhindriyaṁ. Yaṁ kho bhikkhave kāyikaṁ
<pb n="5.280"/>
Sukhaṁ kāyikaṁ sātaṁ kāyasamphassajaṁ sukhaṁ sātaṁ vedayitaṁ. Idaṁ vuccati
bhikkhave sukhindriyaṁ.
<p n="942"/>Katamañca bhikkhave dukkhindriyaṁ. Yaṁ kho bhikkhave kāyikaṁ
dukkhaṁ kāyikaṁ asātaṁ kāyasamphassajaṁ dukkhaṁ asātaṁ vedayitaṁ. Idaṁ
vuccati bhikkhave dukkhindriyaṁ.
<p n="943"/>Katamañca bhikkhave somanassindriyaṁ. Yaṁ kho bhikkhave
cetasikaṁ <pb ed="P" n="5.211" set="S"/>sukhaṁ cetasikaṁ sātaṁ manosamphassajaṁ sukhaṁ sātaṁ vedayitaṁ.
Idaṁ vuccati bhikkhave somanassindriyaṁ.
<p n="944"/>Katamañca bhikkhave domanassindriyaṁ. Yaṁ kho bhikkhave
cetasikaṁ dukkhaṁ cetasikaṁ asātaṁ manosamphassajaṁ dukkhaṁ asātaṁ vedayitaṁ.
Idaṁ vuccati bhikkhave domanassindriyaṁ.
<p n="945"/>Katamañca bhikkhave upekkhindriyaṁ. Yaṁ kho bhikkhave
kāyikaṁ vā cetasikaṁ vā nevasātaṁnāsātaṁ vedayitaṁ. Idaṁ vuccati
bhikkhave upekkhindriyaṁ.
<p n="946"/>Tatra bhikkhave yañca sukhindriyaṁ yañca somanassindriyaṁ
sukhā sā vedanā daṭṭhabbā.
<p n="947"/>Tatra bhikkhave yañca dukkhindriyaṁ yañca domanassindriyaṁ
dukkhā sā vedanā daṭṭhabbā.
<p n="948"/>Tatra bhikkhave yadidaṁ upekkhindriyaṁ adukkhamasukhā sā
vedanā daṭṭhabbā. Iti kho bhikkhave imāni pañcindriyāni pañca
<pb n="5.281"/>
Hutvā tīṇi honti tīṇi hutvā pañca honti pariyāyenāti.
<p rend="subhead" sid="39">9, kaṭṭhopamasuttaṃ</p>
<p n="949"/>Pañcimāni bhikkhave indriyāni. Katamāni pañca. Sukhindriyaṁ
dukkhindriyaṁ somanassindriyaṁ domanassindriyaṁ upekkhindriyaṁ.
<p n="950"/>Sukhavedaniyaṁ bhikkhave phassaṁ paṭicca uppajjati sukhindriyaṁ.
So sukhitova samāno sukhitosmīti pajānāti tasseva sukhavedaniyassa
phassassa nirodhā yantajjaṁ vedayitaṁ sukhavedaniyaṁ phassaṁ paṭicca uppannaṁ
sukhindriyaṁ taṁ nirujjhati taṁ vūpasamatīti <note n="1">Ma. Yu. vūpasammatīti.</note> pajānāti.
<p n="951"/>Dukkhavedaniyaṁ bhikkhave phassaṁ paṭicca uppajjati <pb ed="P" n="5.212" set="S"/>dukkhindriyaṁ.
So dukkhitova samāno dukkhitosmīti pajānāti tasseva dukkhavedaniyassa
phassassa nirodhā yantajjaṁ vedayitaṁ <note n="2">Yu. taṁ.</note> dukkhavedaniyaṁ phassaṁ
paṭicca uppannaṁ dukkhindriyaṁ taṁ nirujjhati taṁ vūpasamatīti pajānāti.
<p n="952"/>Somanassavedaniyaṁ bhikkhave phassaṁ paṭicca uppajjati
somanassindriyaṁ. So sumanova samāno sumanosmīti pajānāti
tasseva somanassavedaniyassa phassassa nirodhā yantajjaṁ vedayitaṁ
somanassavedaniyaṁ phassaṁ paṭicca uppannaṁ somanassindriyaṁ taṁ nirujjhati
taṁ vūpasamatīti pajānāti.
<p n="953"/>Domanassavedaniyaṁ bhikkhave phassaṁ paṭicca uppajjati
domanassindriyaṁ. So dummanova samāno dummanosmīti pajānāti
tasseva domanassavedaniyassa phassassa nirodhā yantajjaṁ vedayitaṁ
domanassavedaniyaṁ phassaṁ paṭicca uppannaṁ domanassindriyaṁ taṁ nirujjhati
<pb n="5.282"/>
Taṁ vūpasamatīti pajānāti.
<p n="954"/>Upekkhāvedaniyaṁ bhikkhave phassaṁ paṭicca uppajjati
upekkhindriyaṁ. So upekkhakova samāno upekkhakosmīti pajānāti
tasseva upekkhāvedaniyassa phassassa nirodhā yantajjaṁ vedayitaṁ
upekkhāvedaniyaṁ phassaṁ paṭicca uppannaṁ upekkhindriyaṁ taṁ nirujjhati
taṁ vūpasamatīti pajānāti.
<p n="955"/>Seyyathāpi bhikkhave dvinnaṁ kaṭṭhānaṁ saṅghaṭanasamodhānā <note n="1">Ma. saṅghaṭṭanasamodhānā. Yu. saṅghaṭṭanāsamodhānā.</note>
usmā jāyati tejo abhinibbattati tesaṁyeva kaṭṭhānaṁ nānābhāvanikkhepā <note n="2">Ma. nānābhāvāvinikkhepā.  Yu. nānābhāvānikkhepā.</note>
yā tajjā usmā sā nirujjhati sā vūpasamati. Evameva
kho bhikkhave sukhavedaniyaṁ phassaṁ paṭicca uppajjati sukhindriyaṁ so
sukhitova samāno <pb ed="P" n="5.213" set="S"/>sukhitosmīti pajānāti tasseva sukhavedaniyassa
phassassa nirodhā yantajjaṁ vedayitaṁ sukhavedaniyaṁ phassaṁ paṭicca uppannaṁ
sukhindriyaṁ taṁ nirujjhati taṁ vūpasamatīti pajānāti. Dukkhavedaniyaṁ bhikkhave
phassaṁ paṭicca .pe. Somanassavedaniyaṁ bhikkhave phassaṁ paṭicca.
Domanassavedaniyaṁ bhikkhave phassaṁ paṭicca. Upekkhāvedaniyaṁ bhikkhave
phassaṁ paṭicca uppajjati upekkhindriyaṁ so upekkhakova samāno
upekkhakosmīti pajānāti tasseva upekkhāvedaniyassa phassassa
nirodhā yantajjaṁ vedayitaṁ upekkhāvedaniyaṁ phassaṁ paṭicca uppannaṁ <note n="3">Ma. uppajjati.</note>
upekkhindriyaṁ taṁ nirujjhati taṁ vūpasamatīti pajānātīti.
<p rend="subhead" sid="40">10, uppaṭipāṭikasuttaṃ</p>
<p n="956"/>Pañcimāni bhikkhave indriyāni. Katamāni pañca. Dukkhindriyaṁ
<pb n="5.283"/>
Domanassindriyaṁ sukhindriyaṁ somanassindriyaṁ upekkhindriyaṁ.
<p n="957"/>Idha bhikkhave bhikkhuno appamattassa ātāpino
pahitattassa viharato uppajjati dukkhindriyaṁ. So evaṁ pajānāti
uppannaṁ kho me idaṁ dukkhindriyaṁ tañca kho sanimittaṁ sanidānaṁ
sasaṅkhāraṁ sappaccayaṁ tañca animittaṁ anidānaṁ asaṅkhāraṁ appaccayaṁ
dukkhindriyaṁ uppajjissatīti netaṁ ṭhānaṁ vijjatīti. So
dukkhindriyañca pajānāti dukkhindriyasamudayañca pajānāti dukkhindriyanirodhañca
pajānāti yattha cuppannaṁ dukkhindriyaṁ aparisesaṁ nirujjhati
tañca pajānāti. Kattha cuppannaṁ dukkhindriyaṁ aparisesaṁ nirujjhati.
Idha bhikkhave bhikkhu vivicceva kāmehi vivicca akusalehi dhammehi
savitakkaṁ savicāraṁ vivekajaṁ pītisukhaṁ paṭhamajjhānaṁ upasampajja viharati.
Ettha cuppannaṁ dukkhindriyaṁ aparisesaṁ nirujjhati. Ayaṁ vuccati
bhikkhave bhikkhu aññāsi dukkhindriyassa nirodhaṁ tathattāya cittaṁ
upasaṁharati <note n="1">Sī. sabbavāresu upasaṁhāsīti pāṭho dissati.</note>.
<p n="958"/>Idha pana bhikkhave bhikkhuno appamattassa ātāpino
pahitattassa viharato uppajjati domanassindriyaṁ. So evaṁ
pajānāti uppannaṁ kho me idaṁ domanassindriyaṁ tañca kho
sanimittaṁ sanidānaṁ sasaṅkhāraṁ sappaccayaṁ tañca <note n="2">Yu. taṁ vata.</note> animittaṁ anidānaṁ
asaṅkhāraṁ appaccayaṁ domanassindriyaṁ uppajjatīti netaṁ ṭhānaṁ
<pb n="5.284"/>
Vijjatīti <note n="1">Ma. itisaddo na dissati. evamuparipi.</note>. So domanassindriyañca pajānāti domanassindriyasamudayañca
pajānāti domanassindriyanirodhañca pajānāti yattha cuppannaṁ
domanassindriyaṁ aparisesaṁ nirujjhati tañca pajānāti. Kattha
cuppannaṁ domanassindriyaṁ aparisesaṁ nirujjhati. Idha bhikkhave bhikkhu
vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ
avitakkaṁ avicāraṁ samādhijaṁ pītisukhaṁ dutiyajjhānaṁ upasampajja viharati.
Ettha cuppannaṁ domanassindriyaṁ aparisesaṁ nirujjhati. Ayaṁ vuccati
bhikkhave bhikkhu aññāsi domanassindriyassa nirodhaṁ tathattāya cittaṁ
upasaṁharati.
<p n="959"/>Idha pana bhikkhave bhikkhuno appamattassa ātāpino
pahitattassa viharato uppajjati sukhindriyaṁ. So evaṁ pajānāti
uppannaṁ kho me idaṁ sukhindriyaṁ tañca kho sanimittaṁ sanidānaṁ
sasaṅkhāraṁ sappaccayaṁ tañca animittaṁ anidānaṁ asaṅkhāraṁ appaccayaṁ
sukhindriyaṁ uppajjissatīti netaṁ ṭhānaṁ vijjatīti. So sukhindriyañca
pajānāti sukhindriyasamudayañca pajānāti sukhindriyanirodhañca
pajānāti yattha cuppannaṁ sukhindriyaṁ aparisesaṁ nirujjhati tañca
pajānāti. Kattha cuppannaṁ sukhindriyaṁ aparisesaṁ nirujjhati. Idha
bhikkhave bhikkhu pītiyā ca virāgā upekkhako ca viharati sato ca
sampajāno sukhañca kāyena paṭisaṁvedeti yantaṁ ariyā ācikkhanti
upekkhako satimā sukhavihārīti tatiyajjhānaṁ upasampajja viharati.
<pb n="5.285"/>
Ettha cuppannaṁ sukhindriyaṁ aparisesaṁ nirujjhati. Ayaṁ vuccati
bhikkhave <pb ed="P" n="5.215" set="S"/>bhikkhu aññāsi sukhindriyassa nirodhaṁ tathattāya cittaṁ
upasaṁharati.
<p n="960"/>Idha pana bhikkhave bhikkhuno appamattassa ātāpino
pahitattassa viharato uppajjati somanassindriyaṁ. So evaṁ
pajānāti uppannaṁ kho me idaṁ somanassindriyaṁ tañca kho
sanimittaṁ sanidānaṁ sasaṅkhāraṁ sappaccayaṁ tañca animittaṁ anidānaṁ
asaṅkhāraṁ appaccayaṁ somanassindriyaṁ uppajjissatīti netaṁ ṭhānaṁ
vijjatīti. So somanassindriyañca pajānāti somanassindriyasamudayañca
pajānāti somanassindriyanirodhañca pajānāti yattha
cuppannaṁ somanassindriyaṁ aparisesaṁ nirujjhati tañca pajānāti.
Kattha cuppannaṁ somanassindriyaṁ aparisesaṁ nirujjhati. Idha bhikkhave
bhikkhu sukhassa ca pahānā dukkhassa ca pahānā pubbeva somanassadomanassānaṁ
atthaṅgamā adukkhamasukhaṁ upekkhāsatipārisuddhiṁ
catutthajjhānaṁ upasampajja viharati. Ettha cuppannaṁ somanassindriyaṁ
aparisesaṁ nirujjhati. Ayaṁ vuccati bhikkhave bhikkhu aññāsi
somanassindriyassa nirodhaṁ tathattāya cittaṁ upasaṁharati.
<p n="961"/>Idha pana bhikkhave bhikkhuno appamattassa ātāpino
pahitattassa viharato uppajjati upekkhindriyaṁ. So evaṁ pajānāti
uppannaṁ kho me idaṁ upekkhindriyaṁ tañca kho sanimittaṁ sanidānaṁ
<pb n="5.286"/>
Sasaṅkhāraṁ sappaccayaṁ tañca kho <note n="1">Ma. khosaddo natthi.</note> animittaṁ anidānaṁ asaṅkhāraṁ
appaccayaṁ upekkhindriyaṁ uppajjissatīti netaṁ ṭhānaṁ vijjatīti.
So upekkhindriyañca pajānāti upekkhindriyasamudayañca pajānāti
upekkhindriyanirodhañca pajānāti yattha cuppannaṁ upekkhindriyaṁ
aparisesaṁ nirujjhati tañca pajānāti. Kattha cuppannaṁ upekkhindriyaṁ
aparisesaṁ nirujjhati. Idha bhikkhave bhikkhu sabbaso nevasaññānāsaññāyatanaṁ
samatikkamma saññāvedayitanirodhaṁ upasampajja <pb ed="P" n="5.216" set="S"/>
viharati. Ettha cuppannaṁ upekkhindriyaṁ aparisesaṁ nirujjhati. Ayaṁ
vuccati bhikkhave bhikkhu aññāsi upekkhindriyassa nirodhaṁ tathattāya
cittaṁ upasaṁharatīti.
Sukhindriyavaggo catuttho.
Tassuddānaṁ
suddhakañca soto <note n="2">Po. ... dve va soto dve arahā ... uparivārikena  cāti. Ma. suddhikañca soto arahā duve samaṇabrāhmaṇā   ...... ...... ...... ...... kaṭṭho uppaṭikātikanti. </note> arahā dve samaṇabrāhmaṇena ca
vibhaṅgena tayo vuttā arahato <note n="3">Yu. araṇi ....</note> uppaṭikena cāti.
<p rend="subhead" check="nosid">5, jarāvaggo</p>
<p rend="subhead" sid="41">1, jarādhammasuttaṃ</p>
<pb n="5.287"/>
Jarāvaggo pañcamo
<p n="962"/>Evamme sutaṁ ekaṁ samayaṁ bhagavā sāvatthiyaṁ viharati pubbārāme
migāramātupāsāde. Tena kho pana samayena bhagavā sāyaṇhasamayaṁ
paṭisallānā vuṭṭhito pacchātapake <note n="1">Ma. Yu. pacchātape.</note> nisinno hoti piṭṭhiṁ
otāpayamāno. Atha kho āyasmā ānando yena bhagavā
tenupasaṅkami upasaṅkamitvā bhagavantaṁ abhivādetvā bhagavato gattāni
pāṇinā anomajjanto bhagavantaṁ etadavoca
<p n="963"/>Acchariyaṁ bhante abbhūtaṁ bhante na cevadāni bhante
bhagavato tāva parisuddho chavivaṇṇo pariyodāto sithilāni ca
gattāni santhāni <note n="2">Ma. Yu. sabbāni baliyajātāni. evamuparipi.</note> valijātāni purato pabbhāro ca kāyo dissati
ca <pb ed="P" n="5.217" set="S"/>indriyānaṁ aññathattaṁ cakkhundriyassa sotindriyassa
ghānindriyassa jivhindriyassa kāyindriyassāti.
<p n="964"/>Evañhetaṁ ānanda hoti jarādhammo yobbaññe byādhidhammo
ārogye maraṇadhammo jīvite. Na ceva tāva parisuddho
hoti chavivaṇṇo pariyodāto sithilāni ca honti gattāni
santhāni valijātāni purato pabbhāro ca hoti kāyo dissati ca
indriyānaṁ aññathattaṁ cakkhundriyassa sotindriyassa ghānindriyassa
jivhindriyassa kāyindriyassāti. Idamavoca bhagavā idaṁ vatvā <note n="3">Ma. ca.</note>
<pb n="5.288"/>
Sugato athāparaṁ etadavoca satthā
<p n="965"/>Dhi taṁ jammījare atthu dubbaṇṇakaraṇījare
tāva manoramaṁ bimbaṁ jarāya abhimadditaṁ.
Yopi vassasataṁ jīve sabbe maccuparāyanā <note n="1">Sī. sopi maccuparāyano.</note>
na kiñci parivajjeti sabbamevābhimaddatīti.
<p rend="subhead" sid="42">2, uṇṇābhabrāhmaṇasuttaṃ</p>
<p n="966"/>Sāvatthīnidānaṁ. Atha kho uṇṇābho brāhmaṇo yena
bhagavā tenupasaṅkami upasaṅkamitvā bhagavatā saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi. Ekamantaṁ
nisinno kho uṇṇābho brāhmaṇo bhagavantaṁ etadavoca
<p n="967"/>Pañcimāni bho gotama indriyāni nānāvisayāni nānāgocarāni
na <pb ed="P" n="5.218" set="S"/>aññamaññassa gocaravisayaṁ paccanubhonti. Katamāni
pañca. Cakkhundriyaṁ sotindriyaṁ ghānindriyaṁ jivhindriyaṁ
kāyindriyaṁ. Imesaṁ nu kho bho gotama pañcannaṁ indriyānaṁ
nānāvisayānaṁ nānāgocarānaṁ na aññamaññassa gocaravisayaṁ
paccanubhontānaṁ kiṁ paṭisaraṇaṁ ko ca nesaṁ gocaravisayaṁ paccanubhotīti.
<p n="968"/>Pañcimāni brāhmaṇa indriyāni nānāvisayāni nānāgocarāni
na aññamaññassa gocaravisayaṁ paccanubhonti. Katamāni
pañca. Cakkhundriyaṁ sotindriyaṁ ghānindriyaṁ jivhindriyaṁ kāyindriyaṁ.
Imesaṁ kho brāhmaṇa pañcannaṁ indriyānaṁ nānāvisayānaṁ nānāgocarānaṁ
<pb n="5.289"/>
Na aññamaññassa gocaravisayaṁ paccanubhontānaṁ mano
paṭisaraṇaṁ mano ca <note n="1">Po. Ma. va.</note> nesaṁ gocaravisayaṁ paccanubhotīti.
<p n="969"/>Manassa pana bho gotama kiṁ paṭisaraṇanti. Manassa
kho brāhmaṇa sati paṭisaraṇanti.
<p n="970"/>Satiyā pana bho gotama kiṁ paṭisaraṇanti. Satiyā pana <note n="2">Po. panasaddo natthi. </note>
kho brāhmaṇa vimutti paṭisaraṇanti.
<p n="971"/>Vimuttiyā pana bho gotama kiṁ paṭisaraṇanti. Vimuttiyā
kho brāhmaṇa nibbānaṁ paṭisaraṇanti. Nibbānassa pana bho
gotama kiṁ paṭisaraṇanti. Accasarā brāhmaṇa pañhaṁ nāsakkhi
pañhassa pariyantaṁ gahetuṁ. Nibbānogadhaṁ hi brāhmaṇa brahmacariyaṁ
vussati nibbānaparāyanaṁ nibbānapariyosānanti.
<p n="972"/>Atha kho uṇṇābho brāhmaṇo bhagavato bhāsitaṁ
abhinanditvā anumoditvā uṭṭhāyāsanā bhagavantaṁ abhivādetvā
padakkhiṇaṁ katvā pakkāmi.
<p n="973"/>Atha kho bhagavā acirapakkante uṇṇābhe brāhmaṇe
bhikkhū āmantesi
<p n="974"/>Seyyathāpi bhikkhave kūṭāgāraṁ <note n="3">Ma. Yu. kūṭāgāre vā kūṭāgārasālāyaṁ vā. </note> vā kūṭāgārasālā vā
uttarāya <pb ed="P" n="5.219" set="S"/><note n="4">Ma. Yu. ayaṁ pāṭho natthi.</note> vā pācīnāya <note n="5">Ma. Yu. pācīnavātapānā.</note> vā vātapānā suriye uggacchante
vātapānena rasmiyo pavisitvā kāya patiṭṭhitāti. Pacchimāyaṁ bhante
bhittiyanti. Evameva kho bhikkhave uṇṇābhassa brāhmaṇassa tathāgate
<pb n="5.290"/>
Saddhā niviṭṭhā mūlajātā patiṭṭhitā daḷhā asaṁhāriyā samaṇena
vā brāhmaṇena vā devena vā mārena vā brahmunā vā kenaci
vā lokasmiṁ. Imamhi ce bhikkhave samaye uṇṇābho brāhmaṇo
kālaṁ kareyya natthi taṁ <note n="1">Po. Ma. ayaṁ pāṭho natthi.</note> saññojanaṁ yena saññojanena saññutto
uṇṇābho brāhmaṇo puna imaṁ lokaṁ āgaccheyyāti.
<p rend="subhead" sid="43">3, sāketasuttaṃ</p>
<p n="975"/>Evamme sutaṁ ekaṁ samayaṁ bhagavā sākete viharati
añjanavane migadāye. Tatra kho bhagavā bhikkhū āmantesi atthi
nu kho bhikkhave pariyāyo yaṁ pariyāyaṁ āgamma yāni pañcindriyāni
tāni pañca balāni honti yāni pañca balāni tāni pañcindriyāni
hontīti. Bhagavaṁmūlakā no bhante dhammā bhagavaṁnettikā
bhagavaṁpaṭisaraṇā sādhu vata bhante bhagavantaṁyeva paṭibhātu etassa
bhāsitassa attho bhagavato sutvā bhikkhū dhāressantīti .pe.
<p n="976"/>Atthi bhikkhave pariyāyo yaṁ pariyāyaṁ āgamma yāni
pañcindriyāni tāni pañca balāni honti yāni pañca balāni
tāni pañcindriyāni honti. Katamo ca bhikkhave pariyāyo yaṁ
pariyāyaṁ āgamma yāni pañcindriyāni tāni pañca balāni honti
yāni pañca balāni tāni pañcindriyāni honti.
<p n="977"/>Yaṁ bhikkhave saddhindriyaṁ taṁ saddhābalaṁ yaṁ saddhābalaṁ taṁ
saddhindriyaṁ yaṁ viriyindriyaṁ taṁ viriyabalaṁ yaṁ viriyabalaṁ taṁ viriyindriyaṁ
yaṁ satindriyaṁ taṁ satabalaṁ yaṁ satibalaṁ taṁ satindriyaṁ yaṁ samādhindriyaṁ
<pb n="5.291"/>
Taṁ samādhibalaṁ yaṁ samādhibalaṁ taṁ samādhindriyaṁ yaṁ paññindriyaṁ taṁ
paññābalaṁ yaṁ paññābalaṁ taṁ paññindriyaṁ.
<p n="978"/>Seyyathāpi bhikkhave nadī pācīnaninnā pācīnapoṇā pācīnapabbhārā
tassā majjhe dīpo. Atthi bhikkhave pariyāyo yaṁ
pariyāyaṁ āgamma tassā nadiyā eko sototveva saṅkhaṁ <note n="1">Ma. Yu. sabbattha saṅkhayaṁ.</note> gacchati.
Atthi <pb ed="P" n="5.220" set="S"/>pana bhikkhave pariyāyo yaṁ pariyāyaṁ āgamma tassā nadiyā
dve sotānitveva saṅkhaṁ gacchati.
<p n="979"/>Katamo ca bhikkhave pariyāyo yaṁ pariyāyaṁ āgamma
tassā nadiyā eko sototveva saṅkhaṁ gacchati. Yañca bhikkhave
tassa dīpassa puratthimante <note n="2">Ma. purimante.</note> udakaṁ yañca pacchimante udakaṁ. Ayaṁ
kho bhikkhave pariyāyo yaṁ pariyāyaṁ āgamma tassā nadiyā eko
sototveva saṅkhaṁ gacchati.
<p n="980"/>Katamo ca bhikkhave pariyāyo yaṁ pariyāyaṁ āgamma
tassā nadiyā dve sotānitveva saṅkhaṁ gacchanti. Yañca bhikkhave
tassa dīpassa uttarante udakaṁ yañca dakkhiṇante udakaṁ. Ayaṁ
kho bhikkhave pariyāyo yaṁ pariyāyaṁ āgamma tassā nadiyā dve
sotānitveva saṅkhaṁ gacchanti.
<p n="981"/>Evameva kho bhikkhave yaṁ saddhindriyaṁ taṁ saddhābalaṁ yaṁ
saddhābalaṁ taṁ saddhindriyaṁ yaṁ viriyindriyaṁ taṁ viriyabalaṁ yaṁ viriyabalaṁ
taṁ viriyindriyaṁ yaṁ satindriyaṁ taṁ satibalaṁ yaṁ satibalaṁ taṁ satindriyaṁ
<pb n="5.292"/>
Yaṁ samādhindriyaṁ taṁ samādhibalaṁ yaṁ samādhibalaṁ taṁ samādhindriyaṁ yaṁ
paññindriyaṁ taṁ paññābalaṁ yaṁ paññābalaṁ taṁ paññindriyaṁ.
<p n="982"/>Pañcannaṁ bhikkhave indriyānaṁ bhāvitattā bahulīkatattā
bhikkhu āsavānaṁ khayā anāsavañcetovimuttiṁ paññāvimuttiṁ diṭṭheva
dhamme sayaṁ abhiññā sacchikatvā upasampajja viharatīti.
<p rend="subhead" sid="44">4, pubbakoṭṭhakasuttaṃ</p>
<p n="983"/>Evamme sutaṁ ekaṁ samayaṁ bhagavā sāvatthiyaṁ viharati
pubbakoṭṭhake. Tatra kho bhagavā āyasmantaṁ sārīputtaṁ āmantesi
<p n="984"/>Saddahasi tvaṁ sārīputta saddhindriyaṁ bhāvitaṁ bahulīkataṁ
amatogadhaṁ <pb ed="P" n="5.221" set="S"/>hoti amataparāyanaṁ amatapariyosānaṁ .pe. Paññindriyaṁ
bhāvitaṁ bahulīkataṁ amatogadhaṁ hoti amataparāyanaṁ amatapariyosānanti.
<p n="985"/>Na khvāhaṁ bhante ettha bhagavato saddhāya gacchāmi
saddhindriyaṁ .pe. Paññindriyaṁ bhāvitaṁ bahulīkataṁ amatogadhaṁ hoti
amataparāyanaṁ amatapariyosānaṁ. Yesañhi <note n="1">Ma. yesaṁ hetaṁ.</note> taṁ bhante aññātaṁ <note n="2">Ma. Yu. assa.</note>
adiṭṭhaṁ aviditaṁ asacchikataṁ apassitaṁ <note n="3">Po. Yu. aphussitaṁ. Ma. aphassitaṁ.  evamupari.</note> paññāya te tattha paresaṁ
saddhāya gaccheyyuṁ saddhindriyaṁ .pe. Paññindriyaṁ bhāvitaṁ bahulīkataṁ
amatogadhaṁ hoti amataparāyanaṁ amatapariyosānaṁ. Yesañca kho
etaṁ bhante ñātaṁ diṭṭhaṁ viditaṁ sacchikataṁ passitaṁ paññāya nikkaṅkhā
te tattha nibbicikicchā saddhindriyaṁ .pe. Paññindriyaṁ bhāvitaṁ
bahulīkataṁ amatogadhaṁ hoti amataparāyanaṁ amatapariyosānaṁ. Mayhañca
kho etaṁ bhante ñātaṁ diṭṭhaṁ viditaṁ sacchikataṁ passitaṁ paññāya
<pb n="5.293"/>
Nikkaṅkhvāhaṁ <note n="1">Yu. nikkaṅkhāhaṁ.</note> tattha nibbicikiccho saddhindriyaṁ .pe. Paññindriyaṁ
bhāvitaṁ bahulīkataṁ amatogadhaṁ hoti amataparāyanaṁ amatapariyosānanti.
<p n="986"/>Sādhu sādhu sārīputta yesañhi taṁ sārīputta aññātaṁ
adiṭṭhaṁ aviditaṁ asacchikataṁ apassitaṁ paññāya te tattha paresaṁ
saddhāya gaccheyyuṁ saddhindriyaṁ bhāvitaṁ bahulīkataṁ amatogadhaṁ hoti
amataparāyanaṁ amatapariyosānaṁ .pe. Paññindriyaṁ bhāvitaṁ bahulīkataṁ
amatogadhaṁ hoti amataparāyanaṁ amatapariyosānaṁ. Yesañca kho <pb ed="P" n="5.222" set="S"/>etaṁ
sārīputta ñātaṁ diṭṭhaṁ viditaṁ sacchikataṁ passitaṁ paññāya nikkaṅkhā
te tattha nibbicikicchā saddhindriyaṁ bhāvitaṁ bahulīkataṁ amatogadhaṁ
hoti amataparāyanaṁ amatapariyosānaṁ .pe. Paññindriyaṁ bhāvitaṁ
bahulīkataṁ amatogadhaṁ hoti amataparāyanaṁ amatapariyosānanti.
<p rend="subhead" sid="45">5, paṭhamapubbārāmasuttaṃ</p>
<p n="987"/>Evamme sutaṁ ekaṁ samayaṁ bhagavā sāvatthiyaṁ viharati pubbārāme
rāme migāramātupāsāde. Tatra kho bhagavā bhikkhū āmantesi katinaṁ
nu kho bhikkhave indriyānaṁ bhāvitattā bahulīkatattā khīṇāsavo bhikkhu
aññaṁ byākaroti khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti pajānāmīti. Bhagavaṁmūlakā no bhante dhammā .pe.
<p n="988"/>Ekassa kho bhikkhave indriyassa bhāvitattā bahulīkatattā
khīṇāsavo bhikkhu aññaṁ byākaroti khīṇā jāti vusitaṁ brahmacariyaṁ
kataṁ karaṇīyaṁ nāparaṁ itthattāyāti pajānāmīti. Katamassa
ekassa. Paññindriyassa <note n="2">Yu. indriyassa.</note>.
<pb n="5.294"/>
<p n="989"/>Paññavato bhikkhave ariyasāvakassa tadanvayā saddhā
saṇṭhāti tadanvayaṁ viriyaṁ saṇṭhāti tadanvayā sati saṇṭhāti
tadanvayo samādhi saṇṭhāti.
<p n="990"/>Imassa kho bhikkhave ekassa indriyassa bhāvitattā
bahulīkatattā khīṇāsavo bhikkhu aññaṁ byākaroti khīṇā jāti
vusitaṁ brahmacariyaṁ kataṁ karaṇīyaṁ nāparaṁ itthattāyāti pajānāmīti.
<p rend="subhead" sid="46">6, dutiyapubbārāmasuttaṃ</p>
<p n="991"/>Taṁyeva nidānaṁ. Katinaṁ nu kho bhikkhave indriyānaṁ
bhāvitattā bahulīkatattā khīṇāsavo bhikkhu aññaṁ byākaroti khīṇā
jāti <pb ed="P" n="5.223" set="S"/>vusitaṁ brahmacariyaṁ kataṁ karaṇīyaṁ nāparaṁ itthattāyāti
pajānāmīti. Bhagavaṁmūlakā no bhante dhammā .pe.
<p n="992"/>Dvinnaṁ kho bhikkhave indriyānaṁ bhāvitattā bahulīkatattā
khīṇāsavo bhikkhu aññaṁ byākaroti khīṇā jāti vusitaṁ brahmacariyaṁ
kataṁ karaṇīyaṁ nāparaṁ itthattāyāti pajānāmīti.
<p n="993"/>Katamesaṁ dvinnaṁ. Ariyāya ca paññāya ariyāya ca
vimuttiyā. Yā hissa bhikkhave ariyā paññā tadassa paññindriyaṁ.
Yā hissa bhikkhave ariyā vimutti tadassa samādhindriyaṁ.
<p n="994"/>Imesaṁ kho bhikkhave dvinnaṁ indriyaranaṁ bhāvitattā bahulīkatattā
khīṇāsavo bhikkhu aññaṁ byākaroti khīṇā jāti vusitaṁ
brahmacariyaṁ kataṁ karaṇīyaṁ nāparaṁ itthattāyāti pajānāmīti.
<p rend="subhead" sid="47">7, tatiyapubbārāmasuttaṃ</p>
<p n="995"/>Taṁyeva nidānaṁ. Katinaṁ nu kho bhikkhave indriyānaṁ
<pb n="5.295"/>
Bhāvitattā bahulīkatattā khīṇāsavo bhikkhu aññaṁ byākaroti khīṇā
jāti vusitaṁ brahmacariyaṁ kataṁ karaṇīyaṁ nāparaṁ itthattāyāti
pajānāmīti. Bhagavaṁmūlakā no bhante dhammā .pe.
<p n="996"/>Catunnaṁ kho bhikkhave indriyānaṁ bhāvitattā bahulīkatattā
khīṇāsavo bhikkhu aññaṁ byākaroti khīṇā jāti vusitaṁ brahmacariyaṁ
kataṁ karaṇīyaṁ nāparaṁ itthattāyāti pajānāmīti.
<p n="997"/>Katamesaṁ catunnaṁ. Viriyindriyassa satindriyassa
samādhindriyassa paññindriyassa.
<p n="998"/>Imesaṁ kho bhikkhave catunnaṁ indriyānaṁ bhāvitattā
bahulīkatattā khīṇāsavo bhikkhu aññaṁ byākaroti khīṇā jāti
vusitaṁ brahmacariyaṁ kataṁ karaṇīyaṁ nāparaṁ itthattāyāti pajānāmīti.
<p rend="subhead" sid="48">8, catutthapubbārāmasuttaṃ</p>
<p n="999"/>Taṁyeva nidānaṁ. Katinaṁ nu kho bhikkhave indriyānaṁ
bhāvitattā bahulīkatattā khīṇāsavo bhikkhu aññaṁ byākaroti khīṇā
jāti vusitaṁ brahmacariyaṁ kataṁ karaṇīyaṁ nāparaṁ itthattāyāti
pajānāmīti. Bhagavaṁmūlakā no bhante dhammā .pe.
<p n="1000"/>Pañcannaṁ kho bhikkhave indriyānaṁ bhāvitattā bahulīkatattā
khīṇāsavo bhikkhu aññaṁ <pb ed="P" n="5.224" set="S"/>byākaroti khīṇā jāti vusitaṁ
brahmacariyaṁ kataṁ karaṇīyaṁ nāparaṁ itthattāyāti pajānāmīti.
<p n="1001"/>Katamesaṁ pañcannaṁ. Saddhindriyassa viriyindriyassa
satindriyassa samādhindriyassa paññindriyassa.
<pb n="5.296"/>
<p n="1002"/>Imesaṁ kho bhikkhave pañcannaṁ indriyānaṁ bhāvitattā
bahulīkatattā khīṇāsavo bhikkhu aññaṁ byākaroti khīṇā jāti vusitaṁ
brahmacariyaṁ kataṁ karaṇīyaṁ nāparaṁ itthattāyāti pajānāmīti.
<p rend="subhead" sid="49">9, piṇḍolabhāradvājasuttaṃ</p>
<p n="1003"/>Evamme sutaṁ ekaṁ samayaṁ bhagavā kosambiyaṁ viharati
ghositārāme. Tena kho pana samayena āyasmatā piṇḍolabhāradvājena
aññā byākatā hoti khīṇā jāti vusitaṁ brahmacariyaṁ
kataṁ karaṇīyaṁ nāparaṁ itthattāyāti pajānāmīti.
<p n="1004"/>Atha kho sambahulā bhikkhū yena bhagavā tenupasaṅkamiṁsu
upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ
nisinnā kho te bhikkhū bhagavantaṁ etadavocuṁ āyasmatā bhante
piṇḍolabhāradvājena aññā byākatā khīṇā jāti vusitaṁ brahmacariyaṁ
kataṁ karaṇīyaṁ nāparaṁ itthattāyāti pajānāmīti.
<p n="1005"/>Kiṁ nu kho bhante atthavasaṁ sampassamānena āyasmatā
piṇḍolabhāradvājena aññā byākatā khīṇā jāti vusitaṁ brahmacariyaṁ
kataṁ karaṇīyaṁ nāparaṁ itthattāyāti pajānāmīti.
<p n="1006"/>Tiṇṇaṁ kho <note n="1">Ma. Yu. pana.</note> bhikkhave indriyānaṁ bhāvitattā bahulīkatattā
piṇḍolabhāradvājena bhikkhunā aññā byākatā khīṇā jāti
vusitaṁ brahmacariyaṁ kataṁ karaṇīyaṁ nāparaṁ itthattāyāti pajānāmīti.
<p n="1007"/>Katamesaṁ tiṇṇaṁ. Satindriyassa samādhindriyassa
paññindriyassa.
<pb n="5.297"/>
<p n="1008"/>Imesaṁ kho bhikkhave tiṇṇaṁ indriyānaṁ bhāvitattā bahulīkatattā
piṇḍolabhāradvājena bhikkhunā aññā byākatā khīṇā jāti
vusitaṁ brahmacariyaṁ kataṁ karaṇīyaṁ nāparaṁ itthattāyāti pajānāmīti.
<p n="1009"/>Imāni ca <pb ed="P" n="5.225" set="S"/>bhikkhave tīṇi indriyāni kimantāni.
Khayantāni. Kissa khayantāni. Jātijarāmaraṇassa. Jātijarāmaraṇakkhayanti
kho bhikkhave sampassamānena piṇḍolabhāradvājena
bhikkhunā aññā byākatā khīṇā jāti vusitaṁ brahmacariyaṁ kataṁ
karaṇīyaṁ nāparaṁ itthattāyāti pajānāmīti.
<p rend="subhead" sid="50">10, āpaṇasuttaṃ</p>
<p n="1010"/>Evamme sutaṁ ekaṁ samayaṁ bhagavā aṅgesu viharati
āpaṇannāma aṅgānaṁ nigamo. Tatra kho bhagavā āyasmantaṁ
sārīputtaṁ āmantesi yo so sārīputta ariyasāvako tathāgate
ekantagato abhippasanno na <note n="1">Yu. apinu so.</note> so tathāgate vā tathāgatasāsane
vā kaṅkheyya vā vicikiccheyya vāti.
<p n="1011"/>Yo so bhante ariyasāvako tathāgate ekantagato
abhippasanno na so tathāgate vā tathāgatasāsane vā kaṅkheyya
vā vicikiccheyya vā. Saddhassa hi bhante ariyasāvakassa etaṁ
pāṭikaṅkhaṁ yaṁ āraddhaviriyo viharissati akusalānaṁ dhammānaṁ pahānāya
kusalānaṁ dhammānaṁ upasampadāya thāmavā daḷhaparakkamo anikkhittadhuro
kusalesu dhammesu.
<p n="1012"/>Yañhissa bhante viriyaṁ tadassa viriyindriyaṁ. Saddhassa
<pb n="5.298"/>
Hi bhante ariyasāvakassa āraddhaviriyassa etaṁ pāṭikaṅkhaṁ yaṁ satimā
bhavissati paramena satinepakkena samannāgato cirakatampi cirabhāsitampi
saritā anussaritā.
<p n="1013"/>Yā hissa bhante sati tadassa satindriyaṁ. Saddhassa
hi bhante ariyasāvakassa āraddhaviriyassa upaṭṭhitassatino etaṁ pāṭikaṅkhaṁ
yaṁ vossaggārammaṇaṁ karitvā labhissati samādhiṁ labhissati
cittassa ekaggataṁ.
<p n="1014"/>Yo hissa bhante samādhi tadassa samādhindriyaṁ.
Saddhassa hi bhante ariyasāvakassa āraddhaviriyassa upaṭṭhitassatino
sammāsamāhitacittassa <note n="1">Ma. Yu. samāhitacittassa. evamupari.</note> etaṁ pāṭikaṅkhaṁ yaṁ evaṁ pajānissati
anamataggo kho saṁsāro pubbā koṭi nappaññāyati avijjānīvaraṇānaṁ
sattānaṁ taṇhāsaññojanānaṁ sandhāvataṁ saṁsarataṁ avijjāya tveva
tamokāyassa asesavirāganirodho santametaṁ padaṁ paṇītametaṁ padaṁ
yadidaṁ sabbasaṅkhārasamatho sabbūpadhipaṭinissaggo taṇhakkhayo <note n="2">Ma. taṇhākkhayo.</note> virāgo
nirodho nibbānaṁ.
<p n="1015"/>Yā hissa bhante paññā tadassa paññindriyaṁ. Sakho <note n="3">Ma. Yu. saddho.  evamupari.</note>
so bhante ariyasāvako evaṁ padahitvā padahitvā evaṁ saritvā
saritvā evaṁ samādahitvā samādahitvā evaṁ pajānitvā pajānitvā
evaṁ abhisaddahati ime kho te dhammā ye me pubbe sutāva <note n="4">Po. Ma. Yu. sutavā. evamupari.</note> ahesuṁ
<pb n="5.299"/>
Tenāhaṁ etarahi kāyena ca phusitvā viharāmi paññāya ca
ativijjha <note n="1">Ma. paṭivijjha.</note> passāmīti.
<p n="1016"/>Yā hissa bhante saddhā tadassa saddhindriyanti.
<p n="1017"/>Sādhu sādhu sārīputta yo so sārīputta ariyasāvako
tathāgate ekantagato abhippasanno na so tathāgate vā tathāgatasāsane
vā kaṅkheyya vā vicikiccheyya vā. Saddhassa hi sārīputta
ariyasāvakassa etaṁ pāṭikaṅkhaṁ yaṁ āraddhaviriyo viharissati akusalānaṁ
dhammānaṁ pahānāya kusalānaṁ dhammānaṁ upasampadāya thāmavā daḷhaparakkamo
anikkhittadhuro kusalesu dhammesu.
<p n="1018"/>Yaṁ hissa sārīputta viriyaṁ tadassa viriyindriyaṁ. Saddhassa
hi sārīputta ariyasāvakassa āraddhaviriyassa etaṁ pāṭikaṅkhaṁ yaṁ
satimā bhavissati paramena satinepakkena samannāgato cirakatampi
cirabhāsitampi saritā anussaritā.
<p n="1019"/>Yā hissa sārīputta sati tadassa satindriyaṁ.
Saddhassa hi sārīputta ariyasāvakassa āraddhaviriyassa upaṭṭhitassatino
etaṁ pāṭikaṅkhaṁ yaṁ vossaggārammaṇaṁ karitvā labhissati samādhiṁ
labhissati cittassa ekaggataṁ.
<p n="1020"/>Yo hissa sārīputta samādhi tadassa samādhindriyaṁ.
Saddhassa hi sārīputta ariyasāvakassa āraddhaviriyassa upaṭṭhitassatino
<pb n="5.300"/>
Sammāsamāhitacittassa etaṁ pāṭikaṅkhaṁ yaṁ evaṁ pajānissati
anamataggo kho saṁsāro pubbā koṭi nappaññāyati avijjānīvaraṇānaṁ
sattānaṁ taṇhāsaññojanānaṁ sandhāvataṁ saṁsarataṁ avijjāya tveva
tamokāyassa asesavirāganirodho santametaṁ padaṁ paṇītametaṁ padaṁ
yadidaṁ sabbasaṅkhārasamatho sabbūpadhipaṭinissaggo taṇhakkhayo virāgo
nirodho nibbānaṁ.
<p n="1021"/>Yā hissa sārīputta paññā tadassa paññindriyaṁ.
Sakho so sārīputta ariyasāvako evaṁ padahitvā padahitvā evaṁ
saritvā saritvā evaṁ <pb ed="P" n="5.227" set="S"/>samādahitvā samādahitvā evaṁ pajānitvā
pajānitvā evaṁ abhisaddahati ime kho te dhammā ye me pubbe
sutāva ahesuṁ tenāhaṁ etarahi kāyena ca phusitvā viharāmi
paññāya ca ativijjha passāmīti.
<p n="1022"/>Yā hissa sārīputta saddhā tadassa saddhindriyanti.
Jarāvaggo pañcamo.
Tassuddānaṁ
jarā uṇṇābho brāhmaṇo sāketo pubbakoṭṭhako
pubbārāme ca cattāri piṇḍolo saddhena <undef/> te dasāti.
<p rend="subhead" check="nosid">6, sūkarakhatavaggo</p>
<p rend="subhead" sid="51">1, sālasuttaṃ</p>
<pb n="5.301"/>
Sūkarakhātavaggo chaṭṭho
<p n="1023"/>Evamme sutaṁ ekaṁ samayaṁ bhagavā kosalesu viharati
kosalāyaṁ <note n="1">Ma. sālāya. Yu. sālāyaṁ.</note> brāhmaṇagāme. Tatra kho bhagavā bhikkhū āmantesi
<p n="1024"/>Seyyathāpi bhikkhave ye keci tiracchānagatā pāṇā
sīho migarājā tesaṁ aggamakkhāyati yadidaṁ thāmena javena sūriyena <note n="2">Ma. Yu. sūrena. evamupari.</note>.
Evameva kho bhikkhave ye keci bodhipakkhiyā dhammā paññindriyaṁ
tesaṁ aggamakkhāyati yadidaṁ bodhāya.
<p n="1025"/>Katame ca bhikkhave bodhipakkhiyā dhammā. Saddhindriyaṁ
bhikkhave bodhipakkhiyo dhammo taṁ bodhāya saṁvattati. Viriyindriyaṁ
bodhipakkhiyo dhammo taṁ bodhāya saṁvattati. Satindriyaṁ bodhipakkhiyo
dhammo taṁ bodhāya saṁvattati. Samādhindriyaṁ bodhipakkhiyo
dhammo <pb ed="P" n="5.228" set="S"/>taṁ bodhāya saṁvattati. Paññindriyaṁ bodhipakkhiyo dhammo taṁ
bodhāya saṁvattati.
<p n="1026"/>Seyyathāpi bhikkhave ye keci tiracchānagatā pāṇā
sīho migarājā tesaṁ aggamakkhāyati yadidaṁ thāmena javena sūriyena.
Evameva kho bhikkhave ye keci bodhipakkhiyā dhammā paññindriyaṁ
tesaṁ aggamakkhāyati yadidaṁ bodhāyāti.
<p rend="subhead" sid="52">2, mallikasuttaṃ</p>
<p n="1027"/>Evamme sutaṁ ekaṁ samayaṁ bhagavā mallakesu <note n="3">Ma. Yu. mallikesu.</note> viharati
<pb n="5.302"/>
Uruvelakappaṁ nāma mallakānaṁ <note n="1">Ma. Yu. mallikānaṁ.</note> nigamo. Tatra kho bhagavā bhikkhū
āmantesi
<p n="1028"/>Yāvakīvañca bhikkhave ariyasāvakassa ariyañāṇaṁ na
uppannaṁ hoti neva tāva catunnaṁ indriyānaṁ saṇṭhiti hoti neva
tāva catunnaṁ indriyānaṁ avaṭṭhiti hoti. Yato ca kho bhikkhave
ariyasāvakassa ariyañāṇaṁ uppannaṁ hoti atha catunnaṁ indriyānaṁ
saṇṭhiti hoti atha catunnaṁ indriyānaṁ avaṭṭhiti hoti.
<p n="1029"/>Seyyathāpi bhikkhave yāvakīvañca kūṭāgārassa kūṭaṁ na
ussitaṁ hoti neva tāva gopānasīnaṁ saṇṭhiti hoti neva tāva
gopānasīnaṁ avaṭṭhiti hoti. Yato ca kho bhikkhave kūṭāgārassa
kūṭaṁ ussitaṁ hoti atha kho <note n="2">Ma. khosaddo natthi. evamupari.</note> gopānasīnaṁ saṇṭhiti hoti atha kho
gopānasīnaṁ avaṭṭhiti hoti. Evameva kho bhikkhave yāvakīvañca
ariyasāvakassa ariyañāṇaṁ na uppannaṁ hoti neva tāva catunnaṁ
indriyānaṁ saṇṭhiti hoti neva tāva catunnaṁ indriyānaṁ avaṭṭhiti
hoti. Yato ca kho bhikkhave ariyasāvakassa ariyañāṇaṁ uppannaṁ hoti
atha catunnaṁ indriyānaṁ .pe. Avaṭṭhiti hoti. Katamesaṁ catunnaṁ.
Saddhindriyassa viriyindriyassa satindriyassa samādhindriyassa.
<p n="1030"/>Paññavato bhikkhave ariyasāvakassa tadanvayā saddhā
saṇṭhāti tadanvayaṁ viriyaṁ saṇṭhāti tadanvayā sati saṇṭhāti
tadanvayo samādhi saṇṭhātīti.
<pb n="5.303"/>
<p rend="subhead" sid="53">3, sekhasuttaṃ</p>
<p n="1031"/>Evamme sutaṁ ekaṁ samayaṁ bhagavā kosambiyaṁ viharati
ghositārāme. Tatra kho bhagavā bhikkhū āmantesi atthi nu
kho bhikkhave pariyāyo yaṁ pariyāyaṁ āgamma sekkho bhikkhu
sekkhabhūmiyaṁ saṇṭhito <note n="1">Ma. Yu. ṭhito. evamupari.</note> sekkhosmīti pajāneyya asekkho bhikkhu
asekkhabhūmiyaṁ saṇṭhito asekkhosmīti pajāneyyāti. Bhagavaṁmūlakā
no bhante dhammā .pe.
<p n="1032"/>Atthi bhikkhave pariyāyo yaṁ pariyāyaṁ āgamma sekkho
bhikkhu sekkhabhūmiyaṁ saṇṭhito sekkhosmīti pajāneyya asekkho bhikkhu
asekkhabhūmiyaṁ saṇṭhito asekkhosmīti pajāneyya.
<p n="1033"/>Katamo ca bhikkhave pariyāyo yaṁ pariyāyaṁ āgamma
sekkho bhikkhu sekkhabhūmiyaṁ saṇṭhito sekkhosmīti pajānāti. Idha
bhikkhave sekkho bhikkhu idaṁ dukkhanti yathābhūtaṁ pajānāti ayaṁ
dukkhasamudayoti yathābhūtaṁ pajānāti ayaṁ dukkhanirodhoti yathābhūtaṁ
pajānāti ayaṁ dukkhanirodhagāminī paṭipadāti yathābhūtaṁ pajānāti.
Ayaṁpi kho bhikkhave pariyāyo yaṁ pariyāyaṁ āgamma sekkho bhikkhu
sekkhabhūmiyaṁ saṇṭhito sekkhosmīti pajānāti.
<p n="1034"/>Puna caparaṁ bhikkhave sekkho bhikkhu iti <pb ed="P" n="5.230" set="S"/>paṭisañcikkhati
atthi nu kho ito bahiddhā añño samaṇo vā brāhmaṇo
vā yo evaṁ bhūtaṁ tacchaṁ tathaṁ dhammaṁ deseti yathā bhagavāti.
So evaṁ pajānāti natthi nu kho ito bahiddhā añño samaṇo
<pb n="5.304"/>
Vā brāhmaṇo vā yo evaṁ bhūtaṁ tacchaṁ tathaṁ dhammaṁ deseti
yathā bhagavāti. Ayaṁpi kho bhikkhave pariyāyo yaṁ pariyāyaṁ āgamma
sekkho bhikkhu sekkhabhūmiyaṁ saṇṭhito sekkhosmīti pajānāti.
<p n="1035"/>Puna caparaṁ bhikkhave sekkho bhikkhu pañcindriyāni
pajānāti saddhindriyaṁ viriyindriyaṁ satindriyaṁ samādhindriyaṁ
paññindriyaṁ. Yaṁgatikāni yaṁparamāni yaṁphalāni yaṁpariyosānāni na heva kho
kāyena phusitvā viharati paññāya ca ativijjha passati. Ayaṁpi
kho bhikkhave pariyāyo yaṁ pariyāyaṁ āgamma sekkho bhikkhu sekkhabhūmiyaṁ
saṇṭhito sekkhosmīti pajānāti.
<p n="1036"/>Katamo ca bhikkhave pariyāyo yaṁ pariyāyaṁ āgamma
asekkho bhikkhu asekkhabhūmiyaṁ saṇṭhito asekkhosmīti pajānāti.
Idha bhikkhave asekkho bhikkhu pañcindriyāni pajānāti. Saddhindriyaṁ
viriyindriyaṁ satindriyaṁ samādhindriyaṁ paññindriyaṁ. Yaṁgatikāni yaṁparamāni
yaṁphalāni yaṁpariyosānāni kāyena ca phusitvā viharati paññāya ca
ativijjha passati. Ayaṁpi kho bhikkhave pariyāyo yaṁ pariyāyaṁ
āgamma asekkho bhikkhu asekkhabhūmiyaṁ saṇṭhito asekkhosmīti
pajānāti.
<p n="1037"/>Puna caparaṁ bhikkhave asekkho bhikkhu cha indriyāni
pajānāti cakkhundriyaṁ sotindriyaṁ ghānindriyaṁ jivhindriyaṁ kāyindriyaṁ
manindriyaṁ. Imāni kho cha indriyāni sabbena sabbaṁ sabbathā
<pb n="5.305"/>
Sabbaṁ aparisesā nirujjhissanti aññāni ca cha indriyāni na
kuhiñci kismiñci uppajjissantīti pajānāti. Ayaṁpi kho bhikkhave
pariyāyo <pb ed="P" n="5.231" set="S"/>yaṁ pariyāyaṁ āgamma asekkho bhikkhu asekkhabhūmiyaṁ
saṇṭhito asekkhosmīti pajānātīti.
<p rend="subhead" sid="54">4, padasuttaṃ</p>
<p n="1038"/>Seyyathāpi bhikkhave yāni kānici jaṅgalānaṁ pāṇānaṁ
padajātāni sabbāni tāni hatthipade samodhānaṁ gacchanti hatthipadaṁ
tesaṁ aggamakkhāyati yadidaṁ mahantattena. Evameva kho bhikkhave
yāni kānici padāni bodhāya saṁvattanti paññindriyaṁ padaṁ tesaṁ
aggamakkhāyati yadidaṁ bodhāya.
<p n="1039"/>Katamāni ca bhikkhave padāni bodhāya saṁvattanti.
Saddhindriyaṁ bhikkhave padaṁ taṁ bodhāya saṁvattati. Viriyindriyaṁ padaṁ taṁ
bodhāya saṁvattati. Satindriyaṁ padaṁ taṁ bodhāya saṁvattati. Samādhindriyaṁ
padaṁ taṁ bodhāya saṁvattati. Paññindriyaṁ padaṁ taṁ bodhāya saṁvattati.
<p n="1040"/>Seyyathāpi bhikkhave yāni kānici jaṅgalānaṁ pāṇānaṁ
padajātāni sabbāni tāni hatthipade samodhānaṁ gacchanti hatthipadaṁ
tesaṁ aggamakkhāyati yadidaṁ mahantattena. Evameva kho bhikkhave
yāni kānici padāni bodhāya saṁvattanti paññindriyaṁ padaṁ tesaṁ
aggamakkhāyati yadidaṁ bodhāyāti.
<p rend="subhead" sid="55">5, sārasuttaṃ</p>
<p n="1041"/>Seyyathāpi bhikkhave ye keci sāragandhā lohitacandanaṁ
tesaṁ aggamakkhāyati. Evameva kho bhikkhave ye keci bodhipakkhiyā
<pb n="5.306"/>
Dhammā paññindriyaṁ tesaṁ aggamakkhāyati yadidaṁ bodhāya.
<p n="1042"/>Katame ca bhikkhave bodhipakkhiyā dhammā. Saddhindriyaṁ
bhikkhave bodhipakkhiyo dhammo taṁ bodhāya saṁvattati. Viriyindriyaṁ
satindriyaṁ samādhindriyaṁ paññindriyaṁ bodhipakkhiyo dhammo taṁ
bodhāya saṁvattati.
<p n="1043"/>Seyyathāpi bhikkhave ye keci sāragandhā lohitacandanaṁ
tesaṁ <pb ed="P" n="5.232" set="S"/>aggamakkhāyati. Evameva kho bhikkhave ye keci bodhipakkhiyā
dhammā paññindriyaṁ tesaṁ aggamakkhāyati yadidaṁ bodhāyāti.
<p rend="subhead" sid="56">6, patiṭṭhitasuttaṃ</p>
<p n="1044"/>Ekadhamme patiṭṭhitassa bhikkhave bhikkhuno pañcindriyāni
bhāvitāni honti subhāvitāni. Katamasmiṁ ekadhamme. Appamāde.
<p n="1045"/>Katamo ca bhikkhave appamādo. Idha bhikkhave bhikkhu
cittaṁ rakkhati āsavesu ca sāsavesu ca dhammesu. Tassa cittaṁ
rakkhato āsavesu ca sāsavesu ca dhammesu saddhindriyaṁpi bhāvanāpāripūriṁ
gacchati viriyindriyaṁpi bhāvanāpāripūriṁ gacchati satindriyaṁpi
bhāvanāpāripūriṁ gacchati samādhindriyaṁpi bhāvanāpāripūriṁ gacchati
paññindriyaṁpi bhāvanāpāripūriṁ gacchati.
<p n="1046"/>Evaṁpi kho bhikkhave ekadhamme patiṭṭhitassa bhikkhuno
pañcindriyāni bhāvitāni honti subhāvitānīti.
<p rend="subhead" sid="57">7, sahampatibrahmasuttaṃ</p>
<p n="1047"/>Evamme sutaṁ ekaṁ samayaṁ bhagavā uruvelāyaṁ viharati
najjā nerañjarāya tīre ajapālanigrodhe paṭhamābhisambuddho. Atha
<pb n="5.307"/>
Kho bhagavato rahogatassa paṭisallīnassa evaṁ cetaso parivitakko
udapādi pañcindriyāni bhāvitāni bahulīkatāni amatogadhāni honti
amataparāyanāni amatapariyosānāni. Katamāni pañca. Saddhindriyaṁ
bhāvitaṁ bahulīkataṁ amatogadhaṁ hoti amataparāyanaṁ amatapariyosānaṁ.
Viriyindriyaṁ satindriyaṁ samādhindriyaṁ paññindriyaṁ bhāvitaṁ bahulīkataṁ
amatogadhaṁ hoti amataparāyanaṁ amatapariyosānaṁ. Imāni
pañcindriyāni bhāvitāni bahulīkatāni amatogadhāni honti amataparāyanāni
amatapariyosānānīti.
<p n="1048"/>Atha kho brahmā sahampati bhagavato cetasā
cetoparivitakkamaññāya seyyathāpi nāma balavā puriso sammiñjitaṁ vā
bāhaṁ <pb ed="P" n="5.233" set="S"/>pasāreyya pasāritaṁ vā bāhaṁ sammiñjeyya evameva
brahmaloke antarahito bhagavato purato pāturahosi.
<p n="1049"/>Atha kho brahmā sahampati ekaṁsaṁ uttarāsaṅgaṁ karitvā
yena bhagavā tenañjalimpaṇāmetvā bhagavantaṁ etadavoca evametaṁ
bhagavā evametaṁ sugata pañcindriyāni bhāvitāni bahulīkatāni
amatogadhāni honti amataparāyanāni amatapariyosānāni. Katamāni
pañca. Saddhindriyaṁ bhāvitaṁ bahulīkataṁ amatogadhaṁ hoti amataparāyanaṁ
amatapariyosānaṁ .pe. Paññindriyaṁ bhāvitaṁ bahulīkataṁ amatogadhaṁ hoti
amataparāyanaṁ amatapariyosānaṁ. Imāni pañcindriyāni bhāvitāni
bahulīkatāni amatogadhāni honti amataparāyanāni amatapariyosānāni.
<pb n="5.308"/>
<p n="1050"/>Bhūtapubbāhaṁ bhante kassape sammāsambuddhe brahmacariyaṁ
acariṁ tatrapi maṁ evaṁ jānanti sahako bhikkhu sahako bhikkhūti.
So khvāhaṁ bhante imesaṁyeva pañcannaṁ indriyānaṁ bhāvitattā
bahulīkatattā kāmesu kāmacchandaṁ virājetvā kāyassa bhedā paraṁ
maraṇā sugatiṁ brahmalokaṁ upapanno tatrapi maṁ evaṁ jānanti
brahmā sahampati brahmā sahampatīti.
<p n="1051"/>Evametaṁ bhagavā evametaṁ sugata ahametaṁ jānāmi
ahametaṁ passāmi yathā imāni pañcindriyāni bhāvitāni bahulīkatāni
amatogadhāni honti amataparāyanāni amatapariyosānānīti.
<p rend="subhead" sid="58">8, sūkarakhatasuttaṃ</p>
<p n="1052"/>Ekaṁ samayaṁ bhagavā rājagahe viharati gijjhakūṭe pabbate
sūkarakhātāyaṁ. Tatra kho bhagavā āyasmantaṁ sārīputtaṁ āmantesi kiṁ
nu <pb ed="P" n="5.234" set="S"/>kho sārīputta atthavasaṁ sampassamāno khīṇāsavo bhikkhu tathāgate
vā tathāgatasāsane vā paramanipaccakāraṁ pavattamāno pavattatīti <note n="1">Po. Yu. pavattetīti. evamupari.</note>.
<p n="1053"/>Anuttaraṁ hi bhante yogakkhemaṁ sampassamāno khīṇāsavo
bhikkhu tathāgate vā tathāgatasāsane vā paramanipaccakāraṁ pavattamāno
pavattatīti.
<p n="1054"/>Sādhu sādhu sārīputta anuttarañhi sārīputta yogakkhemaṁ
sampassamāno khīṇāsavo bhikkhu tathāgate vā tathāgatasāsane vā
paramanipaccakāraṁ pavattamāno pavattati.
<p n="1055"/>Katamo ca sārīputta anuttaro yogakkhemo yaṁ
<pb n="5.309"/>
Sampassamāno khīṇāsavo bhikkhu tathāgate vā tathāgatasāsane vā
paramanipaccakāraṁ pavattamāno pavattatīti.
<p n="1056"/>Idha bhante khīṇāsavo bhikkhu saddhindriyaṁ bhāveti upasamagāmiṁ
sambodhagāmiṁ viriyindriyaṁ bhāveti. Satindriyaṁ bhāveti.
Samādhindriyaṁ bhāveti. Paññindriyaṁ bhāveti upasamagāmiṁ sambodhagāmiṁ.
Ayaṁ kho bhante anuttaro yogakkhemo yaṁ sampassamāno
khīṇāsavo bhikkhu tathāgate vā tathāgatasāsane vā paramanipaccakāraṁ
pavattamāno pavattatīti.
<p n="1057"/>Sādhu sādhu sārīputta eso hi sārīputta anuttaro
yogakkhemo yaṁ sampassamāno khīṇāsavo bhikkhu tathāgate vā
tathāgatasāsane vā paramanipaccakāraṁ pavattamāno pavattati.
<p n="1058"/>Katamo ca sārīputta paramanipaccakāro yaṁ khīṇāsavo
bhikkhu tathāgate vā tathāgatasāsane vā paramanipaccakāraṁ pavattamāno
pavattatīti.
<p n="1059"/>Idha bhante khīṇāsavo bhikkhu satthari sagāravo viharati
sappaṭisso dhamme sagāravo viharati sappaṭisso saṅghe sagāravo
viharati sappaṭisso sikkhāya sagāravo viharati sappaṭisso samādhismiṁ
sagāravo viharati sappaṭisso. Ayaṁ kho bhante paramanipaccakāro yaṁ
khīṇāsavo <pb ed="P" n="5.235" set="S"/>bhikkhu tathāgate vā tathāgatasāsane vā paramanipaccakāraṁ
pavattamāno pavattatīti.
<pb n="5.310"/>
<p n="1060"/>Sādhu sādhu sārīputta eso hi sārīputta paramanipaccakāro
yaṁ khīṇāsavo bhikkhu tathāgate vā tathāgatasāsane vā
paramanipaccakāraṁ pavattamāno pavattatīti.
<p rend="subhead" sid="59">9, paṭhamauppādasuttaṃ</p>
<p n="1061"/>Sāvatthīnidānaṁ. Pañcimāni bhikkhave indriyāni bhāvitāni
bahulīkatāni anuppannāni uppajjanti nāññatra tathāgatassa pātubhāvā
arahato sammāsambuddhassa. Katamāni pañca. Saddhindriyaṁ viriyindriyaṁ
satindriyaṁ samādhindriyaṁ paññindriyaṁ. Imāni kho bhikkhave
pañcindriyāni bhāvitāni bahulīkatāni anuppannāni uppajjanti
nāññatra tathāgatassa pātubhāvā arahato sammāsambuddhassāti.
<p rend="subhead" sid="60">10, dutiyauppādasuttaṃ</p>
<p n="1062"/>Pañcimāni bhikkhave indriyāni bhāvitāni bahulīkatāni
anuppannāni uppajjanti nāññatra sugatavinayā. Katamāni pañca.
Saddhindriyaṁ viriyindriyaṁ satindriyaṁ samādhindriyaṁ paññindriyaṁ.
Imāni kho bhikkhave pañcindriyāni bhāvitāni bahulīkatāni anuppannāni
uppajjanti nāññatra sugatavinayāti.
Vaggo chaṭṭho.
Tassuddānaṁ
sālaṁ mallakaṁ sekkho ca pade sāre patiṭṭhito
brahmasūkarakhātāyo uppāde apare duveti.
<p rend="subhead" check="nosid">7, bodhipakkhiyavaggo</p>
<p rend="subhead" sid="61">1, saṃyojanasuttaṃ</p>
<pb n="5.311"/>
Bodhipakkhiyavaggo sattamo
<p n="1063"/>Sāvatthīnidānaṁ. Pañcimāni bhikkhave indriyāni bhāvitāni
bahulīkatāni saññojanānaṁ pahānāya <note n="1">Ma. saṁñojanappahānāya. evamupari.</note> saṁvattanti. Katamāni pañca.
Saddhindriyaṁ .pe. Paññindriyaṁ. Imāni kho bhikkhave pañcindriyāni
bhāvitāni bahulīkatāni saññojanānaṁ pahānāya saṁvattantīti.
<p rend="subhead" sid="62">2, anusayasuttaṃ</p>
<p n="1064"/>Pañcimāni bhikkhave indriyāni bhāvitāni bahulīkatāni
anusayasamugghātāya saṁvattanti. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni bhāvitāni
bahulīkatāni anusayasamugghātāya saṁvattantīti.
<p rend="subhead" sid="63">3, pariññāsuttaṃ</p>
<p n="1065"/>Pañcimāni bhikkhave indriyāni bhāvitāni bahulīkatāni
addhānapariññāya saṁvattanti. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni bhāvitāni
bahulīkatāni addhānapariññāya saṁvattantīti.
<p rend="subhead" sid="64">4, āsavakkhayasuttaṃ</p>
<p n="1066"/>Pañcimāni bhikkhave indriyāni bhāvitāni bahulīkatāni
āsavānaṁ khayāya saṁvattanti. Katamāni pañca. Saddhindriyaṁ
.pe. Paññindriyaṁ. Imāni kho bhikkhave pañcindriyāni
bhāvitāni bahulīkatāni āsavānaṁ khayāya saṁvattantīti.
<p n="1067"/>Pañcimāni bhikkhave indriyāni bhāvitāni bahulīkatāni
saññojanānaṁ pahānāya saṁvattanti anusayasamugghātāya saṁvattanti
<pb n="5.312"/>
Addhānapariññāya saṁvattanti āsavānaṁ khayāya saṁvattanti.
Katamāni pañca. Saddhindriyaṁ .pe. Paññindriyaṁ. Imāni
kho bhikkhave pañcindriyāni bhāvitāni bahulīkatāni saññojanānaṁ
pahānāya saṁvattanti anusayasamugghātāya saṁvattanti addhānapariññāya
saṁvattanti āsavānaṁ khayāya saṁvattantīti.
<p rend="subhead" sid="65">5, paṭhamaphalasuttaṃ</p>
<p n="1068"/>Pañcimāni bhikkhave indriyāni. Katamāni pañca.
Saddhindriyaṁ .pe. Paññindriyaṁ. Imāni kho bhikkhave
pañcindriyāni. Imesaṁ kho bhikkhave pañcannaṁ indriyānaṁ bhāvitattā
bahulīkatattā <pb ed="P" n="5.237" set="S"/>dvinnaṁ phalānaṁ aññataraṁ phalaṁ pāṭikaṅkhaṁ diṭṭheva
dhamme aññā sati vā upādisese anāgāmitāti.
<p rend="subhead" sid="66">6, dutiyaphalasuttaṃ</p>
<p n="1069"/>Pañcimāni bhikkhave indriyāni. Katamāni pañca.
Saddhindriyaṁ .pe. Paññindriyaṁ. Imāni kho bhikkhave
pañcindriyāni. Imesaṁ kho bhikkhave pañcannaṁ indriyānaṁ bhāvitattā
bahulīkatattā satta phalā sattānisaṁsā pāṭikaṅkhā. Katame satta
phalā sattānisaṁsā. Diṭṭheva dhamme paṭikacca aññaṁ ārādheti no
ce diṭṭheva dhamme paṭikacca aññaṁ ārādheti atha maraṇakāle
aññaṁ ārādheti no ce diṭṭheva dhamme paṭikacca aññaṁ
ārādheti no ce maraṇakāle aññaṁ ārādheti. Atha pañcannaṁ
orambhāgiyānaṁ saññojanānaṁ parikkhayāya antarāparinibbāyī hoti
upahaccaparinibbāyī hoti asaṅkhāraparinibbāyī hoti sasaṅkhāraparinibbāyī
<pb n="5.313"/>
Hoti uddhaṁsoto hoti akaniṭṭhagāmī. Imesaṁ kho
bhikkhave pañcannaṁ indriyānaṁ bhāvitattā bahulīkatattā ime satta
phalā sattānisaṁsā pāṭikaṅkhāti.
<p rend="subhead" sid="67">7, paṭhamarukkhasuttaṃ</p>
<p n="1070"/>Seyyathāpi bhikkhave ye keci jambudīpakā rukkhā jambū
tesaṁ aggamakkhāyati. Evameva kho bhikkhave ye keci bodhipakkhiyā
dhammā paññindriyaṁ tesaṁ aggamakkhāyati yadidaṁ bodhāya.
<p n="1071"/>Katame ca bhikkhave bodhipakkhiyā dhammā. Saddhindriyaṁ
bhikkhave bodhipakkhiyo dhammo taṁ bodhāya saṁvattati. Viriyindriyaṁ
satindriyaṁ samādhindriyaṁ paññindriyaṁ bodhipakkhiyo dhammo taṁ
bodhāya saṁvattati.
<p n="1072"/>Seyyathāpi bhikkhave ye keci jambudīpakā rukkhā jambū
tesaṁ <pb ed="P" n="5.238" set="S"/>aggamakkhāyati. Evameva kho bhikkhave ye keci bodhipakkhiyā
dhammā paññindriyaṁ tesaṁ aggamakkhāyati yadidaṁ bodhāyāti.
<p rend="subhead" sid="68">8, dutiyarukkhasuttaṃ</p>
<p n="1073"/>Seyyathāpi bhikkhave ye keci devānaṁ tāvatiṁsānaṁ rukkhā
pāricchattako tesaṁ aggamakkhāyati. Evameva kho bhikkhave
ye keci bodhipakkhiyā dhammā paññindriyaṁ tesaṁ aggamakkhāyati yadidaṁ
bodhāya.
<p n="1074"/>Katame ca bhikkhave bodhipakkhiyā dhammā. Saddhindriyaṁ
bhikkhave bodhipakkhiyo dhammo taṁ bodhāya saṁvattati. Viriyindriyaṁ
bodhipakkhiyo dhammo taṁ bodhāya saṁvattati. Satindriyaṁ bodhipakkhiyo
<pb n="5.314"/>
Dhammo. Samādhindriyaṁ bodhipakkhiyo dhammo. Paññindriyaṁ
bodhipakkhiyo dhammo taṁ bodhāya saṁvattati.
<p n="1075"/>Seyyathāpi bhikkhave ye keci devānaṁ tāvatiṁsānaṁ rukkhā
pāricchattako tesaṁ aggamakkhāyati. Evameva kho bhikkhave ye keci
bodhipakkhiyā dhammā paññindriyaṁ tesaṁ aggamakkhāyati yadidaṁ
bodhāyāti.
<p rend="subhead" sid="69">9, tatiyarukkhasuttaṃ</p>
<p n="1076"/>Seyyathāpi bhikkhave ye keci asurānaṁ rukkhā cittapāṭalī
tesaṁ aggamakkhāyati. Evameva kho bhikkhave ye keci bodhipakkhiyā
dhammā paññindriyaṁ tesaṁ aggamakkhāyati yadidaṁ bodhāya.
<p n="1077"/>Katame ca bhikkhave bodhipakkhiyā dhammā. Saddhindriyaṁ
bhikkhave bodhipakkhiyo dhammo taṁ bodhāya saṁvattati .pe. Paññindriyaṁ
bodhipakkhiyo dhammo taṁ bodhāya saṁvattati.
<p n="1078"/>Seyyathāpi bhikkhave ye keci asurānaṁ rukkhā cittapāṭalī
tesaṁ aggamakkhāyati. Evameva kho bhikkhave ye keci bodhipakkhiyā
dhammā paññindriyaṁ tesaṁ aggamakkhāyati yadidaṁ bodhāyāti.
<p rend="subhead" sid="70">10, catuttharukkhasuttaṃ</p>
<p n="1079"/>Seyyathāpi bhikkhave ye keci supaṇṇānaṁ rukkhā koṭasimbalī <note n="1">Ma. Yu. kūṭasimbalī. evamupari.</note>
tesaṁ <pb ed="P" n="5.239" set="S"/>aggamakkhāyati. Evameva kho bhikkhave ye keci bodhipakkhiyā
dhammā paññindriyaṁ tesaṁ aggamakkhāyati yadidaṁ bodhāya.
<p n="1080"/>Katame ca bhikkhave bodhipakkhiyā dhammā. Saddhindriyaṁ
bhikkhave bodhipakkhiyo dhammo taṁ bodhāya saṁvattati .pe. Paññindriyaṁ
<pb n="5.315"/>
Bodhipakkhiyo dhammo taṁ bodhāya saṁvattati.
<p n="1081"/>Seyyathāpi bhikkhave ye keci supaṇṇānaṁ rukkhā koṭasimbalī
tesaṁ aggamakkhāyati. Evameva kho bhikkhave ye keci bodhipakkhiyā
dhammā paññindriyaṁ tesaṁ aggamakkhāyati yadidaṁ bodhāyāti.
Bodhipakkhiyavaggo sattamo.
Tassuddānaṁ
saññojanā anusayā pariññā āsavakkhayā
dve phalā caturo rukkhā vaggo tena pavuccatīti.
<p rend="subhead" check="nosid">8, gaṅgāpeyyālavaggo</p>
<p rend="subhead" sid="71-82">1-12, pācīnādisuttadvādasakaṃ</p>
<pb n="5.316"/>
Indriyasaṁyuttassa gaṅgādipeyyālo aṭṭhamo
<p n="1082"/>Seyyathāpi bhikkhave gaṅgā nadī pācīnaninnā pācīnapoṇā
pācīnapabbhārā. Evameva kho bhikkhave bhikkhu pañcindriyāni bhāvento
pañcindriyāni bahulīkaronto nibbānaninno hoti nibbānapoṇo
nibbānapabbhāro.
<p n="1083"/>Kathañca bhikkhave bhikkhu pañcindriyāni bhāvento
pañcindriyāni bahulīkaronto nibbānaninno hoti nibbānapoṇo
nibbānapabbhāro. Idha bhikkhave bhikkhu saddhindriyaṁ bhāveti vivekanissitaṁ
virāganissitaṁ nirodhanissitaṁ vossaggapariṇāmiṁ viriyindriyaṁ satindriyaṁ
samādhindriyaṁ paññindriyaṁ bhāveti vivekanissitaṁ virāganissitaṁ nirodhanissitaṁ
vossaggapariṇāmiṁ. Evaṁ kho bhikkhave bhikkhu pañcindriyāni
bhāvento <pb ed="P" n="5.241" set="S"/>pañcindriyāni bahulīkaronto nibbānaninno hoti nibbānapoṇo
nibbānapabbhāroti.
<p rend="subhead" check="nosid">12, oghavaggo</p>
<p rend="subhead" sid="83-92">1-10, oghādisuttadasakaṃ</p>
<p n="1084"/>Pañcimāni bhikkhave uddhambhāgiyāni saññojanāni.
Katamāni pañca. Rūparāgo arūpāgo māno uddhaccaṁ avijjā.
Imāni kho bhikkhave pañcuddhambhāgiyāni saññojanāni.
<p n="1085"/>Imesaṁ kho bhikkhave pañcannaṁ uddhambhāgiyānaṁ
saññojanānaṁ abhiññāya pariññāya parikkhayāya pahānāya pañcindriyāni
bhāvetabbāni. Katamāni pañca. Idha bhikkhave bhikkhu saddhindriyaṁ
<pb n="5.317"/>
Bhāveti vivekanissitaṁ virāganissitaṁ nirodhanissitaṁ vossaggapariṇāmiṁ
.pe. Paññindriyaṁ bhāveti vivekanissitaṁ virāganissitaṁ nirodhanissitaṁ
vossaggapariṇāmiṁ. Imesaṁ kho bhikkhave pañcannaṁ uddhambhāgiyānaṁ
saññojanānaṁ abhiññāya pariññāya parikkhayāya pahānāya imāni
pañcindriyāni bhāvetabbānīti. (yathā maggasaṁyuttaṁ vitthāritaṁ tathā
vitthāretabbaṁ vivekanissitaṁ).
<p rend="subhead" check="nosid">13, gaṅgāpeyyālavaggo</p>
<p rend="subhead" sid="93-104">1-12, pācīnādisuttadvādasakaṃ</p>
<p n="1086"/>Seyyathāpi bhikkhave gaṅgā nadī pācīnaninnā pācīnapoṇā
pācīnapabbhārā. Evameva kho bhikkhave bhikkhu pañcindriyāni bhāvento
pañcindriyāni bahulīkaronto nibbānaninno hoti nibbānapoṇo
nibbānapabbhāro.
<p n="1087"/>Kathañca bhikkhave bhikkhu pañcindriyāni bhāvento
pañcindriyāni bahulīkaronto nibbānaninno hoti nibbānapoṇo
nibbānapabbhāro. Idha bhikkhave bhikkhu saddhindriyaṁ bhāveti
rāgavinayapariyosānaṁ dosavinayapariyosānaṁ mohavinayapariyosānaṁ .pe.
Paññindriyaṁ bhāveti rāgavinayapariyosānaṁ dosavinayapariyosānaṁ
mohavinayapariyosānaṁ. Evaṁ kho bhikkhave bhikkhu pañcindriyāni bhāvento
pañcindriyāni <pb ed="P" n="5.242" set="S"/>bahulīkaronto nibbānaninno hoti nibbānapoṇo
nibbānapabbhāroti.
<p rend="subhead" check="nosid">17, oghavaggo</p>
<p rend="subhead" sid="105-114">1-10, oghādisuttadasakaṃ</p>
<p n="1088"/>Pañcimāni bhikkhave uddhambhāgiyāni saññojanāni.
Katamāni pañca. Rūparāgo arūparāgo māno uddhaccaṁ avijjā.
<pb n="5.318"/>
Imāni kho bhikkhave pañca uddhambhāgiyāni saññojanāni.
<p n="1089"/>Imesaṁ kho bhikkhave pañcannaṁ uddhambhāgiyānaṁ
saññojanānaṁ abhiññāya pariññāya parikkhayāya pahānāya pañcindriyāni
bhāvetabbāni. Katamāni <pb ed="P" n="5.243" set="S"/>pañca. Idha bhikkhave bhikkhu saddhindriyaṁ
bhāveti rāgavinayapariyosāna dosavinayapariyosānaṁ mohavinayapariyosānaṁ
viriyindriyaṁ satindriyaṁ samādhindriyaṁ paññindriyaṁ bhāveti rāgavinayapariyosānaṁ
dosavinayapariyosānaṁ mohavinayapariyosānaṁ. Imesaṁ kho
bhikkhave pañcannaṁ uddhambhāgiyānaṁ saññojanānaṁ abhiññāya pariññāya
parikkhāya pahānāya imāni pañcindriyāni bhāvetabbānīti. (yathā
maggasaṁyutte evaṁ bhavati indriyasaṁyuttaṁ).
Tassuddānaṁ
saññojanā anusayā addhānaṁ āsavakkhayā
dve phalā sattānisaṁsā caturukkhā vaggo tena pavuccatīti.
Indriyasaṁyuttaṁ niṭṭhitaṁ.
</xml>