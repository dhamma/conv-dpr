<xml src="a10-11.xml">
<readunit id="a10-11">(11) 1. samaṇasaññāvaggo</readunit>
<p rend="subhead" sid="1">1, samaṇasaññāsuttaṃ</p>
<pb n="10.225"/>
Tatiyapaṇṇāsako
samaṇasaññāvaggo paṭhamo
<p n="101"/>Tisso <note n="1">Ma. imā.</note> bhikkhave samaṇasaññā bhāvitā bahulīkatā satta
dhamme paripūrenti katamā tisso vevaṇṇiyamhi ajjhūpagato
parapaṭibaddhā me jīvikā añño me ākappo karaṇīyoti imā
kho bhikkhave tisso samaṇasaññā bhāvitā bahulīkatā satta dhamme
paripūrenti katame satta niccaṁ satatakārī hoti satatavuttī <note n="2">Ma. santatakārī hoti santavutti. niccanti natthi. </note> sīlesu
anabhijjhālu hoti abyāpajjho <pb ed="P" n="5.211" set="A"/>hoti anatimānī hoti sikkhākāmo
hoti iccatthantissa <note n="3">Po. icchatthantissa. Ma. idamatthaṁtissa. Yu. idamatāntissa.</note> hoti jīvitaparikkhāresu āraddhaviriyo <note n="4">Ma. Yu. ca.</note> viharati
imā kho bhikkhave tisso samaṇasaññā bhāvitā bahulīkatā ime satta
dhamme paripūrentīti.
<p rend="subhead" sid="2">2, bojjhaṅgasuttaṃ</p>
<p n="102"/>Sattime bhikkhave bojjhaṅgā bhāvitā bahulīkatā tisso
vijjā paripūrenti katame satta satisambojjhaṅgo dhammavicayasambojjhaṅgo
viriyasambojjhaṅgo pītisambojjhaṅgo passaddhisambojjhaṅgo
samādhisambojjhaṅgo upekkhāsambojjhaṅgo ime kho bhikkhave satta
bojjhaṅgā bhāvitā bahulīkatā tisso vijjā paripūrenti katamā
tisso idha bhikkhave bhikkhu anekavihitaṁ pubbenivāsaṁ anussarati seyyathīdaṁ
<pb n="10.226"/>
Ekampi jātiṁ dvepi jātiyo .pe. Iti sākāraṁ sauddesaṁ anekavihitaṁ
pubbenivāsaṁ anussarati dibbena cakkhunā visuddhena atikkantamānusakena
.pe. Yathākammūpage satte pajānāti āsavānaṁ
khayā .pe. Sacchikatvā upasampajja viharati ime kho bhikkhave satta
bojjhaṅgā bhāvitā bahulīkatā imā tisso vijjā paripūrentīti.
<p rend="subhead" sid="3">3, micchattasuttaṃ</p>
<p n="103"/>Micchattaṁ bhikkhave āgamma virādhanā hoti no ārādhanā
kathañca bhikkhave micchattaṁ āgamma virādhanā hoti no ārādhanā
micchādiṭṭhikassa bhikkhave micchāsaṅkappo <pb ed="P" n="5.212" set="A"/>pahoti micchāsaṅkappassa
micchāvācā pahoti micchāvācassa micchākammanto pahoti micchākammantassa
micchāājīvo pahoti micchāājīvassa micchāvāyāmo pahoti
micchāvāyāmassa micchāsati pahoti micchāsatissa micchāsamādhi pahoti
micchāsamādhissa micchāñāṇaṁ pahoti micchāñāṇissa <note n="1">Po. Yu. micchāñāṇassa. sabbattha īdisameva.</note> micchāvimutti
pahoti evaṁ kho bhikkhave micchattaṁ āgamma virādhanā hoti no
ārādhanā.
<p rend="subhead" sid="4">4, bījasuttaṃ</p>
<p n="104"/>Sammattaṁ bhikkhave āgamma ārādhanā hoti no virādhanā
kathañca bhikkhave sammattaṁ āgamma ārādhanā hoti no virādhanā
sammādiṭṭhikassa bhikkhave sammāsaṅkappo pahoti sammāsaṅkappassa
sammāvācā pahoti sammāvācassa sammākammanto pahoti sammākammantassa
sammāājīvo pahoti sammāājīvassa sammāvāyāmo pahoti
sammāvāyāmassa sammāsati pahoti sammāsatissa sammāsamādhi pahoti
<pb n="10.227"/>
Sammāsamādhissa sammāñāṇaṁ pahoti sammāñāṇissa <note n="1">Po. Yu. sammāñāṇassa. sabbattha īdisameva.</note> sammāvimutti
pahoti evaṁ kho bhikkhave sammattaṁ āgamma ārādhanā hoti no
virādhanāti. Micchādiṭṭhikassa bhikkhave purisapuggalassa micchāsaṅkappassa
micchāvācassa micchākammantassa micchāājīvassa micchāvāyāmassa micchāsatissa
micchāsamādhissa micchāñāṇissa micchāvimuttissa yañceva kāyakammaṁ
yathādiṭṭhisamattaṁ samādinnaṁ yañca vacīkammaṁ ... Yañca manokammaṁ
yathādiṭṭhisamattaṁ samādinnaṁ yā ca cetanā yā ca patthanā yo ca
paṇidhi ye ca saṅkhārā sabbe te dhammā aniṭṭhāya akantāya
amanāpāya ahitāya dukkhāya saṁvattanti taṁ kissa hetu diṭṭhi hi <note n="2">Ma. sabbavāresuhissa.</note>
bhikkhave pāpikā seyyathāpi bhikkhave nimbabījaṁ vā <pb ed="P" n="5.213" set="A"/>kosātakibījaṁ vā
tittakalābubījaṁ vā allāya paṭhaviyā nikkhittaṁ yañceva paṭhavīrasaṁ
upādiyati yañca āporasaṁ upādiyati sabbantaṁ tittakattāya kaṭukattāya
asātattāya saṁvattati taṁ kissa hetu bījamhi bhikkhave pāpakaṁ
evameva kho bhikkhave micchādiṭṭhikassa purisapuggalassa micchāsaṅkappassa
micchāvācassa micchākammantassa micchāvāyāmassa micchāsatissa micchāsamādhissa
micchāñāṇissa micchāvimuttissa yañceva kāyakammaṁ
yathādiṭṭhisamattaṁ samādinnaṁ yañca vacīkammaṁ ... Yañca manokammaṁ
yathādiṭṭhisamattaṁ samādinnaṁ yā ca cetanā yā ca patthanā yo ca
paṇidhi ye ca saṅkhārā sabbe te dhammā aniṭṭhāya akantāya
amanāpāya ahitāya dukkhāya saṁvattanti taṁ kissa hetu diṭṭhi hi
<pb n="10.228"/>
Bhikkhave pāpikā. Sammādiṭṭhikassa bhikkhave purisapuggalassa sammāsaṅkappassa
sammāvācassa sammākammantassa sammāājīvassa sammāvāyāmassa
sammāsatissa sammāsamādhissa sammāñāṇissa sammāvimuttissa
yañceva kāyakammaṁ yathādiṭṭhisamattaṁ samādinnaṁ yañca vacīkammaṁ
yathādiṭṭhisamattaṁ samādinnaṁ ... Yañca manokammaṁ yathādiṭṭhisamattaṁ samādinnaṁ
yā ca cetanā yā ca patthanā yo ca paṇidhi ye ca saṅkhārā sabbe
te dhammā iṭṭhāya kantāya manāpāya hitāya sukhāya saṁvattanti taṁ
kissa hetu diṭṭhi hi bhikkhave bhaddikā seyyathāpi bhikkhave ucchubījaṁ
vā sālibījaṁ vā muddikabījaṁ vā <note n="1">Ma. muddikābījā.</note> allāya paṭhaviyā nikkhittaṁ yañca <note n="2">Ma. yañceva.</note> paṭhavīrasaṁ
upādiyati yañca āporasaṁ upādiyati sabbantaṁ sātattāya madhurattāya
asecanakattāya saṁvattati taṁ kissa hetu bījamhi bhikkhave bhaddikaṁ <note n="3">Ma. Yu. bhaddakaṁ.</note>
evameva kho <pb ed="P" n="5.214" set="A"/>bhikkhave sammādiṭṭhikassa purisapuggalassa sammāsaṅkappassa
sammāvācassa sammākammantassa sammāājīvassa sammāvāyāmassa
sammāsatissa sammāsamādhissa sammāñāṇissa sammāvimuttissa yañceva
kāyakammaṁ yathādiṭṭhisamattaṁ samādinnaṁ yañca vacīkammaṁ ... Yañca
manokammaṁ yathādiṭṭhisamattaṁ samādinnaṁ yā ca cetanā yā ca patthanā
yo ca paṇidhi ye ca saṅkhārā sabbe te dhammā iṭṭhāya kantāya
manāpāya hitāya sukhāya saṁvattanti taṁ kissa hetu diṭṭhi hi
bhikkhave bhaddikāti.
<p rend="subhead" sid="5">5, vijjāsuttaṃ</p>
<p n="105"/>Avijjā bhikkhave pubbaṅgamā akusalānaṁ dhammānaṁ samāpattiyā
<pb n="10.229"/>
Anvadeva ahirikaṁ anottappaṁ avijjāgatassa bhikkhave aviddasuno
micchādiṭṭhi pahoti micchādiṭṭhikassa micchāsaṅkappo pahoti micchāsaṅkappassa
micchāvācā pahoti micchāvācassa micchākammanto pahoti
micchākammantassa micchāājīvo pahoti micchāājīvassa micchāvāyāmo
pahoti micchāvāyāmassa micchāsati pahoti micchāsatissa micchāsamādhi
pahoti micchāsamādhissa micchāñāṇaṁ pahoti micchāñāṇissa
micchāvimutti pahoti. Vijjā bhikkhave pubbaṅgamā kusalānaṁ dhammānaṁ
samāpattiyā anvadeva hirottappaṁ vijjāgatassa bhikkhave viddasuno
sammādiṭṭhi pahoti sammādiṭṭhikassa sammāsaṅkappo pahoti sammāsaṅkappassa
sammāvācā pahoti sammāvācassa sammākammanto pahoti
sammākammantassa sammāājīvo pahoti sammāājīvassa sammāvāyāmo
pahoti sammāvāyāmassa sammāsati pahoti sammāsatissa sammāsamādhi
pahoti sammāsamādhissa sammāñāṇaṁ pahoti sammāñāṇissa sammāvimutti
pahoti. <pb ed="P" n="5.215" set="A"/>
<p rend="subhead" sid="6">6, nijjarasuttaṃ</p>
<p n="106"/>Dasayimāni bhikkhave nijjaravatthūni katamāni dasa sammādiṭṭhikassa
bhikkhave micchādiṭṭhi nijjiṇṇā hoti ye ca micchādiṭṭhipaccayā
aneke pāpakā akusalā dhammā sambhavanti te cassa
nijjiṇṇā honti sammādiṭṭhipaccayā ca aneke kusalā dhammā
bhāvanāpāripūriṁ gacchanti. Sammāsaṅkappassa bhikkhave micchāsaṅkappo
nijjiṇṇo hoti ye ca micchāsaṅkappapaccayā aneke pāpakā akusalā
<pb n="10.230"/>
Dhammā sambhavanti te cassa nijjiṇṇā honti sammāsaṅkappapaccayā
ca aneke kusalā dhammā bhāvanāpāripūriṁ gacchanti. Sammāvācassa
bhikkhave micchāvācā nijjiṇṇā hoti ye ca micchāvācāpaccayā
aneke pāpakā akusalā dhammā sambhavanti te cassa nijjiṇṇā
honti sammāvācāpaccayā ca aneke kusalā dhammā bhāvanāpāripūriṁ
gacchanti. Sammākammantassa bhikkhave micchākammanto nijjiṇṇo hoti
ye ca micchākammantapaccayā aneke pāpakā akusalā dhammā sambhavanti
te cassa nijjiṇṇā honti sammākammantapaccayā ca aneke kusalā
dhammā bhāvanāpāripūriṁ gacchanti. Sammāājīvassa bhikkhave micchāājīvo
nijjiṇṇo hoti ye ca micchāājīvapaccayā aneke pāpakā akusalā
dhammā sambhavanti te cassa nijjiṇṇā honti sammāājīvapaccayā
ca aneke kusalā dhammā bhāvanāpāripūriṁ gacchanti. Sammāvāyāmassa
bhikkhave micchāvāyāmo nijjiṇṇo hoti ye ca micchāvāyāmapaccayā
aneke pāpakā akusalā dhammā sambhavanti te cassa nijjiṇṇā
honti sammāvāyāmapaccayā ca aneke kusalā dhammā bhāvanāpāripūriṁ
gacchanti. Sammāsatissa bhikkhave micchāsati nijjiṇṇā hoti ye
ca micchāsatipaccayā aneke pāpakā akusalā dhammā sambhavanti te
cassa nijjiṇṇā honti sammāsatipaccayā ca aneke kusalā dhammā
bhāvanāpāripūriṁ gacchanti. Sammāsamādhissa bhikkhave micchāsamādhi nijjiṇṇo
hoti ye ca micchāsamādhipaccayā aneke pāpakā akusalā dhammā
<pb n="10.231"/>
Sambhavanti <pb ed="P" n="5.216" set="A"/>te cassa nijjiṇṇā honti sammāsamādhipaccayā ca
aneke kusalā dhammā bhāvanāpāripūriṁ gacchanti. Sammāñāṇissa bhikkhave
micchāñāṇaṁ nijjiṇṇaṁ hoti ye ca micchāñāṇapaccayā aneke
pāpakā akusalā dhammā sambhavanti te cassa nijjiṇṇā honti
sammāñāṇapaccayā ca aneke kusalā dhammā bhāvanāpāripūriṁ gacchanti.
Sammāvimuttissa bhikkhave micchāvimutti nijjiṇṇā hoti ye ca
micchāvimuttipaccayā aneke pāpakā akusalā dhammā sambhavanti te
cassa nijjiṇṇā honti sammāvimuttipaccayā ca aneke kusalā
dhammā bhāvanāpāripūriṁ gacchanti. Imāni kho bhikkhave dasa nijjaravatthūnīti.
<p rend="subhead" sid="7">7, dhovanasuttaṃ</p>
<p n="107"/>Atthi bhikkhave dakkhiṇesu janapadesu dhovanaṁ <note n="1">Po. sabbavāresu dhopanaṁ.</note> nāma tattha
hoti annampi pānampi khajjampi bhojjampi <note n="2">Po. bhojanampi.</note> seyyampi peyyampi naccampi
gītampi vāditampi atthetaṁ bhikkhave dhovanaṁ netaṁ natthīti vadāmi
tañca kho etaṁ bhikkhave dhovanaṁ hīnaṁ gammaṁ pothujjanikaṁ anariyaṁ anatthasañhitaṁ
na nibbidāya na virāgāya na nirodhāya na upasamāya na
abhiññāya na sambodhāya na nibbānāya saṁvattati ahañca kho
bhikkhave ariyaṁ dhovanaṁ desissāmi <note n="3">Ma. desessāmi. ito  paraṁ evaṁ ñātabbaṁ.</note> yaṁ dhovanaṁ ekantanibbidāya virāgāya
nirodhāya upasamāya abhiññāya sambodhāya nibbānāya saṁvattati yaṁ
dhovanaṁ āgamma jātidhammā sattā jātiyā parimuccanti jarādhammā
sattā jarāya parimuccanti maraṇadhammā sattā maraṇena parimuccanti
<pb n="10.232"/>
Sokaparidevadukkhadomanassupāyāsadhammā sattā sokaparidevadukkhadomanas-
supāyāsehi parimuccanti taṁ suṇātha sādhukaṁ manasikarotha bhāsissāmīti.
Evaṁ bhanteti kho te bhikkhū bhagavato paccassosuṁ. Bhagavā etadavoca
katamañca <pb ed="P" n="5.217" set="A"/>taṁ bhikkhave ariyaṁ dhovanaṁ <note n="1">Ma. Yu. yaṁ dhovanaṁ.</note> ekantanibbidāya virāgāya nirodhāya
upasamāya abhiññāya sambodhāya nibbānāya saṁvattati yaṁ dhovanaṁ
āgamma jātidhammā sattā jātiyā parimuccanti jarādhammā sattā
jarāya parimuccanti maraṇadhammā sattā maraṇena parimuccanti
sokaparidevadukkhadomanassupāyāsadhammā sattā sokaparidevadukkhadomanas-
supāyāsehi parimuccanti. Sammādiṭṭhikassa bhikkhave micchādiṭṭhi niddhotā
hoti ye ca micchādiṭṭhipaccayā aneke pāpakā akusalā dhammā sambhavanti
te cassa niddhotā hoti sammādiṭṭhipaccayā <note n="2">Ma. Yu. ca.</note> aneke kusalā dhammā
bhāvanāpāripūriṁ gacchanti. Sammāsaṅkappassa bhikkhave micchāsaṅkappo
niddhoto hoti ... Sammāvācassa bhikkhave micchāvācā niddhotā hoti ...
Sammākammantassa bhikkhave micchākammanto niddhoto hoti ... Sammāājīvassa
bhikkhave micchāājīvo niddhoto hoti ... Sammāvāyāmassa bhikkhave micchā-
vāyāmo niddhoto hoti ... Sammāsatissa bhikkhave micchāsati niddhotā hoti
... Sammāsamādhissa bhikkhave micchāsamādhi niddhoto hoti ... Sammāñāṇissa
bhikkhave micchāñāṇaṁ niddhotaṁ hoti ... Sammāvimuttissa bhikkhave micchāvimutti
niddhotā hoti ye ca micchāvimuttipaccayā aneke pāpakā
akusalā dhammā sambhavanti te cassa niddhotā honti sammāvimuttipaccayā
<pb n="10.233"/>
Ca aneke kusalā dhammā bhāvanāpāripūriṁ gacchanti. Idaṁ
kho taṁ bhikkhave ariyaṁ dhovanaṁ <note n="1">Yu. yaṁ dhovanaṁ.</note> ekantanibbidāya virāgāya nirodhāya
upasamāya abhiññāya sambodhāya nibbānāya saṁvattati yaṁ dhovanaṁ
āgamma jātidhammā sattā jātiyā parimuccanti jarādhammā sattā
jarāya parimuccanti maraṇadhammā sattā maraṇena parimuccanti
sokaparidevadukkhadomanassupāyāsadhammā sattā sokaparidevadukkha-
domanassupāyāsehi <pb ed="P" n="5.218" set="A"/>parimuccantīti.
<p rend="subhead" sid="8">8, tikicchakasuttaṃ</p>
<p n="108"/>Tikicchakā bhikkhave virecanaṁ denti pittasamuṭṭhānānampi
ābādhānaṁ paṭighātāya semhasamuṭṭhānānampi ābādhānaṁ paṭighātāya
vātasamuṭṭhānānampi ābādhānaṁ paṭighātāya atthetaṁ bhikkhave virecanaṁ netaṁ
natthīti vadāmi tañca kho etaṁ bhikkhave virecanaṁ sampajjatipi vipajjatipi
ahañca kho bhikkhave ariyaṁ virecanaṁ desissāmi yaṁ virecanaṁ <note n="2">Po. taṁ.</note> sampajjatiyeva
no vipajjati yaṁ virecanaṁ āgamma jātidhammā sattā jātiyā parimuccanti
jarādhammā sattā jarāya parimuccanti maraṇadhammā sattā maraṇena
parimuccanti sokaparidevadukkhadomanassupāyāsadhammā sattā
sokaparidevadukkhadomanassupāyāsehi parimuccanti taṁ suṇātha sādhukaṁ manasikarotha
bhāsissāmīti. Evaṁ bhanteti kho te bhikkhū bhagavato paccassosuṁ.
Bhagavā etadavoca katamañca taṁ bhikkhave ariyaṁ virecanaṁ <note n="3">Ma. Yu. yaṁ virecanaṁ.</note> sampajjatiyeva
no vipajjati yaṁ virecanaṁ āgamma jātidhammā sattā jātiyā parimuccanti
jarādhammā sattā jarāya parimuccanti maraṇadhammā sattā maraṇena
<pb n="10.234"/>
Parimuccanti sokaparidevadukkhadomanassupāyāsadhammā sattā
sokaparidevadukkhadomanassupāyāsehi parimuccanti. Sammādiṭṭhikassa bhikkhave
micchādiṭṭhi viritā <note n="1">Ma. Yu. sabbavāresu virittā.</note> hoti ye ca micchādiṭṭhipaccayā aneke pāpakā akusalā
dhammā sambhavanti te cassa viritā honti sammādiṭṭhipaccayā
ca aneke kusalā dhammā bhāvanāpāripūriṁ gacchanti. Sammāsaṅkappassa
bhikkhave micchāsaṅkappo virito hoti ... Sammāvācassa bhikkhave micchāvācā
viritā hoti ... Sammākammantassa bhikkhave micchākammanto virito hoti ...
Sammāājīvassa bhikkhave micchāājīvo virito hoti ... Sammāvāyāmassa
bhikkhave micchāvāyāmo virito <pb ed="P" n="5.219" set="A"/>hoti ... Sammāsatissa bhikkhave micchāsati
viritā hoti ... Sammāsamādhissa bhikkhave micchāsamādhi virito hoti ...
Sammāñāṇissa bhikkhave micchāñāṇaṁ viritaṁ hoti ... Sammāvimuttissa
bhikkhave micchāvimutti viritā hoti ye ca micchāvimuttipaccayā aneke
pāpakā akusalā dhammā sambhavanti te cassa viritā honti sammāvimuttipaccayā
ca aneke kusalā dhammā bhāvanāpāripūriṁ gacchanti.
Idaṁ kho taṁ bhikkhave ariyaṁ virecanaṁ yaṁ virecanaṁ sampajjatiyeva no
vipajjati yaṁ virecanaṁ āgamma jātidhammā sattā jātiyā parimuccanti
jarādhammā sattā jarāya parimuccanti maraṇadhammā sattā maraṇena
parimuccanti sokaparidevadukkhadomanassupāyāsadhammā sattā
sokaparidevadukkhadomanassupāyāsehi parimuccantīti.
<p rend="subhead" sid="9">9, vamanasuttaṃ</p>
<p n="109"/>Tikicchakā bhikkhave vamanaṁ denti pittasamuṭṭhānānampi
<pb n="10.235"/>
Ābādhānaṁ paṭighātāya semhasamuṭṭhānānampi ābādhānaṁ paṭighātāya
vātasamuṭṭhānānampi ābādhānaṁ paṭighātāya atthetaṁ bhikkhave vamanaṁ netaṁ
natthīti vadāmi tañca kho etaṁ bhikkhave vamanaṁ sampajjatipi vipajjatipi
ahañca kho taṁ <note n="1">Ma. Yu. ayaṁ pāṭho natthi.</note> bhikkhave ariyaṁ vamanaṁ desissāmi yaṁ vamanaṁ sampajjatiyeva
no vipajjati yaṁ vamanaṁ āgamma jātidhammā sattā jātiyā parimuccanti
jarādhammā sattā jarāya parimuccanti maraṇadhammā sattā maraṇena
parimuccanti sokaparidevadukkhadomanassupāyāsadhammā sattā sokaparideva-
dukkhadomanassupāyāsehi parimuccanti taṁ suṇātha ... Katamañca taṁ bhikkhave
ariyaṁ vamanaṁ <note n="2">Ma. Yu. yaṁ vamanaṁ.</note> sampajjatiyeva <pb ed="P" n="5.220" set="A"/>no vipajjati yaṁ vamanaṁ āgamma jātidhammā
sattā jātiyā parimuccanti .pe. Sokaparidevadukkhadomanassupāyāsadhammā
sattā sokaparidevadukkhadomanassupāyāsehi parimuccanti sammādiṭṭhikassa
bhikkhave micchādiṭṭhi vantā hoti ye ca micchādiṭṭhipaccayā aneke
pāpakā akusalā dhammā sambhavanti te cassa vantā honti sammādiṭṭhipaccayā
ca aneke kusalā dhammā bhāvanāpāripūriṁ gacchanti.
Sammāsaṅkappassa bhikkhave micchāsaṅkappo vanto hoti ... Sammāvācassa
bhikkhave micchāvācā vantā hoti ... Sammākammantassa bhikkhave micchā-
kammanto vanto hoti ... Sammāājīvassa bhikkhave micchāājīvo vanto
hoti ... Sammāvāyāmassa bhikkhave micchāvāyāmo vanto hoti ...
Sammāsatissa bhikkhave micchāsati vantā hoti ... Sammāsamādhissa bhikkhave
micchāsamādhi vanto hoti ... Sammāñāṇissa bhikkhave micchāñāṇaṁ vantaṁ
<pb n="10.236"/>
Hoti ... Sammāvimuttissa bhikkhave micchāvimutti vantā hoti ye ca
micchāvimuttipaccayā aneke pāpakā akusalā dhammā sambhavanti te
cassa vantā honti sammāvimuttipaccayā ca aneke kusalā dhammā
bhāvanāpāripūriṁ gacchanti. Idaṁ kho taṁ bhikkhave ariyaṁ vamanaṁ <note n="1">Ma. Yu. yaṁ vamanaṁ.</note> sampajjatiyeva
no vipajjati yaṁ vamanaṁ āgamma jātidhammā sattā jātiyā parimuccanti
jarādhammā sattā jarāya parimuccanti maraṇadhammā sattā maraṇena
parimuccanti sokaparidevadukkhadomanassupāyāsadhammā sattā
sokaparidevadukkhadomanassupāyāsehi parimuccantīti.
<p rend="subhead" sid="10">10, niddhamanīyasuttaṃ</p>
<p n="110"/>Dasayime bhikkhave niddhamaniyā <note n="2">Ma. niddhamanīyā.</note> dhammā katame dasa
sammādiṭṭhikassa bhikkhave micchādiṭṭhi niddhantā hoti ye ca micchādiṭṭhipaccayā
aneke pāpakā akusalā dhammā sambhavanti te cassa niddhantā
honti sammādiṭṭhipaccayā ca aneke kusalā dhammā bhāvanāpāripūriṁ
gacchanti sammāsaṅkappassa bhikkhave micchāsaṅkappo niddhanto hoti ...
Sammāvācassa bhikkhave micchāvācā niddhantā hoti ... Sammākammantassa
bhikkhave micchākammanto niddhanto hoti ... Sammāājīvassa bhikkhave
micchāājīvo niddhanto hoti ... Sammāvāyāmassa bhikkhave micchāvāyāmo
niddhanto hoti ... Sammāsatissa bhikkhave micchāsati niddhantā hoti ...
Sammāsamādhissa bhikkhave micchāsamādhi niddhanto hoti ... Sammāñāṇissa
bhikkhave micchāñāṇaṁ niddhantaṁ hoti ... Sammāvimuttissa bhikkhave micchāvimutti
niddhantā hoti ye ca micchāvimuttipaccayā aneke pāpakā
<pb n="10.237"/>
Akusalā dhammā sambhavanti te cassa niddhantā honti sammāvimuttipaccayā
ca aneke kusalā dhammā bhāvanāpāripūriṁ gacchanti ime
kho bhikkhave dasa niddhamaniyā dhammāti.
<p rend="subhead" sid="11">11, paṭhamāsekhasuttaṃ</p>
<p n="111"/>Athakho aññataro bhikkhu yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ nisinno
kho so bhikkhu bhagavantaṁ etadavoca asekho asekhoti bhante vuccati
kittāvatā nu kho bhante bhikkhu asekho hotīti. Idha bhikkhu <note n="1">Ma. Yu. āmeṇḍitaṁ.</note> asekhāya
sammādiṭṭhiyā samannāgato hoti asekhena sammāsaṅkappena samannāgato
hoti asekhāya sammāvācāya samannāgato hoti asekhena sammākammantena
samannāgato hoti asekhena sammāājīvena samannāgato
hoti asekhena sammāvāyāmena samannāgato hoti asekhāya sammāsatiyā
samannāgato hoti asekhena sammāsamādhinā samannāgato
hoti asekhena sammāñāṇena samannāgato hoti asekhāya sammāvimuttiyā
samannāgato <pb ed="P" n="5.222" set="A"/>hoti evaṁ kho bhikkhu <note n="2">Ma. Yu. āmeṇḍitaṁ.</note> asekho hotīti.
<p rend="subhead" sid="12">12, dutiyāsekhasuttaṃ</p>
<p n="112"/>Dasayime bhikkhave asekhiyā dhammā katame dasa asekhā
sammādiṭṭhi asekho sammāsaṅkappo asekhā sammāvācā asekho
sammākammanto asekho sammāājīvo asekho sammāvāyāmo asekhā
sammāsati asekho sammāsamādhi asekhaṁ sammāñāṇaṁ asekhā sammāvimutti ime
kho bhikkhave dasa asekhiyā dhammāti.
Samaṇasaññāvaggo paṭhamo.
<pb n="10.238"/>
Tassuddānaṁ
samaṇasaññā bojjhaṅgā micchattaṁ upavijjaya
vijjānaṁ dhovanatikicchā niddhamena dve cāti <note n="1">Ma. saññā bojjhaṅgā micchattaṁ bījaṁ vijjāya nijjaraṁ   dhovanaṁ tikicchā vamanaṁ niddhamanaṁ dve asekhāti.</note>.
</xml>