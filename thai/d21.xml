<xml src="d21.xml">
<pgroup id="d21"/>
<readunit id="d21">8. sakkapañhasuttaṃ</readunit>
<p rend="subhead" check="nosid">unnamed</p>
<pb n="2.298"/>
Sakkapañhasuttaṁ
<p n="247"/><pb ed="P" n="2.263" set="D"/>Evamme sutaṁ. Ekaṁ samayaṁ bhagavā magadhesu viharati
pācīnato rājagahassa ambasaṇḍo <note n="1">Ma. Yu. ambasaṇḍā. ito paraṁ īdisameva.</note> nāma brāhmaṇagāmo tassuttarato
vediyake pabbate indasālaguhāyaṁ. Tena kho pana samayena
sakkassa devānamindassa ussukkaṁ udapādi bhagavantaṁ dassanāya.
Athakho sakkassa devānamindassa etadahosi kahaṁ nu kho bhagavā
etarahi viharati arahaṁ sammāsambuddhoti. Addasā kho sakko
devānamindo bhagavantaṁ magadhesu viharantaṁ pācīnato rājagahassa
ambasaṇḍo nāma brāhmaṇagāmo tassuttarato vediyake pabbate
indasālaguhāyaṁ disvāna deve tāvatiṁse āmantesi ayaṁ mārisā
bhagavā magadhesu viharati pācīnato rājagahassa ambasaṇḍo nāma
brāhmaṇagāmo tassuttarato vediyake pabbate indasālaguhāyaṁ
yadi pana mārisā mayantaṁ bhagavantaṁ dassanāya upasaṅkameyyāma
arahantaṁ sammāsambuddhanti. Evaṁ bhaddantavāti kho devā tāvatiṁsā
sakkassa devānamindassa paccassosuṁ. Athakho sakko devānamindo
pañcasikhaṁ gandhabbaputtaṁ <note n="2">Ma. gandhabbadevaputtaṁ. </note> āmantesi <pb ed="P" n="2.264" set="D"/>ayaṁ tāta pañcasikha bhagavā
magadhesu viharati pācīnato rājagahassa ambasaṇḍo nāma brāhmaṇagāmo
tassuttarato vediyake pabbate indasālaguhāyaṁ yadi hi <note n="3">Ma. Yu. hisaddo natthi.</note>
<pb n="2.299"/>
Pana tāta pañcasikha mayaṁ taṁ bhagavantaṁ dassanāya upasaṅkameyyāma
arahantaṁ sammāsambuddhanti. Evaṁ bhaddantavāti kho pañcasikho
gandhabbaputto <note n="1">Ma. gandhabbadevaputto.</note> sakkassa devānamindassa paṭissutvā veḷuvapaṇḍuvīṇaṁ <note n="2">Ma. Yu. beluvapaṇḍuvīṇaṁ. ito paraṁ īdisameva. </note>
ādāya sakkassa devānamindassa anucariyaṁ upāgami. Athakho sakko
devānamindo devehi tāvatiṁsehi parivuto pañcasikhena gandhabbaputtena
purakkhato seyyathāpi nāma balavā puriso sammiñjitaṁ vā bāhaṁ
pasāreyya pasāritaṁ vā bāhaṁ sammiñjeyya evameva kho devesu
tāvatiṁsesu antarahito magadhesu pācīnato rājagahassa ambasaṇḍo
nāma brāhmaṇagāmo tassuttarato vediyake pabbate paccuṭṭhāsi.
Tena kho pana samayena vediyako pabbato atiriva obhāsajāto hoti
ambasaṇḍo ca brāhmaṇagāmo yathā taṁ devānaṁ devānubhāvena.
Apissudaṁ parito gāmesu manussā evamāhaṁsu ādittassu nāmajja
vediyako pabbato jhāyatassu nāmajja vediyako pabbato jalatassu <note n="3">jhāyitassu ... jalitassūtipi pāṭhadvayena bhavitabbaṁ.</note>
nāmajja vediyako kiṁ su nāmajja vediyako pabbato atiriva obhāsajāto
ambasaṇḍo ca brāhmaṇagāmoti. Saṁviggā lomahaṭṭhajātā
ahesuṁ. Athakho sakko devānamindo pañcasikhaṁ gandhabbaputtaṁ
āmantesi <pb ed="P" n="2.265" set="D"/>durupasaṅkamā kho tāta pañcasikha tathāgatā mādisena
jhāyī jhānaratā tadanantaraṁ <note n="4">Ma. tadantaraṁ.</note> paṭisallīnā yadi pana tvaṁ tāta pañcasikha
bhagavantaṁ paṭhamaṁ pasādeyyāsi tayā tāta paṭhamaṁ pasāditaṁ pacchā
<pb n="2.300"/>
Mayaṁ taṁ bhagavantaṁ dassanāya upasaṅkameyyāma arahantaṁ sammāsambuddhanti.
Evaṁ bhaddantavāti kho pañcasikho gandhabbaputto
sakkassa devānamindassa paṭissutvā veḷuvapaṇḍuvīṇaṁ ādāya yena
indasālaguhā tenupasaṅkami upasaṅkamitvā ettāvatā me
bhagavā neva avidūre kho <note n="1">Ma. avidūre bhavissati.</note> vasati nāccāsannena saddañca me sossatīti
ekamantaṁ aṭṭhāsi.
<p rend="subhead" sid="2">pañcasikhagītagāthā</p>
Ekamantaṁ ṭhito kho pañcasikho gandhabbaputto
veḷuvapaṇḍuvīṇaṁ ādāya <note n="2">Ma. Yu. ayaṁ pāṭho natthi.</note> assāvesi imā ca gāthāyo abhāsi
buddhūpasañhitā dhammūpasañhitā saṅghūpasañhitā <note n="3">Sī. saṅghūpasañhitāti pāṭho  na dissati.</note> arahantūpasañhitā
kāmūpasañhitā
<p n="248"/>Vande te pitaraṁ bhadde timbaruṁ suriyavacchase <note n="4">Sī. Yu. suriyavaccase.</note>
yena jātāsi kalyāṇī ānandajananī mama.
Vātova sedataṁ kanto pānīyaṁva pipāsato
aṅgiraṁsī <note n="5">Ma. aṅgarasi. Yu. aṅgīrasī.</note> piyā mesi dhammo arahataṁ <note n="6">Ma.  arahatāmiva.</note> iva.
Āturasseva bhesajjaṁ bhojanaṁva jighacchato
parinibbāpayi <note n="7">Ma. parinibbāpaya maṁ.</note> bhadde jalantamiva vārinā.
Sītodakaṁ pokkharaṇiṁ yuttaṁ kiñjakkhareṇunā
nāgo ghammābhitattova ogāhe te thanūdaraṁ.
Accaṅkusova nāgo ca jitaṁ me tuttatomaraṁ
kāraṇaṁ nappajānāmi sammatto lakkhaṇūruyā.
<pb n="2.301"/>
Tayi gadhitacittosmi <note n="1">Ma. ... gedhita ....</note> cittaṁ vipariṇāmitaṁ
paṭiggantuṁ na sakkomi vaṅkaghattova <note n="2">vaṅkaghasovātipi pāṭho. Ma. vaṅkaghasto va. Yu. vaṅkaghasatova. </note> ambujo.
Vāmūru saja maṁ bhadde saja maṁ mandalocane
palissaja maṁ kalyāṇi etaṁ me abhipatthitaṁ.
Appako vata me santo kāmo vellitakesiyā
anekabhāvo <note n="3">anekabhāgotipi pāṭho.</note> samapādi <note n="4">Ma. samuppādi.</note> arahanteva dakkhiṇā.
Yaṁ me atthi kataṁ puññaṁ arahantesu tādisu
taṁ me sabbaṅgakalyāṇi tayā saddhiṁ vipaccataṁ.
Yaṁ me atthi kataṁ puññaṁ asmiṁ paṭhavimaṇḍale
taṁ me sabbaṅgakalyāṇi tayā saddhiṁ vipaccataṁ.
Sakyaputtova jhānena ekodi nipako sato
amataṁ muni jigiṁsāno <note n="5">Ma. jigīsāno.</note> tamahaṁ suriyavacchase.
Yathāpi muni nandeyya patvā sambodhimuttamaṁ
evaṁ nandeyyaṁ kalyāṇi missabhāvaṁ <note n="6">Ma. Yu. missībhāvaṁ.</note> gato tayā.
Sakko ce me varaṁ dajjā tāvatiṁsānamissaro
tāhaṁ bhadde vareyyāhe evaṁ kāmo daḷho mama.
Sālaṁva na ciraṁ phullaṁ pitaraṁ te sumedhase
vandamāno namassāmi yassāsetādisī pajāti.
<p n="249"/>Evaṁ vutte bhagavā pañcasikhaṁ gandhabbaputtaṁ etadavoca
<pb n="2.302"/>
Saṁsandati kho te pañcasikha tantissaro gītassarena gītassaro ca
tantissarena neva <note n="1">Ma. Yu. na ca pana.</note> pana te pañcasikha tantissaro gītassaraṁ ativattati
na <note n="2">Ma. Yu. nasaddo natthi.</note> gītassaro ca tantissaraṁ kadā saṁyūḷhā pana te pañcasikha imā
gāthā buddhūpasañhitā dhammūpasañhitā saṅghūpasañhitā arahantūpasañhitā
kāmūpasañhitāti. Ekamidāhaṁ bhante samayaṁ bhagavā
uruvelāyaṁ viharati najjā nerañjarāya tīre ajapālanigrodhe
paṭhamābhisambuddho. Tena kho panāhaṁ bhante samayena bhaddā nāma
suriyavacchasā timbaruno gandhabbarañño dhītā tamābhikaṅkhāmi.
Sā kho pana bhante bhaginī parakāminī hoti sikhaṇḍi <note n="3">Ma. sikhaṇḍī. </note> nāma mātalissa
saṅgāhakassa putto tamābhikaṅkhati. Yato kho ahaṁ bhante taṁ bhaginiṁ
nālatthaṁ kenaci pariyāyena athāhaṁ veḷuvapaṇḍuvīṇaṁ ādāya yena
timbaruno gandhabbarañño nivesanaṁ tenupasaṅkamiṁ upasaṅkamitvā
veḷuvapaṇḍuvīṇaṁ assāvesiṁ imā <note n="4">Ma. Yu. imā ca gāthāyo.</note> gāthā abhāsiṁ buddhūpasañhitā
dhammūpasañhitā saṅghūpasañhitā arahantūpasañhitā kāmūpasañhitā
vande te pitaraṁ bhadde timbaruṁ suriyavacchase
yena jātāsi kalyāṇī ānandajananī mama. .pe.
Sālaṁva na ciraṁ phullaṁ pitaraṁ te sumedhase
vandamāno namassāmi yassāsetādisī pajāti.
<p n="250"/>Evaṁ vutte bhante bhaddā suriyavacchasā maṁ etadavoca
na kho me mārisa so bhagavā sammukhā diṭṭho apica sutoyeva me so
<pb n="2.303"/>
Bhagavā devānaṁ tāvatiṁsānaṁ sudhammāya sabhāya upanaccantiyā yato
kho tvaṁ mārisa taṁ bhagavantaṁ kittesi hotu no ajja samāgamoti.
Soyeva no bhante tassā bhaginiyā saddhiṁ samāgamo ahosi na <note n="1">Ma. Yu. na cadāni.</note>
vadāmi tato pacchāti.
<p rend="subhead" sid="3">sakkūpasaṅkama</p>
Athakho sakkassa devānamindassa etadahosi
paṭisammodati kho <note n="2">Ma. khosaddo natthi.</note> pañcasikho gandhabbaputto bhagavatā bhagavā ca
pañcasikhenāti. Athakho sakko devānamindo pañcasikhaṁ gandhabbaputtaṁ
āmantesi abhivādehi me tvaṁ tāta pañcasikha bhagavantaṁ sakko
bhante devānamindo sāmacco saparijano bhagavato pāde sirasā
vandatīti. Evaṁ bhaddantavāti kho pañcasikho gandhabbaputto sakkassa
devānamindassa paṭissutvā bhagavantaṁ abhivādesi <note n="3">Ma. abhivādeti.</note> sakko bhante
devānamindo sāmacco saparijano bhagavato pāde sirasā vandatīti.
Evaṁ sukhī hotu pañcasikha sakko devānamindo sāmacco saparijano
sukhakāmā hi devā manussā asurā nāgā gandhabbā ye caññe
santi puthukāyāti.
<p n="251"/>Evañca pana tathāgatā evarūpe mahesakkhe yakkhe
abhivadanti. Abhivadito sakko devānamindo bhagavato indasālaguhaṁ
pavisitvā bhagavantaṁ abhivādetvā ekamantaṁ aṭṭhāsi. Devāpi
tāvatiṁsā indasālaguhaṁ pavisitvā bhagavantaṁ abhivādetvā ekamantaṁ
aṭṭhaṁsu. Pañcasikhopi gandhabbaputto indasālaguhaṁ pavisitvā
bhagavantaṁ abhivādetvā ekamantaṁ aṭṭhāsi. Tena kho pana samayena
<pb n="2.304"/>
Indasālaguhā visamā santi samā samapādi sambādhā santi uruddhā <note n="1">Sī. Yu. urundā. Ma. uruddā.</note>
samapādi andhakāro guhāyaṁ antaradhāyi āloko udapādi yathā taṁ
devānaṁ devānubhāvena.
<p n="252"/>Athakho bhagavā sakkaṁ devānamindaṁ etadavoca acchariyamidaṁ
āyasmato kosiyassa abbhūtamidaṁ āyasmato kosiyassa tava
bahukiccassa bahukaraṇīyassa yadidaṁ idhāgamananti. Cirapaṭikāhaṁ bhante
bhagavantaṁ dassanāya upasaṅkamitukāmo apica devānaṁ tāvatiṁsānaṁ
kehici kiccakaraṇīyehi byāvaṭo evāhaṁ nāsakkhiṁ bhagavantaṁ dassanāya
upasaṅkamituṁ. Ekamidaṁ bhante samayaṁ bhagavā sāvatthiyaṁ viharati
salaḷāgārake. Athakhohaṁ bhante sāvatthiṁ agamāsiṁ bhagavantaṁ
dassanāya. Tena kho pana bhante samayena bhagavā aññatarena
samādhinā nisinno hoti. Bhujagī <note n="2">Sī. Yu. bhuñjatī ca nāma. Ma. bhūjati ca nāma.</note> nāma vessavaṇassa mahārājassa
paricārikā bhagavantaṁ paccupaṭṭhitā hoti pañjalikā namassamānā
tiṭṭhati. Athakhohaṁ bhante bhujagiṁ etadavocaṁ abhivādehi me tvaṁ
bhagini bhagavantaṁ sakko bhante devānamindo sāmacco saparijano
bhagavato pāde sirasā vandatīti. Evaṁ vutte bhante sā bhujagī
maṁ etadavoca akālo kho mārisa bhagavantaṁ dassanāya paṭisallīno
bhagavāti. <pb ed="P" n="2.271" set="D"/>Tenahi bhagini yadā bhagavā tamhā samādhimhā vuṭṭhito
hoti atha mama vacanena bhagavantaṁ abhivādehi sakko bhante
<pb n="2.305"/>
Devānamindo sāmacco saparijano bhagavato pāde sirasā vandatīti.
Kacci me sā bhante bhaginī bhagavantaṁ abhivādesi sarati bhagavā tassā
bhaginiyā vacananti. Abhivādesi maṁ sā devānaminda bhaginī sarāmahaṁ
tassā bhaginiyā vacanaṁ apicāhaṁ āyasmato cakkanemisaddena <note n="1">Ma. nemisaddena.</note> tamhā
samādhimhā vuṭṭhitoti. Ye te bhante devā amhehi paṭhamataraṁ
tāvatiṁsakāyaṁ upapannā tesaṁ me sammukhā sutaṁ sammukhā paṭiggahitaṁ
yadā tathāgatā loke uppajjanti arahanto sammāsambuddhā dibbā
kāyā paripūrenti hāyanti asurakāyāti. Taṁ me idaṁ bhante
sakkhidiṭṭhaṁ yato tathāgato loke uppanno arahaṁ sammāsambuddho
dibbā kāyā paripūrenti hāyanti asurakāyāti.
<p rend="subhead" sid="4">gopakavatthu</p>
Idheva bhante
kapilavatthusmiṁ gopikā nāma sakyadhītā ahosi buddhe pasannā
dhamme pasannā saṅghe pasannā sīlesu paripūrīkārinī <note n="2">Ma. Yu. paripūrakārinī. ito paraṁ īdisameva.</note> sā itthīcittaṁ <note n="3">Ma.  itthittaṁ.</note>
virājetvā purisacittaṁ <note n="4">Ma. purisattaṁ. ito paraṁ īdisameva.</note> bhāvetvā kāyassa bhedā parammaraṇā sugatiṁ
saggaṁ lokaṁ upapannā devānaṁ tāvatiṁsānaṁ sahabyataṁ amhākaṁ
puttattaṁ ajjhupagatā tatrāpi naṁ evaṁ jānanti gopako devaputto
gopako devaputtoti. Aññepi bhante tayo bhikkhū bhagavati
brahmacariyaṁ caritvā hīnaṁ gandhabbakāyaṁ upapannā te pañcahi
kāmaguṇehi samappitā samaṅgibhūtā paricārayamānā amhākaṁ upaṭṭhānaṁ
āgacchanti amhākaṁ pāricariyaṁ. Te amhākaṁ upaṭṭhānaṁ āgate
amhākaṁ pāricariyaṁ gopako devaputto <pb ed="P" n="2.272" set="D"/>paṭicodesi kutomukhā nāma
<pb n="2.306"/>
Tumhe mārisā tassa bhagavato dhammaṁ āyūhittha <note n="1">Ma. assuttha. Yu. assutvā.</note> ahaṁ hi nāma
itthikā samānā buddhe pasannā dhamme pasannā saṅghe pasannā
sīlesu paripūrīkārinī itthīcittaṁ virājetvā purisacittaṁ bhāvetvā
kāyassa bhedā parammaraṇā sugatiṁ saggaṁ lokaṁ upapannā devānaṁ
tāvatiṁsānaṁ sahabyataṁ sakkassa devānamindassa puttattaṁ ajjhupagatā
idhāpi maṁ evaṁ jānanti gopako devaputto gopako devaputtoti
tumhe pana mārisā bhagavati brahmacariyaṁ caritvā hīnaṁ
gandhabbakāyaṁ upapannā duddiṭṭharūpaṁ vata bho addasāma ye
mayaṁ addasāma sahadhammike hīnaṁ gandhabbakāyaṁ upapanneti. Tesaṁ
bhante gopakena devaputtena paṭicoditānaṁ dve devā diṭṭhe va
dhamme satiṁ paṭilabhiṁsu kāyaṁ brahmapurohitaṁ. Eko pana devo
kāme ajjhāvasi.
<p n="253"/>Upāsikā cakkhumato ahosiṁ
nāmaṁpi mayhaṁ ahu gopikāti
buddhe ca dhamme ca abhippasannā
saṅghañcupaṭṭhāsiṁ pasannacittā.
Tasseva buddhassa sudhammatāya
sakkassa puttomhi mahānubhāvo
mahājutiko tidivūpapanno
jānanti maṁ idhāpi gopakoti.
<pb n="2.307"/>
Addasaṁ bhikkhavo diṭṭhapubbe
gandhabbakāyūpagate vasine
ime hi te gotamasāvakāse
ye ca mayaṁ pubbe manussabhūtā.
Annena pānena upaṭṭhahimhā
pādūpasaṅgayha sake nivesane
kutomukhā nāma ime bhavanto
buddhassa dhammaṁ <note n="1">Ma. ... dhammāni paṭiggahesuṁ.</note> na paṭiggahesuṁ.
Paccattaṁ veditabbo hi dhammo
sudesito cakkhumatānubuddho
ahaṁpi tumhe va upāsamānā <note n="2">Ma. upāsamāno.</note>
sutvāna ariyānaṁ subhāsitāni.
Sakkassa puttomhi mahānubhāvo
mahājutiko tidivūpapanno
tumhe pana seṭṭhamupāsamānā
anuttare <note n="3">Ma. anuttaraṁ.</note> brahmacariyaṁ caritvā.
Hīnakāyaṁ upapannā bhavanto
anānulomā bhavatūpapatti
duddiṭṭharūpaṁ vata addasāma
sahadhammike hīnakāyūpapanne.
<pb n="2.308"/>
Gandhabbakāyūpagatā bhavanto
devānamāgacchatha pāricariyaṁ
agāre vasato mayhaṁ imaṁ passa visesataṁ.
Itthī hutvā svājja <note n="1">Ma. Yu. svajja pumomhi devo.</note> pumomhi devā
dibbehi kāmehi samaṅgibhūto
te coditā gotamasāvakena
saṁvegamāpādu samecca gopakaṁ.
Handa vigāyāma <note n="2">Ma. viyāyāma byāyāma. Yu. vitāyāma. </note> viyāyamāma
mā no mayaṁ parapessā ahumhā
tesaṁ duve vīriyamārabhiṁsu
anussaraṁ gotamasāsanāni.
Idheva cittāni virājayitvā
kāmesu ādīnavamaddasiṁsu
te kāmasaññojanabandhanāni
pāpimato <note n="3">Ma. Yu. pāpimayogāni.</note> yogāni duraccayāni.
Nāgova santāni <note n="4">Ma. sannāni.</note> guṇāni chetvā <note n="5">Sī. Yu. bhetvā.</note>
deve tāvatiṁse atikkamiṁsu
saindadevā sapajāpatīkā
sabbe sudhammāya sabhāyupaviṭṭhā.
<pb n="2.309"/>
Tesannisinnā <note n="1">Ma. tesaṁ nisinnānaṁ atikkamiṁsu. Yu. te sannisinnānaṁ ....</note> na atikkamiṁsu
vīrā virāgā virajaṁ karontā
te disvā saṁvegamakāsi vāsavo
devābhibhū devagaṇassa majjhe.
Ime hi te hīnakāyūpapannā
deve tāvatiṁse atikkamanti
saṁvegajātassava <note n="2">Ma. Yu.  saṁvegajātassa vaco nisamma.</note> te nisamma
<note n="3">Ma. Yu. so ....</note> Gopako vāsavaṁ ajjhabhāsi.
Buddho janindatthi manussaloke
kāmābhibhū sakyamunīti ñāyati
tasseva te puttā satiyā vihīnā
cuditā <note n="4">Ma. coditā.</note> mayā te sati paccalatthuṁ.
Tiṇṇaṁ tesaṁ avasinettha eko
gandhabbakāyūpagato vasīno
dve va <note n="5">Ma. ca. Yu. ceva.</note> sambodhipadānusārino
devepi hīḷenti samāhitattā.
Etādisī dhammapakāsanettha
na tattha kiṁ kaṅkhati koci sāvako
nittiṇṇaoghaṁ vicikicchachinnaṁ
buddhaṁ namassāma jinaṁ janindaṁ.
<pb n="2.310"/>
Yaṁ te dhammaṁ idhaññāya visesaṁ ajjhagamaṁsu <note n="1">Ma. Yu. ajjhagaṁsu.</note> te
kāyaṁ brahmapurohitaṁ duve tesaṁ visesagū.
Tassa dhammassa pattiyā āgatamhāpi <note n="2">Ma. āgatamhāsi. Yu. ... se.</note> mārisa
katāvakāsā bhagavatā pañhaṁ pucchemu mārisāti.
<p n="254"/>Athakho bhagavato etadahosi dīgharattaṁ visuddho kho ayaṁ
sakko <note n="3">Ma. Yu. yakkho. </note> yaṅkiñci maṁ pañhaṁ pucchissati sabbantaṁ atthasañhitaṁyeva
pucchissati no anatthasañhitaṁ yañcassāhaṁ puṭṭho byākarissāmi
taṁ khippameva ājānissatīti. Athakho bhagavā sakkaṁ devānamindaṁ
gāthāya ajjhabhāsi
puccha vāsava maṁ pañhaṁ yaṅkiñci manasicchasi
tassa tasseva pañhassa ahaṁ antaṁ karomi teti.
Paṭhamabhāṇavāraṁ.
<p n="255"/><pb ed="P" n="2.276" set="D"/>Katāvakāso sakko devānamindo bhagavatā <note n="4">Yu. ayaṁ pāṭho natthi.</note> imaṁ bhagavantaṁ
paṭhamaṁ pañhaṁ apucchi kiṁsaññojanā nu kho mārisa devā manussā
asurā nāgā gandhabbā ye caññe santi puthukāyā te averā
adaṇḍā asapattā abyāpajjhā viharemu averinoti iti ca
nesaṁ hoti atha ca pana saverā sadaṇḍā sasapattā sabyāpajjhā
viharanti saverinoti. Itthaṁ sakko devānamindo bhagavantaṁ <note n="5">Sī. Yu. imaṁ paṭhamaṁ ....</note> pañhaṁ
apucchi. Tassa bhagavā pañhaṁ puṭṭho byākāsi issāmacchariyasaññojanā
kho devānaminda devā manussā asurā nāgā gandhabbā
<pb n="2.311"/>
Ye caññe santi puthukāyā te averā adaṇḍā asapattā
abyāpajjhā viharemu averinoti iti ca nesaṁ hoti atha
ca pana saverā sadaṇḍā sasapattā sabyāpajjhā viharantā
saverinoti. Itthaṁ bhagavā sakkassa devānamindassa pañhaṁ puṭṭho
byākāsi. Attamano sakko devānamindo bhagavato bhāsitaṁ
abhinandi anumodi evametaṁ bhagavā evametaṁ sugata tiṇṇā
mettha kaṅkhā vigatā kathaṁkathā bhagavato pañhāveyyākaraṇaṁ
sutvāti.
<p n="256"/>Itiha sakko devānamindo bhagavato bhāsitaṁ <pb ed="P" n="2.277" set="D"/>abhinanditvā
anumoditvā bhagavantaṁ uttariṁ pañhaṁ apucchi issāmacchariyaṁ pana
mārisa kiṁnidānaṁ kiṁsamudayaṁ kiṁjātikaṁ kiṁpabhavaṁ kismiṁ hi sati issāmacchariyaṁ
hoti kismiṁ hi asati issāmacchariyaṁ na hotīti.
Issāmacchariyaṁ kho devānaminda piyāppiyanidānaṁ piyāppiyasamudayaṁ
piyāppiyajātikaṁ piyāppiyapabhavaṁ piyāppiye sati issāmacchariyaṁ
hoti piyāppiye asati issāmacchariyaṁ na hotīti. Piyāppiyaṁ
pana mārisa kiṁnidānaṁ kiṁsamudayaṁ kiṁjātikaṁ kiṁpabhavaṁ kismiṁ sati piyāppiyaṁ
hoti kismiṁ asati piyāppiyaṁ na hotīti. Piyāppiyaṁ kho devānaminda
chandanidānaṁ chandasamudayaṁ chandajātikaṁ chandapabhavaṁ chande
sati piyāppiyaṁ hoti chande asati piyāppiyaṁ na hotīti. Chando
pana mārisa kiṁnidāno kiṁsamudayo kiṁjātiko kiṁpabhavo kismiṁ sati
<pb n="2.312"/>
Chando hoti kismiṁ asati chando na hotīti. Chando kho
devānaminda vitakkanidāno vitakkasamudayo vitakkajātiko vitakkapabhavo
vitakke sati chando hoti vitakke asati chando na hotīti.
Vitakko pana mārisa kiṁnidāno kiṁsamudayo kiṁjātiko kiṁpabhavo
kismiṁ sati vitakko hoti kismiṁ asati vitakko na hotīti.
Vitakko kho devānaminda papañcasaññāsaṅkhānidāno papañcasaññāsaṅkhāsamudayo
papañcasaññāsaṅkhājātiko papañcasaññāsaṅkhāpabhavo
papañcasaññāsaṅkhāya sati vitakko hoti papañcasaññāsaṅkhāya
asati vitakko na hotīti.
<p n="257"/>Kathaṁpaṭipanno pana mārisa bhikkhu papañcasaññāsaṅkhā-
nirodhasāruppagāminīpaṭipadaṁ paṭipanno hotīti.
<p rend="subhead" sid="5">vedanākammaṭṭhānaṃ</p>
<pb ed="P" n="2.278" set="D"/>Somanassaṁ cāhaṁ <note n="1">Sī. Yu. sabbavāresu pahanti pāṭho dissati. Ma. pāhaṁ.</note>
devānaminda duvidhena vadāmi sevitabbaṁpi asevitabbaṁpi domanassaṁ
cāhaṁ devānaminda duvidhena vadāmi sevitabbaṁpi asevitabbaṁpi upekkhaṁ
cāhaṁ devānaminda duvidhena vadāmi sevitabbaṁpi asevitabbaṁpi
somanassaṁ cāhaṁ devānaminda duvidhena vadāmi sevitabbaṁpi
asevitabbaṁpīti. Iti kho panetaṁ vuttaṁ kiñcetaṁ paṭicca vuttaṁ.
Tattha yaṁ jaññā somanassaṁ imaṁ kho me somanassaṁ sevato
akusalā dhammā abhivaḍḍhanti kusalā dhammā parihāyantīti evarūpaṁ
somanassaṁ na sevitabbaṁ. Tattha yaṁ jaññā somanassaṁ imaṁ
<pb n="2.313"/>
Kho me somanassaṁ sevato akusalā dhammā parihāyanti kusalā
dhammā abhivaḍḍhantīti evarūpaṁ somanassaṁ sevitabbaṁ. Tattha yañce
savitakkaṁ savicāraṁ yañce avitakkaṁ avicāraṁ ye avitakke avicāre
<note n="1">Ma. te. Sī. Yu. se. ito paraṁ īdisameva.</note> Paṇītatare somanassaṁ cāhaṁ devānaminda duvidhena vadāmi sevitabbaṁpi
asevitabbaṁpīti. Iti yantaṁ vuttaṁ idametaṁ paṭicca vuttaṁ.
Domanassaṁ cāhaṁ devānaminda duvidhena vadāmi sevitabbaṁpi asevitabbaṁpīti.
Iti kho panetaṁ vuttaṁ kiñcetaṁ paṭicca vuttaṁ. Tattha
yaṁ jaññā domanassaṁ imaṁ kho me domanassaṁ sevato akusalā
dhammā abhivaḍḍhanti kusalā dhammā parihāyantīti evarūpaṁ domanassaṁ
na sevitabbaṁ. Tattha yaṁ jaññā domanassaṁ imaṁ kho me
domanassaṁ sevato akusalā dhammā parihāyanti kusalā dhammā
abhivaḍḍhantīti evarūpaṁ domanassaṁ sevitabbaṁ. Tattha yañce
savitakkaṁ savicāraṁ yañce avitakkaṁ avicāraṁ ye avitakke avicāre
paṇītatare domanassaṁ cāhaṁ devānaminda duvidhena vadāmi <pb ed="P" n="2.279" set="D"/>sevitabbaṁpi
asevitabbaṁpīti. Iti yantaṁ vuttaṁ idametaṁ paṭicca vuttaṁ.
Upekkhaṁ cāhaṁ devānaminda duvidhena vadāmi sevitabbaṁpi asevitabbaṁpīti.
Iti kho panetaṁ vuttaṁ kiñcetaṁ paṭicca vuttaṁ. Tattha
yaṁ jaññā upekkhaṁ imaṁ kho me upekkhaṁ sevato akusalā dhammā
abhivaḍḍhanti kusalā dhammā parihāyantīti evarūpā upekkhā na
sevitabbā. Tattha yaṁ jaññā upekkhaṁ imaṁ kho me upekkhaṁ
<pb n="2.314"/>
Sevato akusalā dhammā parihāyanti kusalā dhammā abhivaḍḍhantīti
evarūpā upekkhā sevitabbā. Tattha yañce savitakkaṁ savicāraṁ
yañce avitakkaṁ avicāraṁ ye avitakke avicāre paṇītatare
upekkhaṁ cāhaṁ devānaminda duvidhena vadāmi sevitabbaṁpi asevitabbaṁpīti.
Iti yantaṁ vuttaṁ idametaṁ paṭicca vuttaṁ. Evaṁpaṭipanno
kho devānaminda bhikkhu papañcasaññāsaṅkhānirodhasāruppagāminīpaṭipadaṁ
paṭipanno hotīti. Itthaṁ bhagavā sakkassa devānamindassa pañhaṁ
puṭṭho byākāsi. Attamano sakko devānamindo bhagavato
bhāsitaṁ abhinandi anumodi evametaṁ bhagavā evametaṁ sugata
tiṇṇā mettha kaṅkhā vigatā kathaṁkathā bhagavato pañhābyākaraṇaṁ
sutvāti.
<p rend="subhead" sid="6">pātimokkhasaṃvaro</p>
<p n="258"/>Itiha sakko devānamindo bhagavato bhāsitaṁ abhinanditvā
anumoditvā bhagavantaṁ uttariṁ <note n="1">Ma. utatari.</note> pañhaṁ apucchi kathaṁ paṭipanno pana
mārisa bhikkhu pātimokkhasaṁvarāya paṭipanno hotīti. Kāyasamācāraṁ
cāhaṁ devānaminda duvidhena vadāmi sevitabbaṁpi asevitabbaṁpi
vacīsamācāraṁ cāhaṁ devānaminda duvidhena vadāmi sevitabbaṁpi asevitabbaṁpi
pariyesanaṁ cāhaṁ devānaminda duvidhena vadāmi sevitabbaṁpi
asevitabbaṁpi. <pb ed="P" n="2.280" set="D"/>Kāyasamācāraṁ cāhaṁ devānaminda duvidhena vadāmi
sevitabbaṁpi asevitabbaṁpīti. Iti kho panetaṁ vuttaṁ kiñcetaṁ
paṭicca vuttaṁ. Tattha yaṁ jaññā kāyasamācāraṁ imaṁ kho me
<pb n="2.315"/>
Kāyasamācāraṁ sevato akusalā dhammā abhivaḍḍhanti kusalā dhammā
parihāyantīti evarūpo kāyasamācāro na sevitabbo. Tattha yaṁ
jaññā kāyasamācāraṁ imaṁ kho me kāyasamācāraṁ sevato akusalā
dhammā parihāyanti kusalā dhammā abhivaḍḍhantīti evarūpo kāyasamācāro
sevitabbo. Kāyasamācāraṁ cāhaṁ devānaminda duvidhena
vadāmi sevitabbaṁpi asevitabbaṁpīti. Iti yantaṁ vuttaṁ idametaṁ
paṭicca vuttaṁ. Vacīsamācāraṁ cāhaṁ devānaminda duvidhena vadāmi
sevitabbaṁpi asevitabbaṁpīti. Iti kho panetaṁ vuttaṁ kiñcetaṁ
paṭicca vuttaṁ. Tattha yaṁ jaññā vacīsamācāraṁ imaṁ kho me
vacīsamācāraṁ sevato akusalā dhammā abhivaḍḍhanti kusalā dhammā
parihāyantīti evarūpo vacīsamācāro na sevitabbo. Tattha yaṁ
jaññā vacīsamācāraṁ imaṁ kho me vacīsamācāraṁ sevato akusalā
dhammā parihāyanti kusalā dhammā abhivaḍḍhantīti evarūpo vacīsamācāro
sevitabbo. Vacīsamācāraṁ cāhaṁ devānaminda duvidhena
vadāmi sevitabbaṁpi asevitabbaṁpīti. Iti yantaṁ vuttaṁ idametaṁ
paṭicca vuttaṁ. Pariyesanaṁ cāhaṁ devānaminda duvidhena vadāmi
sevitabbaṁpi asevitabbaṁpīti. Iti kho panetaṁ vuttaṁ kiñcetaṁ
paṭicca vuttaṁ. Tattha yaṁ jaññā pariyesanaṁ imaṁ kho me pariyesanaṁ
sevato akusalā dhammā abhivaḍḍhanti kusalā dhammā parihāyantīti
evarūpā pariyesanā na sevitabbā. Tattha yaṁ jaññā pariyesanaṁ
<pb n="2.316"/>
Imaṁ kho me pariyesanaṁ sevato akusalā dhammā parihāyanti kusalā
dhammā abhivaḍḍhantīti evarūpā pariyesanā sevitabbā. Pariyesanaṁ
cāhaṁ devānaminda duvidhena vadāmi sevitabbaṁpi asevitabbaṁpīti.
Iti yantaṁ vuttaṁ idametaṁ paṭicca vuttaṁ. <pb ed="P" n="2.281" set="D"/>Evaṁpaṭipanno kho
devānaminda bhikkhu pātimokkhasaṁvarāya paṭipanno hotīti.
<p n="259"/>Kathaṁpaṭipanno pana mārisa bhikkhu indriyasaṁvarāya paṭipanno
hotīti. Cakkhuviññeyyaṁ rūpaṁ cāhaṁ devānaminda duvidhena vadāmi
sevitabbaṁpi asevitabbaṁpi. Sotaviññeyyaṁ saddaṁ cāhaṁ devānaminda
duvidhena vadāmi sevitabbaṁpi asevitabbaṁpi. Ghānaviññeyyaṁ gandhaṁ
cāhaṁ devānaminda duvidhena vadāmi sevitabbaṁpi asevitabbaṁpi. Jivhāviññeyyaṁ
rasaṁ cāhaṁ devānaminda .pe. Kāyaviññeyyaṁ phoṭṭhabbaṁ
cāhaṁ devānaminda .pe. Manoviññeyyaṁ dhammaṁ cāhaṁ devānaminda
duvidhena vadāmi sevitabbaṁpi asevitabbaṁpīti. Evaṁ vutte sakko
devānamindo bhagavantaṁ etadavoca imassa kho ahaṁ bhante bhagavatā
saṅkhittena bhāsitassa evaṁ vitthārena atthaṁ ājānāmi yathārūpaṁ
bhante cakkhuviññeyyaṁ rūpaṁ sevato akusalā dhammā abhivaḍḍhanti
kusalā dhammā parihāyantīti evarūpaṁ cakkhuviññeyyaṁ rūpaṁ na
sevitabbaṁ. Yathārūpañca kho bhante cakkhuviññeyyaṁ rūpaṁ sevato
akusalā dhammā parihāyanti kusalā dhammā abhivaḍḍhantīti evarūpaṁ
cakkhuviññeyyaṁ rūpaṁ <pb ed="P" n="2.282" set="D"/>sevitabbaṁ. Yathārūpañca kho bhante sotaviññeyyaṁ
<pb n="2.317"/>
Saddaṁ sevato .pe. Ghānaviññeyyaṁ gandhaṁ sevato
.pe. Jivhāviññeyyaṁ rasaṁ sevato .pe. Kāyaviññeyyaṁ
phoṭṭhabbaṁ sevato .pe. Manoviññeyyaṁ dhammaṁ sevato akusalā
dhammā abhivaḍḍhanti kusalā dhammā parihāyantati evarūpo
manoviññeyyo dhammo na sevitabbo. Yathārūpañca kho bhante
manoviññeyyaṁ dhammaṁ sevato akusalā dhammā parihāyanti kusalā
dhammā abhivaḍḍhantīti evarūpo manoviññeyyo dhammo sevitabbo.
Imassa kho ahaṁ bhante bhagavatā saṅkhittena bhāsitassa evaṁ vitthārena
atthaṁ ājānanto tiṇṇā mettha kaṅkhā vigatā kathaṁkathā bhagavato
pañhāveyyākaraṇaṁ sutvāti.
<p rend="subhead" sid="7">indriyasaṃvaro</p>
<p n="260"/>Itiha sakko devānamindo bhagavato bhāsitaṁ abhinanditvā
anumoditvā bhagavantaṁ uttariṁ pañhaṁ apucchi sabbe va nu kho
mārisa samaṇabrāhmaṇā ekantavādā ekantasīlā ekantacchandā
ekantājjhosānāti. Na kho devānaminda sabbe samaṇabrāhmaṇā
ekantavādā ekantasīlā ekantacchandā ekantājjhosānāti.
Kasmā pana mārisa na sabbe samaṇabrāhmaṇā ekantavādā
ekantasīlā ekantacchandā ekantājjhosānāti. Anekadhātu nānādhātu
kho devānaminda loko tasmiṁ anekadhātumhi nānādhātumhi
loke yaṁ yadeva sattā dhātuṁ abhinivisanti taṁ tadeva thāmasā
parāmāsā abhinivissa voharanti idameva saccaṁ moghamaññanti
<pb n="2.318"/>
Tasmā na sabbe samaṇabrāhmaṇā ekantavādā ekantasīlā
ekantacchandā ekantājjhosānāti .pe.
<p n="261"/>Sabbe va nu kho mārisa samaṇabrāhmaṇā accantaniṭṭhā
accantayogakkhemī accantabrahmacārī accantapariyosānāti. Na
kho devānaminda sabbe samaṇabrahmaṇā accantaniṭṭhā accantayogakkhemī
accantabrahmacārī accantapariyosānāti. Kasmā pana
mārisa na sabbe samaṇabrāhmaṇā accantaniṭṭhā accantayogakkhemī
accantabrahmacārī accantapariyosānāti. Ye kho te devānaminda
bhikkhū taṇhāsaṅkhayavimuttā te accantaniṭṭhā accantayogakkhemī
accantabrahmacārī accantapariyosānā tasmā na sabbe samaṇabrāhmaṇā
accantaniṭṭhā accantayogakkhemī accantabrahmacārī
accantapariyosānāti. Itthaṁ bhagavā sakkassa devānamindassa pañhaṁ
puṭṭho byākāsi. Attamano sakko devānamindo bhagavato bhāsitaṁ
abhinandi anumodi evametaṁ bhagavā evametaṁ sugata tiṇṇā mettha
kaṅkhā vigatā kathaṁkathā bhagavato pañhāveyyākaraṇaṁ sutvāti.
<p n="262"/>Itiha sakko devānamindo bhagavato bhāsitaṁ abhinanditvā
anumoditvā bhagavantaṁ etadavoca ejā bhante rogo
ejā gaṇḍo ejā sallaṁ ejā imaṁ purisaṁ parikaḍḍhati tassa
tasseva bhavassa abhinibbattiyā <note n="1">abhinipphattiyāti vā pāṭho.</note> tasmā ayaṁ puriso uccāvacamāpajjati.
<pb n="2.319"/>
Yesāhaṁ bhante pañhānaṁ ito bahiddhā aññesu samaṇabrāhmaṇesu
okāsakammaṁpi nālatthaṁ te me bhagavatā byākatā
dīgharattānupassatā <note n="1">Ma. dīgharattānusayitañca pana me. Sī. Yu. dīgharattānusayino yañca pana .... </note> yañca pana <note n="2">tañca panāti vā pāṭho.</note> me vicikicchākathaṁkathāsallaṁ tañca
bhagavatā abbūḷhanti. <pb ed="P" n="2.284" set="D"/>Abhijānāsi no tvaṁ devānaminda ime
pañhe aññe samaṇabrāhmaṇe pucchitoti. Abhijānāmahaṁ bhante
ime pañhe aññe samaṇabrāhmaṇe pucchitoti. Yathākathaṁ pana
te devānaminda byākariṁsu <note n="3">Ma. Yu. byākaṁsu.</note> sace te agaru bhāsassūti. Na kho
me bhante garu yatthassa bhagavā nisinno bhagavantarūpo cāti.
Tenahi devānaminda bhāsassūti. Yesāhaṁ <note n="4">Ma. yesvāhaṁ.</note> bhante maññāmi samaṇabrāhmaṇā
āraññakā pantasenāsanāti tyāhaṁ upasaṅkamitvā ime
pañhe pucchāmi te mayā puṭṭhā na sampāyanti asampāyantā
mamaṁyeva paṭipucchanti konāmo āyasmāti tesāhaṁ puṭṭho
byākaromi ahaṁ kho mārisa sakko devānamindoti te mamaṁyeva
uttariṁ paṭipucchanti kiṁ panāyasmā devānaminda <note n="5">Sī. Yu.  devānamindo.</note> kammaṁ katvā
imaṁ ṭhānaṁ pattoti tesāhaṁ yathāsutaṁ yathāpariyattaṁ dhammaṁ desemi
te tāvatakeneva attamanā honti sakko ca no devānamindo
diṭṭho yañca no apucchimhā tañca no byākāsīti te
aññadatthuṁ mamaṁyeva sāvakā sampajjanti na cāhaṁ tesaṁ ahaṁ kho
pana bhante bhagavato sāvako sotāpanno avinipātadhammo niyato
<pb n="2.320"/>
Sambodhiparāyanoti.
<p rend="subhead" sid="8">somanassapaṭilābhakathā</p>
Abhijānāsi no tvaṁ devānaminda ito pubbe
evarūpaṁ vedapaṭilābhaṁ somanassapaṭilābhanti. <pb ed="P" n="2.285" set="D"/>Abhijānāmahaṁ bhante
ito pubbe evarūpaṁ vedapaṭilābhaṁ somanassapaṭilābhanti. Yathākathaṁ
pana tvaṁ devānaminda abhijānāsi ito pubbe evarūpaṁ vedapaṭilābhaṁ
somanassapaṭilābhanti.
<p n="263"/>Bhūtapubbaṁ bhante devāsurasaṅgāmo samupabyuḷho <note n="1">Sī. Yu. samūpabbulho.</note> ahosi.
Tasmiṁ kho pana bhante saṅgāme devā jiniṁsu asurā va parājayiṁsu.
Tassa mayhaṁ bhante taṁ saṅgāmaṁ abhivijinitvā abhivijitasaṅgāmassa
etadahosi yā cevadāni dibbā ojā yā ca asurā ojā
ubhayamettha <note n="2">Sī. Ma. ubhayametaṁ.</note> devā paribhuñjissantīti so kho pana me bhante
vedapaṭilābho somanassapaṭilābho sadaṇḍāvacaro sasatthāvacaro na
nibbidāya na virāgāya na nirodhāya na upasamāya na abhiññāya na
sambodhāya na nibbānāya saṁvattati yo kho pana me ayaṁ
bhante bhagavato dhammaṁ sutvā vedapaṭilābho somanassapaṭilābho so
adaṇḍāvacaro asatthāvacaro ekantanibbibāya virāgāya nirodhāya
upasamāya abhiññāya sambodhāya nibbānāya saṁvattatīti. Kathaṁ <note n="3">Ma. Yu. kiṁ.</note>
pana tvaṁ devānaminda atthavasaṁ sampassamāno evarūpaṁ vedapaṭilābhaṁ
somanassapaṭilābhaṁ pavedesīti. Cha kho ahaṁ bhante atthavase
sampassamāno evarūpaṁ vedapaṭilābhaṁ somanassapaṭilābhaṁ pavedemi.
<pb n="2.321"/>
<p n="264"/>Idheva tiṭṭhamānassa devabhūtassa me sato
punevāyu <note n="1">Ma. Yu. punarāyu ca ....</note> va me laddho evaṁ jānāhi mārisāti
imaṁ kho ahaṁ bhante paṭhamaṁ atthavasaṁ <pb ed="P" n="2.286" set="D"/>sampassamāno evarūpaṁ
vedapaṭilābhaṁ somanassapaṭilābhaṁ pavedemi.
<p n="265"/>Cutāhaṁ diviyā kāyā āyuṁ hitvā amānusaṁ
amūḷho gabbhamessāmi <note n="2">Yu. gabbhamissāmi.</note> yattha me ramatī manoti
imaṁ kho ahaṁ bhante dutiyaṁ atthavasaṁ sampassamāno evarūpaṁ
vedapaṭilābhaṁ somanassapaṭilābhaṁ pavedemi.
<p n="266"/>Svāhaṁ amūḷhapañhassa viharaṁ sāsane rato
ñāyena viharissāmi sampajāno paṭissatoti
imaṁ kho ahaṁ bhante tatiyaṁ atthavasaṁ sampassamāno evarūpaṁ
vedapaṭilābhaṁ somanassapaṭilābhaṁ pavedemi.
<p n="267"/>Ñāyena ca me parato sambodhi ce bhavissati
aññātā viharissāmi sveva anto bhavissatīti
imaṁ kho ahaṁ bhante catutthaṁ atthavasaṁ sampassamāno evarūpaṁ
vedapaṭilābhaṁ somanassapaṭilābhaṁ pavedemi.
<p n="268"/>Cutāhaṁ mānusā kāyā āyuṁ hitvāna mānusaṁ
puna devo bhavissāmi devalokasmimuttamoti
imaṁ kho ahaṁ bhante pañcamaṁ atthavasaṁ sampassamāno evarūpaṁ
vedapaṭilābhaṁ somanassapaṭilābhaṁ pavedemi.
<pb n="2.322"/>
<p n="269"/>Te paṇītatarā devā akaniṭṭhā yasassino
antime vattamānamhi so nivāso bhavissatīti
imaṁ kho ahaṁ bhante chaṭṭhaṁ atthavasaṁ sampassamāno evarūpaṁ
vedapaṭilābhaṁ somanassapaṭilābhaṁ pavedemi. Ime kho ahaṁ bhante
cha atthavase sampassamāno evarūpaṁ vedapaṭilābhaṁ somanassapaṭilābhaṁ
pavedemi.
<p n="270"/>Apariyositasaṅkappo vicikicchākathaṁkathī
vicaraṁ <note n="1">Ma. vicariṁ. Yu. vicarī.</note> dīghamaddhānaṁ anvesanto tathāgataṁ.
Yassa <note n="2">Ma. Yu. yassu.</note> maññāmi samaṇe pavivittavihārino
sambuddhā iti maññamāno gacchāmi te <note n="3">Sī. no.</note> upāsituṁ.
Kathaṁ ārādhanā hoti kathaṁ hoti virādhanā
iti puṭṭhā na sambhonti <note n="4">Ma. na sampāyanti. </note> magge paṭipadāsu ca.
Tyassa <note n="5">Ma. tyassu tyāssu.</note> yadā maṁ jānanti sakko devānamāgato
tyassa <note n="6">Ma. tyassu tyāssu.</note> mameva pucchanti kiṁ katvā pāpuṇī idaṁ.
Tesaṁ yathāsutaṁ dhammaṁ desayāmi jane sutaṁ <note n="7">Ma. janesuta.</note>
tena attamanā honti diṭṭho no vāsavoti ca.
Yadā ca sambuddhamaddakkhiṁ vicikicchāvitāraṇaṁ
somhi vītabhayo ajja sambuddhaṁ payirupāsayiṁ <note n="8">Ma. Yu. payirupāsiya.</note>
taṇhāsallassa hantāraṁ buddhaṁ appaṭipuggalaṁ
<pb n="2.323"/>
Ahaṁ vande mahāvīraṁ buddhamādiccabandhunaṁ.
Yaṁ karomase <note n="1">Ma. karomasi.</note> brahmuno samaṁ devehi mārisa
tadajja tuyhaṁ dassāmi handa sāmaṁ karoma te.
Tvameva sivaṁ <note n="2">Ma. asi.</note> sambuddho tuvaṁ satthā anuttaro
sadevakasmiṁ lokasmiṁ natthi te paṭipuggaloti.
<p n="271"/>Athakho sakko devānamindo pañcasikhaṁ gandhabbaputtaṁ
āmantesi bahūpakāro kho mesi tvaṁ tāta pañcasikha yaṁ
tvaṁ bhagavantaṁ paṭhamaṁ pasādesi tayā tāta paṭhamaṁ pasāditaṁ
pacchā mayaṁ taṁ bhagavantaṁ dassanāya upasaṅkamimhā arahantaṁ
sammāsambuddhaṁ pettike <note n="3">Ma. vā.</note> ṭhāne ṭhapayissāmi gandhabbarājā
bhavissasi bhaddañca te suriyavacchasaṁ dammi sā hi te abhipatthitāti.
Athakho sakko devānamindo pāṇinā paṭhaviṁ parāmasitvā tikkhattuṁ
udānaṁ udānesi
namo tassa bhagavato arahato sammāsambuddhassa.
Namo tassa bhagavato arahato sammāsambuddhassa.
Namo tassa bhagavato arahato sammāsambuddhassāti.
<p n="272"/>Imasmiñca pana veyyākaraṇasmiṁ bhaññamāne sakkassa
devānamindassa virajaṁ vītamalaṁ dhammacakkhuṁ udapādi yaṅkiñci
samudayadhammaṁ sabbantaṁ nirodhadhammanti aññesañca asītiyā
devatāsahassānaṁ. Iti ye sakkena devānamindena ajjhiṭṭhapañhā
<pb n="2.324"/>
Puṭṭhā te bhagavatā byākatā. Tasmā imassa veyyākaraṇassa
sakkapañhotveva adhivacananti.
Sakkapañhasuttaṁ niṭṭhitaṁ aṭṭhamaṁ.
</xml>