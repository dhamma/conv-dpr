<xml src="a5-1.xml">
<book id="an5">pañcakanipātapāḷi</book>
<p rend="subhead" check="nosid">1, paṭhamapaṇṇāsakaṃ</p>
<pgroup id="a5-1"/>
<readunit id="a5-1">1. sekhabalavaggo</readunit>
<p rend="subhead" sid="1">1, saṃkhittasuttaṃ</p>
<pb n="5.1"/>
Suttantapiṭake aṅguttaranikāyassa
tatiyo bhāgo
pañcakanipāto
namo tassa bhagavato arahato sammāsambuddhassa.
Paṭhamapaṇṇāsako
sekhabalavaggo paṭhamo
<p n="1"/><pb ed="P" n="3.1" set="A"/>Evamme sutaṁ. Ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ. Bhagavā
etadavoca pañcimāni bhikkhave sekhabalāni katamāni pañca
saddhābalaṁ hiribalaṁ ottappabalaṁ viriyabalaṁ paññābalaṁ imāni kho
bhikkhave pañca sekhabalāni tasmā tiha bhikkhave evaṁ sikkhitabbaṁ
saddhābalena samannāgatā bhavissāma sekhabalena hiribalena
samannāgatā bhavissāma sekhabalena ottappabalena samannāgatā
bhavissāma sekhabalena viriyabalena samannāgatā bhavissāma sekhabalena
paññābalena samannāgatā bhavissāma sekhabalenāti evaṁ hi vo
bhikkhave sikkhitabbanti. <note n="1">ito paraṁ Po. Ma. idamavoca bhagavā attamanā te bhikkhū bhagavato bhāsitaṁ abhinandunti.</note>
<p rend="subhead" sid="2">2, vitthatasuttaṃ</p>
<pb n="5.2"/>
<p n="2"/><pb ed="P" n="3.2" set="A"/>Pañcimāni bhikkhave sekhabalāni katamāni pañca saddhābalaṁ
hiribalaṁ ottappabalaṁ viriyabalaṁ paññābalaṁ. Katamañca bhikkhave
saddhābalaṁ idha bhikkhave ariyasāvako saddho hoti saddahati
tathāgatassa bodhiṁ itipi so bhagavā arahaṁ sammāsambuddho
vijjācaraṇasampanno sugato lokavidū anuttaro purisadammasārathi
satthā devamanussānaṁ buddho bhagavāti idaṁ vuccati bhikkhave
saddhābalaṁ. Katamañca bhikkhave hiribalaṁ idha bhikkhave ariyasāvako
hirimā hoti hiriyati kāyaduccaritena vacīduccaritena manoduccaritena
hiriyati pāpakānaṁ akusalānaṁ dhammānaṁ samāpattiyā idaṁ vuccati
bhikkhave hiribalaṁ. Katamañca bhikkhave ottappabalaṁ idha bhikkhave
ariyasāvako ottappī hoti ottappati kāyaduccaritena vacīduccaritena
manoduccaritena ottappati pāpakānaṁ akusalānaṁ dhammānaṁ samāpattiyā
idaṁ vuccati bhikkhave ottappabalaṁ. Katamañca bhikkhave viriyabalaṁ
idha bhikkhave ariyasāvako āraddhaviriyo viharati akusalānaṁ dhammānaṁ
pahānāya kusalānaṁ dhammānaṁ upasampadāya thāmavā daḷhaparakkamo
anikkhittadhuro kusalesu dhammesu idaṁ vuccati bhikkhave viriyabalaṁ.
Katamañca bhikkhave paññābalaṁ idha bhikkhave ariyasāvako paññavā
hoti udayatthagāminiyā paññāya samannāgato ariyāya nibbedhikāya
sammādukkhakkhayagāminiyā idaṁ vuccati bhikkhave paññābalaṁ.
Imāni kho bhikkhave pañca sekhabalāni tasmā tiha bhikkhave evaṁ
<pb n="5.3"/>
Sikkhitabbaṁ saddhābalena samannāgatā bhavissāma sekhabalena hiribalena ...
Ottappabalena <pb ed="P" n="3.3" set="A"/>... Viriyabalena ... Paññābalena samannāgatā
bhavissāma sekhabalenāti evaṁ hi vo bhikkhave sikkhitabbanti.
<p rend="subhead" sid="3">3, dukkhasuttaṃ</p>
<p n="3"/>Pañcahi bhikkhave dhammehi samannāgato bhikkhu diṭṭheva
dhamme dukkhaṁ viharati savighātaṁ saupāyāsaṁ sapariḷāhaṁ kāyassa <note n="1">Ma. sabbattha vāresu etthantare casaddo atthi.</note> bhedā
parammaraṇā duggati pāṭikaṅkhā katamehi pañcahi idha bhikkhave
bhikkhu assaddho hoti ahiriko hoti anottappī hoti kusīto <note n="2">Po. Yu. sabbattha vāresu  kusito.</note>
hoti duppañño hoti imehi kho bhikkhave pañcahi dhammehi
samannāgato bhikkhu diṭṭheva dhamme dukkhaṁ viharati savighātaṁ saupāyāsaṁ
sapariḷāhaṁ kāyassa bhedā parammaraṇā duggati pāṭikaṅkhā.
Pañcahi bhikkhave dhammehi samannāgato bhikkhu diṭṭheva dhamme sukhaṁ
viharati avighātaṁ anupāyāsaṁ apariḷāhaṁ kāyassa bhedā parammaraṇā
sugati pāṭikaṅkhā katamehi pañcahi idha bhikkhave bhikkhu saddho
hoti hirimā hoti ottappī hoti āraddhaviriyo hoti
paññavā hoti imehi kho bhikkhave pañcahi dhammehi samannāgato
bhikkhu diṭṭheva dhamme sukhaṁ viharati avighātaṁ anupāyāsaṁ apariḷāhaṁ
kāyassa bhedā parammaraṇā sugati pāṭikaṅkhāti.
<p rend="subhead" sid="4">4, yathābhatasuttaṃ</p>
<p n="4"/>Pañcahi bhikkhave dhammehi samannāgato bhikkhu yathābhataṁ
nikkhitto evaṁ niraye katamehi pañcahi idha bhikkhave bhikkhu
assaddho hoti ahiriko hoti anottappī hoti kusīto
<pb n="5.4"/>
Hoti duppañño hoti imehi kho bhikkhave pañcahi dhammehi
samannāgato bhikkhu yathābhataṁ nikkhitto evaṁ niraye. <pb ed="P" n="3.4" set="A"/>Pañcahi bhikkhave
dhammehi samannāgato bhikkhu yathābhataṁ nikkhitto evaṁ sagge katamehi
pañcahi idha bhikkhave bhikkhu saddho hoti hirimā hoti
ottappī hoti āraddhaviriyo hoti paññavā hoti imehi
kho bhikkhave pañcahi dhammehi samannāgato bhikkhu yathābhataṁ nikkhitto
evaṁ saggeti.
<p rend="subhead" sid="5">5, sikkhāsuttaṃ</p>
<p n="5"/>Yo hi koci bhikkhave bhikkhu vā bhikkhunī vā sikkhaṁ
paccakkhāya hīnāyāvattati tassa diṭṭheva dhamme pañca sahadhammikā
vādānupātā <note n="1">Po. Ma. vādānupātā gārayhā ṭhānā. Yu. vādānuvādā gārayhā ṭhānā. </note> gārayhaṁ ṭhānaṁ āgacchanti katame pañca saddhāpi
nāma te nāhosi kusalesu dhammesu hirīpi nāma te nāhosi
kusalesu dhammesu ottappaṁpi nāma te nāhosi kusalesu dhammesu
viriyaṁpi nāma te nāhosi kusalesu dhammesu paññāpi nāma te
nāhosi kusalesu dhammesu yo hi koci bhikkhave bhikkhu vā bhikkhunī
vā sikkhaṁ paccakkhāya hīnāyāvattati tassa diṭṭheva dhamme ime
pañca sahadhammikā vādānupātā gārayhaṁ ṭhānaṁ āgacchanti. Yo hi
koci bhikkhave bhikkhu vā bhikkhunī vā sahāpi dukkhena sahāpi domanassena
assumukhopi <note n="2">Ma. pisaddo natthi. ito paraṁ īdisameva.</note> rudamāno paripuṇṇaṁ parisuddhaṁ brahmacariyaṁ carati
tassa diṭṭheva dhamme pañca sahadhammikā pāsaṁsaṁ <note n="3">Po. Ma. Yu. pāsaṁsā ṭhānā.  ito paraṁ īdisameva.</note> ṭhānaṁ āgacchanti
<pb n="5.5"/>
Katame pañca saddhāpi nāma te ahosi kusalesu dhammesu hirīpi
nāma te ahosi kusalesu dhammesu ottappaṁpi nāma te ahosi
kusalesu dhammesu viriyaṁpi nāma te ahosi kusalesu dhammesu
paññāpi nāma te ahosi kusalesu dhammesu yo hi koci bhikkhave
bhikkhu vā bhikkhunī vā sahāpi dukkhena sahāpi domanassena assumukhopi
rudamāno paripuṇṇaṁ parisuddhaṁ brahmacariyaṁ carati tassa <pb ed="P" n="3.5" set="A"/>diṭṭheva
dhamme ime pañca sahadhammikā pāsaṁsaṁ ṭhānaṁ āgacchantīti.
<p rend="subhead" sid="6">6, samāpattisuttaṃ</p>
<p n="6"/>Na tāva bhikkhave akusalassa samāpatti hoti yāva
saddhā paccupaṭṭhitā hoti kusalesu dhammesu yato ca kho bhikkhave
saddhā antarahitā hoti assaddhiyaṁ pariyuddhāya <note n="1">Ma. Yu. pariyuṭṭhāya. sabbattha vāresu īdisameva.</note> tiṭṭhati atha
akusalassa samāpatti hoti na tāva bhikkhave akusalassa samāpatti
hoti yāva hirī paccupaṭṭhitā hoti kusalesu dhammesu yato
ca kho bhikkhave hirī antarahitā hoti ahirikaṁ pariyuddhāya tiṭṭhati
atha akusalassa samāpatti hoti na tāva bhikkhave akusalassa
samāpatti hoti yāva ottappaṁ paccupaṭṭhitaṁ hoti kusalesu
dhammesu yato ca kho bhikkhave ottappaṁ antarahitaṁ hoti anottappaṁ
pariyuddhāya tiṭṭhati atha akusalassa samāpatti hoti na tāva
bhikkhave akusalassa samāpatti hoti yāva viriyaṁ paccupaṭṭhitaṁ
hoti kusalesu dhammesu yato ca kho bhikkhave viriyaṁ antarahitaṁ hoti
<pb n="5.6"/>
Kosajjaṁ pariyuddhāya tiṭṭhati atha akusalassa samāpatti hoti na
tāva bhikkhave akusalassa samāpatti hoti yāva paññā paccupaṭṭhitā
hoti kusalesu dhammesu yato ca kho bhikkhave paññā antarahitā
hoti duppaññā pariyuddhāya tiṭṭhati atha akusalassa samāpatti
hotīti.
<p rend="subhead" sid="7">7, kāmasuttaṃ</p>
<p n="7"/>Yebhuyyena bhikkhave sattā kāmesu laḷitā <note n="1">Po. caḷitā. Yu. palālitā.</note> asitabyābhaṅgiṁ
bhikkhave kulaputto ohāya agārasmā anagāriyaṁ pabbajito hoti
saddho pabbajito <note n="2">Ma. saddhāpabbajito.</note> kulaputtoti alaṁ vacanāya taṁ kissa hetu
labbhā hi <note n="3">Po. Ma. Yu.  hisaddo natthi.</note> bhikkhave yobbanena kāmā te ca kho yādisā vā
tādisā vā ye ca bhikkhave hīnā kāmā ye ca majjhimā
kāmā ye ca paṇītā kāmā sabbe kāmātveva saṅkhaṁ gacchanti
seyyathāpi bhikkhave kumāro mando uttānaseyyako dhātiyā
pamādamanvāya kaṭṭhaṁ vā kathalaṁ <note n="4">Ma. kaṭhalaṁ.</note> vā mukhe āhareyya tamenaṁ dhātī <note n="5">Ma. Yu. dhāti.</note>
sīghaṁ sīghaṁ manasikareyya sīghaṁ sīghaṁ manasikaritvā sīghaṁ sīghaṁ āhareyya
no ce sakkuṇeyya sīghaṁ sīghaṁ āharituṁ vāmena hatthena sīghaṁ <note n="6">Ma. Yu. sīsaṁ. </note>
pariggahetvā dakkhiṇena hatthena vaṅkaṅgulaṁ <note n="7">Ma. vaṅkaṅguliṁ.</note> karitvā salohitaṁpi āhareyya
taṁ kissa hetu atthesā bhikkhave kumārassa vihesā nesā natthīti
vadāmi karaṇīyañca kho evaṁ <note n="8">Ma. etaṁ.</note> bhikkhave dhātiyā atthakāmāya hitesiniyā
anukampikāya anukampaṁ upādāya. Yato ca kho bhikkhave so kumāro
<pb n="5.7"/>
Vuḍḍho <note n="1">Po. Ma. Yu. sabbattha vuddho.</note> hoti alaṁpañño anapekkhā pana <note n="2">Ma. Yu. dāni.</note> bhikkhave dhātī tasmiṁ
kumārasmiṁ hoti attaguttodāni kumāro nālaṁ pamādāyāti evameva
kho bhikkhave yāvakīvañca bhikkhuno saddhāya akataṁ hoti kusalesu dhammesu
hiriyā akataṁ hoti kusalesu dhammesu ottappena akataṁ hoti
kusalesu dhammesu viriyena akataṁ hoti kusalesu dhammesu paññāya
akataṁ hoti kusalesu dhammesu anurakkhitabbo tāva me so
bhikkhave bhikkhu hoti yato ca kho bhikkhave bhikkhu no saddhāya kataṁ hoti
kusalesu dhammesu hiriyā kataṁ hoti kusalesu dhammesu ottappena
kataṁ hoti kusalesu dhammesu viriyena kataṁ hoti kusalesu dhammesu
paññāya kataṁ hoti kusalesu dhammesu anapekkho panāhaṁ <note n="3">Ma. Yu. dānāhaṁ. </note> bhikkhave
tasmiṁ bhikkhusmiṁ homi attaguttodāni bhikkhave <note n="4">Ma. Yu. ayaṁ pāṭho natthi.</note> bhikkhu nālaṁ pamādāyāti.
<p rend="subhead" sid="8">8, cavanasuttaṃ</p>
<p n="8"/>Pañcahi bhikkhave dhammehi samannāgato bhikkhu cavati
nappatiṭṭhāti saddhamme katamehi pañhi assaddho bhikkhave bhikkhu
cavati nappatiṭṭhāti <pb ed="P" n="3.7" set="A"/>saddhamme ahiriko bhikkhave bhikkhu cavati nappatiṭṭhāti
saddhamme anottappī bhikkhave bhikkhu cavati nappatiṭṭhāti
saddhamme kusīto bhikkhave bhikkhu cavati nappatiṭṭhāti saddhamme
duppañño bhikkhave bhikkhu cavati nappatiṭṭhāti saddhamme imehi kho
bhikkhave pañcahi dhammehi samannāgato bhikkhu cavati nappatiṭṭhāti
saddhamme. Pañcahi bhikkhave dhammehi samannāgato bhikkhu na cavati
patiṭṭhāti saddhamme katamehi pañcahi saddho bhikkhave bhikkhu na
<pb n="5.8"/>
Cavati patiṭṭhāti saddhamme hirimā bhikkhave bhikkhu na cavati patiṭṭhāti
saddhamme ottappī bhikkhave bhikkhu na cavati patiṭṭhāti saddhamme
āraddhaviriyo bhikkhave bhikkhu na cavati patiṭṭhāti saddhamme
paññavā bhikkhave bhikkhu na cavati patiṭṭhāti saddhamme imehi kho
bhikkhave pañcahi dhammehi samannāgato bhikkhu na cavati patiṭṭhāti
saddhammeti.
<p rend="subhead" sid="9">9, paṭhamāgāravasuttaṃ</p>
<p n="9"/>Pañcahi bhikkhave dhammehi samannāgato bhikkhu agāravo
appatisso cavati nappatiṭṭhāti saddhamme katamehi pañcahi
assaddho bhikkhave bhikkhu agāravo appatisso cavati nappatiṭṭhāti
saddhamme ahiriko bhikkhave bhikkhu agāravo appatisso cavati
nappatiṭṭhāti saddhamme anottappī bhikkhave bhikkhu agāravo
appatisso cavati nappatiṭṭhāti saddhamme kusīto bhikkhave bhikkhu
agāravo appatisso cavati nappatiṭṭhāti saddhamme duppañño
bhikkhave bhikkhu agāravo appatisso cavati nappatiṭṭhāti saddhamme
imehi kho bhikkhave pañcahi dhammehi samannāgato bhikkhu agāravo
appatisso cavati nappatiṭṭhāti saddhamme. <pb ed="P" n="3.8" set="A"/>Pañcahi bhikkhave dhammehi
samannāgato bhikkhu sagāravo sappatisso na cavati patiṭṭhāti saddhamme
katamehi pañcahi saddho bhikkhave bhikkhu sagāravo sappatisso na cavati
patiṭṭhāti saddhamme hirimā bhikkhave bhikkhu sagāravo sappatisso na
cavati patiṭṭhāti saddhamme ottappī bhikkhave bhikkhu sagāravo
<pb n="5.9"/>
Sappatisso na cavati patiṭṭhāti saddhamme āraddhaviriyo bhikkhave
bhikkhu sagāravo sappatisso na cavati patiṭṭhāti saddhamme paññavā
bhikkhave bhikkhu sagāravo sappatisso na cavati patiṭṭhāti saddhamme
imehi kho bhikkhave pañcahi dhammehi samannāgato bhikkhu sagāravo
sappatisso na cavati patiṭṭhāti saddhammeti.
<p rend="subhead" sid="10">10, dutiyāgāravasuttaṃ</p>
<p n="10"/>Pañcahi bhikkhave dhammehi samannāgato bhikkhu agāravo
appatisso abhabbo imasmiṁ dhammavinaye vuḍḍhiṁ <note n="1">Po. Ma. Yu. vuddhiṁ. sabbattha īdisameva.</note> virūḷhiṁ vepullaṁ āpajjituṁ
katamehi pañcahi assaddho bhikkhave bhikkhu agāravo appatisso
abhabbo imasmiṁ dhammavinaye vuḍḍhiṁ virūḷhiṁ vepullaṁ āpajjituṁ ahiriko
bhikkhave bhikkhu ... Anottappī bhikkhave bhikkhu ... Kusīto bhikkhave bhikkhu ...
Duppañño bhikkhave bhikkhu agāravo appatisso abhabbo imasmiṁ dhammavinaye
vuḍḍhiṁ virūḷhiṁ vepullaṁ āpajjituṁ imehi kho bhikkhave pañcahi
dhammehi samannāgato bhikkhu agāravo appatisso abhabbo imasmiṁ dhammavinaye
vuḍḍhiṁ virūḷhiṁ vepullaṁ āpajjituṁ. Pañcahi bhikkhave dhammehi samannāgato
bhikkhu sagāravo sappatisso bhabbo imasmiṁ dhammavinaye vuḍḍhiṁ
virūḷhiṁ vepullaṁ āpajjituṁ katamehi pañcahi saddho bhikkhave bhikkhu
sagāravo sappatisso bhabbo imasmiṁ dhammavinaye vuḍḍhiṁ virūḷhiṁ vepullaṁ
āpajjituṁ hirimā bhikkhave bhikkhu ... Ottappī <pb ed="P" n="3.9" set="A"/>bhikkhave bhikkhu ...
Āraddhaviriyo bhikkhave bhikkhu ... Paññavā bhikkhave bhikkhu sagāravo sappatisso
bhabbo imasmiṁ dhammavinaye vuḍḍhiṁ virūḷhiṁ vepullaṁ āpajjituṁ imehi kho
<pb n="5.10"/>
Bhikkhave pañcahi dhammehi samannāgato bhikkhu sagāravo sappatisso bhabbo
imasmiṁ dhammavinaye vuḍḍhiṁ virūḷhiṁ vepullaṁ āpajjitunti.
Sekhabalavaggo paṭhamo.
Tassuddānaṁ
saṅkhittaṁ vitthataṁ dukkhaṁ <note n="1">Ma. dukkhā.</note> bhataṁ sikkhāya pañcamaṁ
samāpatti ca kāmesu cavanā dve agāravāti.
</xml>