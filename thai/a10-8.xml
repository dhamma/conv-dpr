<xml src="a10-8.xml">
<readunit id="a10-8">(8) 3. ākaṅkhavaggo</readunit>
<p rend="subhead" sid="1">1, ākaṅkhasuttaṃ</p>
Ākaṅkhavaggo tatiyo
<p n="71"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme tatra kho bhagavā bhikkhū āmantesi bhikkhavoti.
Bhadanteti te bhikkhū bhagavato paccassosuṁ. Bhagavā etadavoca sampannasīlā
bhikkhave viharatha sampannapātimokkhā pātimokkhasaṁvarasaṁvutā viharatha
ācāragocarasampannā aṇumattesu vajjesu bhayadassāvino samādāya
sikkhatha sikkhāpadesu ākaṅkheyya ce bhikkhave bhikkhu sabrahmacārīnaṁ piyo
cassaṁ manāpo ca garu ca bhāvanīyo cāti sīlesvevassa paripūrikārī ajjhattaṁ
<pb n="10.142"/>
Cetosamathamanuyutto anirākatajjhāno vipassanāya samannāgato brūhetā
suññāgārānaṁ ākaṅkheyya ce bhikkhave bhikkhu lābhī assaṁ cīvarapiṇḍapāta-
senāsanagilānapaccayabhesajjaparikkhārānanti sīlesvevassa paripūrikārī
ajjhattaṁ cetosamathamanuyutto anirākatajjhāno vipassanāya samannāgato
brūhetā suññāgārānaṁ ākaṅkheyya ce bhikkhave bhikkhu yesāhaṁ
paribhuñjāmi cīvarapiṇḍapātasenāsanagilānapaccayabhesajjaparikkhārānaṁ
tesante kārā mahapphalā <pb ed="P" n="5.132" set="A"/>assu mahānisaṁsāti sīlesvevassa ... Brūhetā
suññāgārānaṁ ākaṅkheyya ce bhikkhave bhikkhu ye <note n="1">Po. Ma. Yu. yeme.</note> petā ñātisālohitā
kālakatā pasannacittā anussaranti tesantaṁ mahapphalaṁ assa
mahānisaṁsanti sīlesvevassa ... Brūhetā suññāgārānaṁ ākaṅkheyya ce
bhikkhave bhikkhu santuṭṭho assaṁ itarītaracīvarapiṇḍapātasenāsanagilāna-
paccayabhesajjaparikkhārenāti sīlesvevassa ... Brūhetā suññāgārānaṁ
ākaṅkheyya ce bhikkhave bhikkhu khamo assaṁ sītassa uṇhassa jighacchāya
pipāsāya ḍaṁsamakasavātātapasiriṁsapasamphassānaṁ <note n="2">Po. sirī .... Ma. ... sarīsapa ....</note> duruttānaṁ durāgatānaṁ vacanapathānaṁ
uppannānaṁ sārīrikānaṁ vedanānaṁ dukkhānaṁ tippānaṁ <note n="3">Ma. tibbānaṁ. </note> <note n="4">Ma. Yu. kharānanti atthi.</note> kaṭukānaṁ
asātānaṁ amanāpānaṁ pāṇaharānaṁ adhivāsakajātiko assanti sīlesvevassa ...
Brūhetā suññāgārānaṁ ākaṅkheyya ce bhikkhave bhikkhu
aratiratisaho assaṁ na ca maṁ aratirati saheyya uppannaṁ aratiratiṁ
<pb n="10.143"/>
Abhibhuyya <note n="1">Po. aratiṁ abhibhuyya ratiṁ abhibhuyya. Ma. Yu. abhibhuyya abhibhuyya. </note> vihareyyanti sīlesvevassa ... Brūhetā suññāgārānaṁ
ākaṅkheyya ce bhikkhave bhikkhu bhayabheravaṁ saho assaṁ na ca maṁ bhayabheravo
saheyya uppannaṁ bhayabheravaṁ abhibhuyya <note n="2">Po. aratiṁ abhibhuyya ratiṁ abhibhuyya. Ma. Yu. abhibhuyya abhibhuyya. </note> vihareyyanti sīlesvevassa ...
Brūhetā suññāgārānaṁ ākaṅkheyya ce bhikkhave bhikkhu catunnaṁ
jhānānaṁ ābhicetasikānaṁ diṭṭhadhammasukhavihārānaṁ nikāmalābhī assaṁ akicchalābhī
akasiralābhīti sīlesvevassa .. Brūhetā suññāgārānaṁ ākaṅkheyya
ce <pb ed="P" n="5.133" set="A"/>bhikkhave bhikkhu āsavānaṁ khayā anāsavaṁ cetovimuttiṁ paññāvimuttiṁ
diṭṭheva dhamme sayaṁ abhiññā sacchikatvā upasampajja vihareyyanti
sīlesvevassa paripūrikārī ajjhattaṁ cetosamathamanuyutto anirākatajjhāno
vipassanāya samannāgato brūhetā suññāgārānaṁ sampannasīlā bhikkhave
viharatha sampannapātimokkhā pātimokkhasaṁvarasaṁvutā viharatha ācāragocarasampannā
aṇumattesu vajjesu bhayadassāvī samādāya sikkhatha sikkhāpadesūti
iti yantaṁ vuttaṁ idametaṁ paṭicca vuttanti.
<p rend="subhead" sid="2">2, kaṇṭakasuttaṃ</p>
<p n="72"/>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ
sambahulehi abhiññātehi abhiññātehi therehi sāvakehi saddhiṁ āyasmatā
ca pālena <note n="3">Ma. Yu. cālena.</note> āyasmatā ca upapālena <note n="4">Ma. Yu. upacālena.</note> āyasmatā ca kakkaṭena <note n="5">Po. Ma. kukkuṭena.</note>
āyasmatā ca kaḷimbhena āyasmatā ca nikaṭena āyasmatā ca kaṭissahena
aññehi ca abhiññātehi abhiññātehi therehi sāvakehi saddhiṁ.
Tena kho pana samayena sambahulā abhiññātā abhiññātā licchavī
<pb n="10.144"/>
Bhadrehi bhadrehi yānehi paramparāya <note n="1">Po. paripurāya. Ma. parapurāya. Yu. carapurāya.</note> uccāsaddā mahāsaddā mahāvanaṁ
ajjhogāhanti bhagavantaṁ dassanāya. Athakho āyasmantānaṁ etadahosi
ime kho sambahulā abhiññātā abhiññātā licchavī bhadrehi bhadrehi
yānehi paramparāya <note n="1">Po. paripurāya. Ma. parapurāya. Yu. carapurāya.</note> uccāsaddā mahāsaddā mahāvanaṁ ajjhogāhanti
bhagavantaṁ dassanāya saddakaṇṭakā kho <pb ed="P" n="5.134" set="A"/>pana jhānā vuttā bhagavatā
yannūna mayaṁ yena gosiṅgasālavanadāyo tenupasaṅkameyyāma tattha
mayaṁ appasaddā appakiṇṇā phāsu <note n="2">Ma. appākiṇṇā phāsuṁ. </note> vihareyyāmāti athakho te
āyasmanto yena gosiṅgasālavanadāyo tenupasaṅkamiṁsu tattha te
āyasmanto appasaddā appakiṇṇā phāsu <note n="2">Ma. appākiṇṇā phāsuṁ. </note> viharanti. Athakho bhagavā
bhikkhū āmantesi kahaṁ nu kho bhikkhave pālo <note n="3">Ma. Yu. cālo.</note> kahaṁ upapālo <note n="4">Ma. Yu. upacālo.</note> kahaṁ
kakkaṭo kahaṁ kaḷimbho kahaṁ nikaṭo kahaṁ kaṭissaho kahaṁ nu
kho te bhikkhave therā sāvakā gatāti. Idha bhante tesaṁ
āyasmantānaṁ etadahosi ime kho sambahulā abhiññātā abhiññātā
licchavī bhadrehi bhadrehi yānehi paramparāya <note n="1">Po. paripurāya. Ma. parapurāya. Yu. carapurāya.</note> uccāsaddā mahāsaddā
mahāvanaṁ ajjhogāhanti bhagavantaṁ dassanāya saddakaṇṭakā kho jhānā
vuttā bhagavatā yannūna mayaṁ yena gosiṅgasālavanadāyo tenupasaṅkameyyāma
tattha mayaṁ appasaddā appakiṇṇā phāsu vihareyyāmāti
athakho te bhante āyasmanto yena gosiṅgasālavanadāyo tenupasaṅkamiṁsu
tattha te āyasmanto appasaddā appakiṇṇā phāsu
<pb n="10.145"/>
Viharantīti. Sādhu sādhu bhikkhave yathā te mahāsāvakā sammā
byākaramānā byākareyyuṁ saddakaṇṭakā hi bhikkhave jhānā vuttā
mayā dasayime bhikkhave kaṇṭakā katame dasa pavivekārāmassa
saṅgaṇikārāmatā kaṇṭako asubhanimittānuyogaṁ anuyuttassa subhanimittānuyogo
kaṇṭako indriyesu guttadvārassa visūkadassanaṁ kaṇṭako <pb ed="P" n="5.135" set="A"/>
brahmacariyassa mātugāmūpacāro <note n="1">Yu. mātugāmopavicāro.</note> kaṇṭako paṭhamassa jhānassa saddo
kaṇṭako dutiyassa jhānassa vitakkavicārā kaṇṭakā tatiyassa
jhānassa pīti kaṇṭakā <note n="2">Po. Ma. Yu. pīti kaṇṭako.</note> catutthassa jhānassa assāsapassāsā <note n="3">Ma. assāsapassāso  kaṇṭako. Yu. assāsapassāsakaṇṭako.</note> kaṇṭakā
saññāvedayitanirodhasamāpattiyā saññā ca vedanā ca kaṇṭakā <note n="4">Ma. Yu. kaṇṭako.</note> rāgo
kaṇṭako doso kaṇṭako akaṇṭakā bhikkhave viharatha <note n="5">Ma. Yu.  etthantare nikaṇṭakā bhikkhave viharathāti dissanti.</note> akaṇṭakā <note n="6">Ma. Yu.  etthantare nikaṇṭakā bhikkhave viharathāti dissanti.</note>
nikaṇṭakā bhikkhave viharatha akaṇṭakā bhikkhave arahanto <note n="6">Ma. Yu.  etthantare nikaṇṭakā bhikkhave viharathāti dissanti.</note> akaṇṭakā <note n="7">Ma. Yu. akaṇṭakanikaṇṭakā. </note>
nikaṇṭakā bhikkhave arahantoti.
<p rend="subhead" sid="3">3, iṭṭhadhammasuttaṃ</p>
<p n="73"/>Dasayime bhikkhave dhammā iṭṭhā kantā manāpā dullabhā
lokasmiṁ katame dasa bhogā iṭṭhā kantā manāpā dullabhā
lokasmiṁ vaṇṇo iṭṭho kanto manāpo dullabho lokasmiṁ ārogyaṁ
iṭṭhaṁ kantaṁ manāpaṁ dullabhaṁ lokasmiṁ sīlāni iṭṭhāni kantāni manāpāni <note n="8">Ma. sīlaṁ kantaṁ ....</note>
dullabhāni lokasmiṁ brahmacariyaṁ iṭṭhaṁ kantaṁ manāpaṁ lokasmiṁ mittā
iṭṭhā kantā manāpā dullabhā lokasmiṁ bāhusaccaṁ iṭṭhaṁ kantaṁ
manāpaṁ dullabhaṁ lokasmiṁ paññā iṭṭhā kantā manāpā dullabhā
<pb n="10.146"/>
Lokasmiṁ dhammo iṭṭho kanto manāpo <pb ed="P" n="5.136" set="A"/>dullabho lokasmiṁ <note n="1">Po. Ma. Yu. dhammā iṭaṭhā ....</note> sattā <note n="2">Ma. Yu. saggā.</note>
iṭṭhā kantā manāpā dullabhā lokasmiṁ ime kho bhikkhave dasa
dhammā iṭṭhā kantā manāpā dullabhā lokasmiṁ <note n="3">Ma. ime ... lokasminti  ime <pb ed="P" n="5.137" set="A"/>pāṭhā natthi.</note>. Imesaṁ kho bhikkhave
dasannaṁ dhammānaṁ iṭṭhānaṁ kantānaṁ manāpānaṁ dullabhānaṁ lokasmiṁ dasa dhammā
paripanthā ālassaṁ <note n="4">Ma. ālasyaṁ.</note> anuṭṭhānaṁ bhogānaṁ paripantho amaṇḍanā avibhūsanā
vaṇṇassa paripantho asappāyakiriyā ārogyassa paripantho pāpamittatā
sīlānaṁ paripantho indriyāsaṁvaro brahmacariyassa paripantho visaṁvādanā
mittānaṁ paripantho asajjhāyakiriyā bāhusaccassa paripantho assussusā
aparipucchā paññāya paripantho ananuyogo apaccavekkhaṇā dhammānaṁ
paripantho micchāpaṭipatti sattānaṁ paripantho imesaṁ kho bhikkhave dasannaṁ
dhammānaṁ iṭṭhānaṁ kantānaṁ manāpānaṁ dullabhānaṁ lokasmiṁ ime dasa dhammā
paripanthā. Imesaṁ kho bhikkhave dasannaṁ dhammānaṁ iṭṭhānaṁ kantānaṁ
manāpānaṁ dullabhānaṁ lokasmiṁ dasa dhammā āhārā anālassaṁ uṭṭhānaṁ <note n="5">Po. Ma. uṭṭhānaṁ anālasyaṁ.</note>
bhogānaṁ āhāro maṇḍanā vibhūsanā vaṇṇassa āhāro sappāyakiriyā
ārogyassa āhāro kalyāṇamittatā sīlānaṁ āhāro
indriyasaṁvaro brahmacariyassa āhāro avisaṁvādanā mittānaṁ āhāro
sajjhāyakiriyā bāhusaccassa āhāro sussusā paripucchā paññāya
āhāro anuyogo paccavekkhaṇā dhammānaṁ āhāro sammāpaṭipatti
sattānaṁ āhāro imesaṁ kho bhikkhave dasannaṁ dhammānaṁ iṭṭhānaṁ
kantānaṁ manāpānaṁ dullabhānaṁ lokasmiṁ ime dasa dhammā āhārāti.
<p rend="subhead" sid="4">4, vaḍḍhisuttaṃ</p>
<pb n="10.147"/>
<p n="74"/>Dasahi bhikkhave vaḍḍhīhi vaḍḍhamāno ariyasāvako ariyāya
vaḍḍhiyā vaḍḍhati sārādāyī ca hoti varādāyī kāyassa katamehi
dasahi khettavatthūhi vaḍḍhati dhanadhaññena vaḍḍhati puttadārehi
vaḍḍhati dāsakammakaraporisehi vaḍḍhati catuppadehi vaḍḍhati saddhāya
vaḍḍhati sīlena vaḍḍhati sutena vaḍḍhati cāgena vaḍḍhati
paññāya vaḍḍhati imehi kho bhikkhave dasahi vaḍḍhīhi vaḍḍhamāno
ariyasāvako ariyāya vaḍḍhiyā vaḍḍhati sārādāyī ca hoti varādāyī
kāyassāti.
Dhanena dhaññena ca yodha vaḍḍhati
puttehi dārehi catuppadehi ca
sa bhagavā hoti yasassi pūjito
ñātīhi mittehi athopi rājubhi.
Saddhāya sīlena ca yodha vaḍḍhati
paññāya cāgena sutena cūbhayaṁ
so tādiso sappuriso vicakkhaṇo
diṭṭheva dhamme ubhayena vaḍḍhatīti.
<p rend="subhead" sid="5">5, migasālāsuttaṃ</p>
<p n="75"/>Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Athakho āyasmā ānando pubbaṇhasamayaṁ
nivāsetvā pattacīvaramādāya yena migasālāya upāsikāya nivesanaṁ
tenupasaṅkami upasaṅkamitvā paññatte āsane nisīdi. Athakho
migasālā upāsikā yenāyasmā ānando tenupasaṅkami upasaṅkamitvā
āyasmantaṁ ānandaṁ abhivādetvā ekamantaṁ nisīdi ekamantaṁ
<pb n="10.148"/>
Nisinnā kho migasālā upāsikā <pb ed="P" n="5.138" set="A"/>āyasmantaṁ ānandaṁ etadavoca kathaṁkathā <note n="1">Ma. kathaṁkathaṁ. sabbattha īdisameva.</note>
nāmāyaṁ bhante ānanda bhagavatā dhammo desito aññeyyo yatra
hi nāma brahmacārī ca abrahmacārī ca ubho samasamagatikā bhavissanti
abhisamparāyaṁ pitā me bhante purāṇo brahmacārī ahosi ārācārī
virato methunā gāmadhammā so kālakato bhagavatā byākato sakadāgāmī
satto <note n="2">Ma. sakadāgāmipatto. sabbattha īdisameva. </note> tusitaṁ kāyaṁ upapannoti pitu piyo <note n="3">Po. sabbatthavāresu pitā piyo. Ma. pitāmaho. Yu. pettā piyo. </note> me bhante isidatto
abrahmacārī ahosi sadārasantuṭṭho sopi kālakato bhagavatā byākato
sakadāgāmī satto tusitaṁ kāyaṁ upapannoti kathaṁkathā nāmāyaṁ bhante
ānanda bhagavatā dhammo desito aññeyyo yatra hi nāma brahmacārī
ca abrahmacārī ca ubho samasamagatikā bhavissanti abhisamparāyanti.
Evameva kho panetaṁ bhagini bhagavatā byākatanti athakho āyasmā
ānando migasālāya upāsikāya nivesane piṇḍapātaṁ gahetvā uṭṭhāyāsanā
pakkāmi athakho āyasmā ānando pacchābhattaṁ piṇḍapātapaṭikkanto
yena bhagavā tenupasaṅkami upasaṅkamitvā bhagavantaṁ
abhivādetvā ekamantaṁ nisīdi ekamantaṁ nisinno kho āyasmā ānando
bhagavantaṁ etadavoca idhāhaṁ bhante pubbaṇhasamayaṁ nivāsetvā
pattacīvaramādāya yena migasālāya upāsikāya nivesanaṁ tenupasaṅkamiṁ
upasaṅkamitvā paññatte āsane nisīdiṁ athakho bhante migasālā
upāsikā yenāhaṁ tenupasaṅkami upasaṅkamitvā maṁ abhivādetvā
ekamantaṁ nisīdi ekamantaṁ nisinnā kho <note n="4">Ma. Yu. bhante.</note> migasālā upāsikā maṁ
<pb n="10.149"/>
Etadavoca kathaṁkathā nāmāyaṁ bhante ānanda bhagavatā dhammo desito
aññeyyo yatra hi nāma brahmacārī ca abrahmacārī ca ubho
samasamagatikā bhavissanti abhisamparāyaṁ pitā me bhante purāṇo
brahmacārī ahosi ārācārī virato methunā gāmadhammā so kālakato
bhagavatā byākato sakadāgāmī satto tusitaṁ kāyaṁ upapannoti pitu
piyo me bhante isidatto abrahmacārī ahosi sadārasantuṭṭho sopi
kālakato bhagavatā byākato sakadāgāmī satto tusitaṁ kāyaṁ upapannoti
kathaṁkathā nāmāyaṁ bhante ānanda bhagavatā dhammo desito aññeyyo
yatra hi nāma brahmacārī ca abrahmacārī ca ubho samasamagatikā
bhavissanti abhisamparāyanti evaṁ vutte ahaṁ bhante migasālaṁ upāsikaṁ
etadavocaṁ evameva kho panetaṁ bhagini bhagavatā byākatanti. Kā
cānanda migasālā upāsikā bālā abyattā andhakā andhakapaññā <note n="1">Po. Yu. ambakā ambakapaññā. Ma. ammakā ammakapaññā.</note>
ke ca <note n="2">Po. keci. </note> purisapuggalā paropariyañāṇe <note n="3">Ma. <pb ed="P" n="5.140" set="A"/>Yu. purisapuggalaparopariye ñāṇe.</note> dasayime ānanda puggalā
santo saṁvijjamānā lokasmiṁ katame dasa idhānanda ekacco puggalo <note n="4">Ma. ayaṁ pāṭho natthi.</note>
dussīlo hoti tañca cetovimuttiṁ paññāvimuttiṁ yathābhūtaṁ nappajānāti
yatthassa taṁ dussīlyaṁ aparisesaṁ nirujjhati tassa savanenapi akataṁ hoti
bāhusaccenapi akataṁ hoti diṭṭhiyāpi appaṭividdhaṁ hoti sāmāyikampi
vimuttiṁ na labhati so kāyassa bhedā parammaraṇā hānāya pareti
no visesāya hānagāmīyeva hoti no visesagāmī idha panānanda
ekacco puggalo dussīlo hoti tañca cetovimuttiṁ paññāvimuttiṁ
<pb n="10.150"/>
Yathābhūtaṁ pajānāti yatthassa taṁ dussīlyaṁ aparisesaṁ nirujjhati tassa
savanenapi kataṁ hoti bāhusaccenapi kataṁ hoti diṭṭhiyāpi suppaṭividdhaṁ <note n="1">Po. Ma. paṭividdhaṁ. sabbattha īdisameva.</note>
hoti sāmāyikampi vimuttiṁ labhati so kāyassa bhedā parammaraṇā
visesāya pareti no hānāya visesagāmīyeva hoti no hānagāmī
tatrānanda pamāṇikā paminanti imassāpi teva dhammā aparassāpi
teva dhammā kasmā nesaṁ eko hīno eko paṇītoti tañhi
tesaṁ ānanda hoti dīgharattaṁ ahitāya dukkhāya tatrānanda yvāyaṁ
puggalo dussīlo hoti tañca cetovimuttiṁ paññāvimuttiṁ yathābhūtaṁ
pajānāti yatthassa taṁ dussīlyaṁ aparisesaṁ nirujjhati tassa savanenapi
kataṁ hoti bāhusaccenapi kataṁ hoti diṭṭhiyāpi suppaṭividdhaṁ hoti
sāmāyikampi vimuttiṁ labhati ayaṁ ānanda puggalo amunā purimena
puggalena abhikkantataro ca paṇītataro ca taṁ kissa hetu imañhi <undef/>
ānanda puggalaṁ dhammasoto nibbahati tadanantaraṁ ko jāneyya aññatara
tathāgatena tasmā tihānanda mā puggalesu pamāṇikā ahuvattha
mā puggalesu pamāṇaṁ gaṇhittha maññati hānanda puggalo puggalesu
pamāṇaṁ gaṇhanto ahañcānanda <pb ed="P" n="5.141" set="A"/>puggalesu pamāṇaṁ gaṇheyyaṁ yo
vā panassa mādiso. Idha panānanda ekacco puggalo sīlavā hoti
tañca cetovimuttiṁ paññāvimuttiṁ yathābhūtaṁ nappajānāti yatthassa
taṁ sīlaṁ aparisesaṁ nirujjhati tassa savanenapi akataṁ hoti bāhusaccenapi
akataṁ hoti diṭṭhiyāpi appaṭividdhaṁ hoti sāmāyikampi
<pb n="10.151"/>
Vimuttiṁ na labhati so kāyassa bhedā parammaraṇā hānāya pareti
no visesāya hānagāmīyeva hoti no visesagāmī idhānanda <note n="1">Ma. Yu. idha panānanda.</note> ekacco
puggalo sīlavā hoti tañca cetovimuttiṁ paññāvimuttiṁ yathābhūtaṁ
pajānāti yatthassa taṁ sīlaṁ aparisesaṁ nirujjhati tassa savanenapi
kataṁ hoti bāhusaccenapi kataṁ hoti diṭṭhiyāpi suppaṭividdhaṁ hoti
sāmāyikampi vimuttiṁ labhati so kāyassa bhedā parammaraṇā visesāya
pareti no hānāya visesagāmīyeva hoti no hānagāmī tatrānanda
.pe. Ahañcānanda puggalesu pamāṇaṁ gaṇheyyaṁ yo vā
panassa mādiso. Idha panānanda ekacco puggalo tibbarāgo hoti
tañca cetovimuttiṁ paññāvimuttiṁ yathābhūtaṁ nappajānāti yatthassa
so rāgo apariseso nirujjhati tassa savanenapi akataṁ hoti
bāhusaccenapi akataṁ hoti diṭṭhiyāpi appaṭividdhaṁ hoti sāmāyikampi
vimuttiṁ na labhati so kāyassa bhedā parammaraṇā hānāya pareti
no visesāya hānagāmīyeva hoti no visesagāmī idha panānanda
ekacco puggalo tibbarāgo hoti tañca cetovimuttiṁ paññāvimuttiṁ
yathābhūtaṁ pajānāti yatthassa so rāgo apariseso nirujjhati tassa
savanenapi kataṁ hoti bāhusaccenapi kataṁ <pb ed="P" n="5.142" set="A"/>hoti diṭṭhiyāpi suppaṭividdhaṁ
hoti sāmāyikampi vimuttiṁ labhati so kāyassa bhedā parammaraṇā
visesāya pareti no hānāya visesagāmīyeva hoti no hānagāmī
tatrānanda .pe. Ahañcānanda puggalesu pamāṇaṁ gaṇheyyaṁ yo
<pb n="10.152"/>
Vā panassa mādiso. Idha panānanda ekacco puggalo kodhano hoti
tañca cetovimuttiṁ paññāvimuttiṁ yathābhūtaṁ nappajānāti yatthassa
so kodho apariseso nirujjhati tassa savanenapi akataṁ hoti
bāhusaccenapi akataṁ hoti diṭṭhiyāpi appaṭividdhaṁ hoti sāmāyikampi
vimuttiṁ na labhati so kāyassa bhedā parammaraṇā hānāya pareti
no visesāya hānagāmīyeva hoti no visesagāmī idha panānanda
ekacco puggalo kodhano hoti tañca cetovimuttiṁ paññāvimuttiṁ
yathābhūtaṁ pajānāti yatthassa so kodho apariseso nirujjhati tassa
savanenapi kataṁ hoti bāhusaccenapi kataṁ hoti diṭṭhiyāpi suppaṭividdhaṁ
hoti sāmāyikampi vimuttiṁ labhati so kāyassa bhedā parammaraṇā
visesāya pareti no hānāya visesagāmīyeva hoti no hānagāmī
tatrānanda .pe. Ahañcānanda puggalesu pamāṇaṁ gaṇheyyaṁ yo
vā panassa mādiso. Idha panānanda ekacco puggalo uddhato
hoti tañca cetovimuttiṁ paññāvimuttiṁ yathābhūtaṁ nappajānāti
yatthassa <note n="1">Po. Ma. taṁ.</note> uddhaccaṁ aparisesaṁ nirujjhati tassa savanenapi akataṁ hoti
bāhusaccenapi akataṁ hoti diṭṭhiyāpi appaṭividdhaṁ hoti sāmāyikampi
vimuttiṁ na labhati so kāyassa bhedā parammaraṇā hānāya pareti
no visesāya hānagāmīyeva hoti no visesagāmī idha panānanda
ekacco puggalo uddhato hoti tañca cetovimuttiṁ paññāvimuttiṁ
yathābhūtaṁ pajānāti yatthassa taṁ uddhaccaṁ aparisesaṁ nirujjhati tassa
<pb n="10.153"/>
Savanenapi kataṁ hoti bāhusaccenapi kataṁ hoti diṭṭhiyāpi suppaṭividdhaṁ
hoti sāmāyikampi vimuttiṁ labhati so kāyassa bhedā parammaraṇā
visesāya pareti no hānāya visesagāmīyeva hoti no hānagāmī
tatrānanda pamāṇikā paminanti imassāpi teva dhammā aparassāpi
teva dhammā kasmā nesaṁ eko hīno eko paṇītoti tañhi
tesaṁ ānanda hoti dīgharattaṁ ahitāya dukkhāya tatrānanda yvāyaṁ
puggalo uddhato hoti tañca cetovimuttiṁ paññāvimuttiṁ yathābhūtaṁ
nappajānāti <note n="1">Ma. Yu. pajānāti.</note> yatthassa taṁ uddhaccaṁ aparisesaṁ nirujjhati tassa
savanenapi kataṁ hoti bāhusaccenapi kataṁ hoti diṭṭhiyāpi suppaṭividdhaṁ
hoti sāmāyikampi vimuttiṁ labhati ayaṁ ānanda puggalo amunā
purimena puggalena abhikkantataro ca paṇītataro ca taṁ kissa hetu
imañhi ānanda puggalaṁ dhammasoto nibbahati tadanantaraṁ ko jāneyya
aññatra tathāgatena tasmā tihānanda mā puggalesu pamāṇikā
ahuvattha mā puggalesu pamāṇaṁ gaṇhittha maññati hānanda puggalo
puggalesu pamāṇaṁ gaṇhanto ahañcānanda puggalesu pamāṇaṁ
gaṇheyyaṁ yo vā panassa mādiso. Kā cānanda migasālā upāsikā
bālā abyattā andhakā andhakapaññā ke ca purisapuggalā
paropariyañāṇe ime kho ānanda dasa puggalā santo saṁvijjamānā
lokasmiṁ yathārūpena ānanda sīlena purāṇo samannāgato ahosi
tathārūpena sīlena isidatto samannāgato abhavissa nayidha purāṇo
<pb n="10.154"/>
Isidattassa gatipi <note n="1">Ma. Yu. gatimpi.</note> aññassa yathārūpāya ānanda paññāya isidatto
samannāgato ahosi tathārūpāya paññāya purāṇo samannāgato abhavissa
nayidha isidatto pūrāṇassa gatipi <note n="1">Ma. Yu. gatimpi.</note> aññassa iti kho ānanda
ime puggalā ubhato ekantahīnāti <note n="2">Ma. Yu. ekaṅgahīnāti.</note>.
<p rend="subhead" sid="6">6, tayodhammasuttaṃ</p>
<p n="76"/>Tayome bhikkhave dhammā loke na saṁvijjeyyuṁ na tathāgato
loke uppajjeyya arahaṁ sammāsambuddho na tathāgatappavedito
dhammavinayo loke dīpeyya <note n="3">Ma. Yu. dippeyya. sabbattha  īdisameva.</note> katame tayo jāti ca jarā ca maraṇañca
ime kho bhikkhave tayo dhammā loke na saṁvijjeyyuṁ na tathāgato
loke uppajjeyya arahaṁ sammāsambuddho na tathāgatappavedito
dhammavinayo loke dīpeyya yasmā ca kho bhikkhave ime tayo dhammā
loke saṁvijjanti tasmā tathāgato loke uppajjati arahaṁ
sammāsambuddho tasmā tathāgatappavedito dhammavinayo loke dippati.
Tayo bhikkhave dhamme appahāya abhabbo jātiṁ pahātuṁ jaraṁ pahātuṁ
maraṇaṁ pahātuṁ katame tayo rāgaṁ appahāya dosaṁ appahāya mohaṁ
appahāya ime kho bhikkhave tayo dhamme appahāya abhabbo jātiṁ
pahātuṁ jaraṁ pahātuṁ maraṇaṁ pahātuṁ tayo <note n="4">Ma. tayome.</note> bhikkhave dhamme appahāya
abhabbo rāgaṁ pahātuṁ dosaṁ pahātuṁ mohaṁ pahātuṁ katame tayo
sakkāyadiṭṭhiṁ appahāya vicikicchaṁ appahāya sīlabbattaparāmāsaṁ <note n="5">sīlabbataparāmāsaṁ. sabbattha īdisameva.</note> appahāya
ime kho bhikkhave <pb ed="P" n="5.145" set="A"/>tayo dhamme appahāya abhabbo rāgaṁ pahātuṁ dosaṁ
pahātuṁ mohaṁ pahātuṁ tayo bhikkhave dhamme appahāya abhabbo
<pb n="10.155"/>
Sakkāyadiṭṭhiṁ pahātuṁ vicikicchaṁ pahātuṁ sīlabbattaparāmāsaṁ pahātuṁ katame
tayo ayoniso manasikāraṁ appahāya kummaggasevanaṁ appahāya cetaso
līnattaṁ appahāya ime kho bhikkhave tayo dhamme appahāya abhabbo
sakkāyadiṭṭhiṁ pahātuṁ vicikicchaṁ pahātuṁ sīlabbattaparāmāsaṁ pahātuṁ
tayo bhikkhave dhamme appahāya abhabbo ayoniso manasikāraṁ pahātuṁ
kummaggasevanaṁ pahātuṁ cetaso līnattaṁ pahātuṁ katame tayo muṭṭhasaccaṁ
appahāya asampajaññaṁ appahāya cetaso vikkhepaṁ appahāya ime
kho bhikkhave tayo dhamme appahāya abhabbo ayoniso manasikāraṁ pahātuṁ
kummaggasevanaṁ pahātuṁ cetaso līnattaṁ pahātuṁ tayo bhikkhave dhamme
appahāya abhabbo muṭṭhasaccaṁ pahātuṁ asampajaññaṁ pahātuṁ cetaso
vikkhepaṁ pahātuṁ katame tayo ariyānaṁ adassanakamyataṁ appahāya
ariyadhammaṁ asotukamyataṁ appahāya upārambhacittataṁ appahāya ime
kho bhikkhave tayo dhamme appahāya abhabbo muṭṭhasaccaṁ pahātuṁ
asampajaññaṁ pahātuṁ cetaso vikkhepaṁ pahātuṁ tayo bhikkhave dhamme
appahāya abhabbo ariyānaṁ adassanakamyataṁ pahātuṁ ariyadhammaṁ asotukamyataṁ
pahātuṁ upārambhacittataṁ pahātuṁ katame tayo uddhaccaṁ appahāya asaṁvaraṁ
appahāya dussīlyaṁ appahāya ime kho bhikkhave tayo dhamme appahāya
abhabbo ariyānaṁ adassanakamyataṁ <pb ed="P" n="5.146" set="A"/>pahātuṁ ariyadhammaṁ asotukamyataṁ
pahātuṁ upārambhacittataṁ pahātuṁ tayo bhikkhave dhamme appahāya
abhabbo uddhaccaṁ pahātuṁ asaṁvaraṁ pahātuṁ dussīlyaṁ pahātuṁ katame
<pb n="10.156"/>
Tayo assaddhiyaṁ appahāya avadaññutaṁ appahāya kosajjaṁ appahāya
ime kho bhikkhave tayo dhamme appahāya abhabbo uddhaccaṁ pahātuṁ
asaṁvaraṁ pahātuṁ dussīlyaṁ pahātuṁ tayo bhikkhave dhamme appahāya
abhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ katame
tayo anādariyaṁ appahāya dovacassataṁ appahāya pāpamittataṁ appahāya
ime kho bhikkhave tayo dhamme appahāya abhabbo assaddhiyaṁ pahātuṁ
avadaññutaṁ pahātuṁ kosajjaṁ pahātuṁ tayo bhikkhave dhamme appahāya
abhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ katame
tayo ahirikaṁ appahāya anottappaṁ appahāya pamādaṁ appahāya
ime kho bhikkhave tayo dhamme appahāya abhabbo anādariyaṁ pahātuṁ
dovacassataṁ pahātuṁ pāpamittataṁ pahātuṁ ahirikoyaṁ bhikkhave anottappī
pamatto hoti so pamatto samāno abhabbo anādariyaṁ pahātuṁ
dovacassataṁ pahātuṁ pāpamittataṁ pahātuṁ so pāpamitto samāno
abhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ so
kusīto samāno abhabbo uddhaccaṁ pahātuṁ asaṁvaraṁ pahātuṁ dussīlyaṁ pahātuṁ
so dussīlo samāno abhabbo ariyānaṁ adassanakamyataṁ pahātuṁ ariyadhammaṁ
asotukamyataṁ pahātuṁ upārambhacittataṁ pahātuṁ so upārambhacitto
samāno abhabbo muṭṭhasaccaṁ <pb ed="P" n="5.147" set="A"/>pahātuṁ asampajaññaṁ pahātuṁ cetaso vikkhittacittataṁ <note n="1">Ma. Yu. vikkhepaṁ.</note>
pahātuṁ so vikkhittacitto samāno abhabbo ayoniso manasikāraṁ
pahātuṁ kummaggasevanaṁ pahātuṁ cetaso līnattaṁ pahātuṁ so līnacitto
<pb n="10.157"/>
Samāno abhabbo sakkāyadiṭṭhiṁ pahātuṁ vicikicchaṁ pahātuṁ sīlabbattaparāmāsaṁ
pahātuṁ so vecikiccho <note n="1">Ma. Yu. vicikiccho. <pb ed="P" n="5.148" set="A"/></note> samāno abhabbo rāgaṁ pahātuṁ dosaṁ pahātuṁ
mohaṁ pahātuṁ <note n="2">Ma. so.</note> rāgaṁ appahāya dosaṁ appahāya mohaṁ appahāya
abhabbo jātiṁ pahātuṁ jaraṁ pahātuṁ maraṇaṁ pahātuṁ. Tayo bhikkhave
dhamme pahāya bhabbo jātiṁ pahātuṁ jaraṁ pahātuṁ maraṇaṁ pahātuṁ katame
tayo rāgaṁ pahāya dosaṁ pahāya mohaṁ pahāya ime kho bhikkhave
tayo dhamme pahāya bhabbo jātiṁ pahātuṁ jaraṁ pahātuṁ maraṇaṁ pahātuṁ
tayo bhikkhave dhamme pahāya bhabbo rāgaṁ pahātuṁ dosaṁ pahātuṁ mohaṁ
pahātuṁ katame tayo sakkāyadiṭṭhiṁ pahāya vicikicchaṁ pahāya
sīlabbattaparāmāsaṁ pahāya ime kho bhikkhave tayo dhamme pahāya bhabbo
rāgaṁ pahātuṁ dosaṁ pahātuṁ mohaṁ pahātuṁ tayo bhikkhave dhamme
pahāya bhabbo sakkāyadiṭṭhiṁ pahātuṁ vicikicchaṁ pahātuṁ sīlabbattaparāmāsaṁ
pahātuṁ katame tayo ayoniso manasikāraṁ pahāya kummaggasevanaṁ
pahāya cetaso līnattaṁ pahāya ime kho bhikkhave tayo dhamme pahāya
bhabbo sakkāyadiṭṭhiṁ pahātuṁ vicikicchaṁ pahātuṁ sīlabbattaparāmāsaṁ pahātuṁ
tayo bhikkhave dhamme pahāya bhabbo ayoniso manasikāraṁ pahātuṁ
kummaggasevanaṁ pahātuṁ cetaso līnattaṁ pahātuṁ katame tayo muṭṭhasaccaṁ
pahāya asampajaññaṁ pahāya cetaso vikkhepaṁ pahāya ime kho bhikkhave
tayo dhamme pahāya bhabbo ayoniso manasikāraṁ pahātuṁ kummaggasevanaṁ
<pb n="10.158"/>
Pahātuṁ cetaso līnattaṁ pahātuṁ tayo bhikkhave dhamme pahāya bhabbo
muṭṭhasaccaṁ pahātuṁ asampajaññaṁ pahātuṁ cetaso vikkhepaṁ pahātuṁ katame
tayo ariyānaṁ adassanakamyataṁ pahāya ariyadhammaṁ asotukamyataṁ pahāya
upārambhacittataṁ pahāya ime kho bhikkhave tayo dhamme pahāya bhabbo
muṭṭhasaccaṁ pahātuṁ asampajaññaṁ pahātuṁ cetaso vikkhepaṁ pahātuṁ
tayo bhikkhave dhamme pahāya bhabbo ariyānaṁ adassanakamyataṁ pahātuṁ
ariyadhammaṁ asotukamyataṁ pahātuṁ upārambhacittataṁ pahātuṁ katame tayo
uddhaccaṁ pahāya asaṁvaraṁ pahāya dussīlyaṁ pahāya ime kho bhikkhave
tayo dhamme pahāya bhabbo ariyānaṁ adassanakamyataṁ pahātuṁ ariyadhammaṁ
asotukamyataṁ pahātuṁ upārambhacittataṁ pahātuṁ tayo bhikkhave dhamme
pahāya bhabbo uddhaccaṁ pahātuṁ asaṁvaraṁ pahātuṁ dussīlyaṁ pahātuṁ katame
tayo assaddhiyaṁ pahāya avadaññutaṁ pahāya kosajjaṁ pahāya ime
kho bhikkhave tayo dhamme pahāya bhabbo uddhaccaṁ pahātuṁ asaṁvaraṁ pahātuṁ
dussīlyaṁ pahātuṁ tayo bhikkhave dhamme pahāya bhabbo assaddhiyaṁ
pahātuṁ avadaññutaṁ pahātuṁ kosajjaṁ pahātuṁ katame tayo anādariyaṁ
pahāya dovacassataṁ pahāya pāpamittataṁ pahāya ime kho bhikkhave
tayo dhamme pahāya bhabbo assaddhiyaṁ pahātuṁ avadaññutaṁ pahātuṁ
kosajjaṁ pahātuṁ tayo bhikkhave dhamme pahāya bhabbo anādariyaṁ
pahātuṁ dovacassataṁ pahātuṁ pāpamittataṁ pahātuṁ katame tayo ahirikaṁ
pahāya anottappaṁ pahāya pamādaṁ pahāya ime kho bhikkhave tayo
<pb n="10.159"/>
Dhamme pahāya bhabbo anādariyaṁ pahātuṁ dovacassataṁ pahātuṁ pāpamittataṁ
pahātuṁ hirimāyaṁ bhikkhave ottappī <note n="1">Ma. ottāpī.</note> appamatto hoti so appamatto
samāno bhabbo anādariyaṁ <pb ed="P" n="5.149" set="A"/>pahātuṁ dovacassataṁ pahātuṁ pāpamittataṁ
pahātuṁ so kalyāṇamitto samāno bhabbo assaddhiyaṁ pahātuṁ
avadaññutaṁ pahātuṁ kosajjaṁ pahātuṁ so āraddhaviriyo samāno bhabbo
uddhaccaṁ pahātuṁ asaṁvaraṁ pahātuṁ dussīlyaṁ pahātuṁ so sīlavā samāno
bhabbo ariyānaṁ adassanakamyataṁ pahātuṁ ariyadhammaṁ asotukamyataṁ pahātuṁ
upārambhacittataṁ pahātuṁ so anupārambhacitto samāno bhabbo
muṭṭhasaccaṁ pahātuṁ asampajaññaṁ pahātuṁ cetaso vikkhepaṁ pahātuṁ so
avikkhittacitto samāno bhabbo ayoniso manasikāraṁ pahātuṁ kummaggasevanaṁ
pahātuṁ cetaso līnattaṁ pahātuṁ so alīnacitto samāno bhabbo
sakkāyadiṭṭhiṁ pahātuṁ vicikicchaṁ pahātuṁ sīlabbattaparāmāsaṁ pahātuṁ so
avicikiccho samāno bhabbo rāgaṁ pahātuṁ dosaṁ pahātuṁ mohaṁ pahātuṁ
rāgaṁ pahāya dosaṁ pahāya mohaṁ pahāya bhabbo jātiṁ pahātuṁ jaraṁ
pahātuṁ maraṇaṁ pahātunti.
<p rend="subhead" sid="7">7, kākasuttaṃ</p>
<p n="77"/>Dasahi bhikkhave asaddhammehi samannāgato kāko katamehi
dasahi dhaṁsī ca pagabbho ca tintiṇo ca mahagghaso ca luddho ca
akāruṇiko ca dubbalo ca oravī <note n="2">Po. Ma. Yu. oravitā. aparaṁpi evaṁ ñātabbaṁ.</note> ca muṭṭhassati ca necayiko ca
imehi kho bhikkhave dasahi asaddhammehi samannāgato kāko evameva
<pb n="10.160"/>
Kho bhikkhave dasahi asaddhammehi samannāgato pāpabhikkhu katamehi
dasahi dhaṁsī ca pagabbho ca tintiṇo ca mahagghaso ca luddho ca
akāruṇiko ca dubbalo ca oravī ca muṭṭhassati ca necayiko ca
imehi <pb ed="P" n="5.150" set="A"/>kho bhikkhave dasahi asaddhammehi samannāgato pāpabhikkhūti.
<p rend="subhead" sid="8">8, nigaṇṭhasuttaṃ</p>
<p n="78"/>Dasahi bhikkhave asaddhammehi samannāgatā niganthā katamehi
dasahi assaddhā bhikkhave niganthā dussīlā bhikkhave niganthā
ahirikā bhikkhave niganthā anottappino bhikkhave niganthā asappurisabhattino
bhikkhave niganthā attukkaṁsakaparavambhakā bhikkhave niganthā
sandiṭṭhiparāmāsiadhānagāhiduppaṭinissaggino <note n="1">Ma. Yu. sandiṭṭhiparāmāsā ādhānaggāhīduppaṭinissaggino.</note> bhikkhave niganthā kuhakā
bhikkhave niganthā pāpicchā bhikkhave niganthā micchādiṭṭhikā <note n="2">Ma. pāpamittā.  Po. ayaṁ pāṭho natthi.</note> bhikkhave
niganthā imehi kho bhikkhave dasahi asaddhammehi samannāgatā
niganthāti.
<p rend="subhead" sid="9">9, āghātavatthusuttaṃ</p>
<p n="79"/>Dasayimāni bhikkhave āghātavatthūni katamāni dasa anatthaṁ
me acarīti āghātaṁ bandhati anatthaṁ me caratīti āghātaṁ bandhati
anatthaṁ me carissatīti āghātaṁ bandhati piyassa me manāpassa anatthaṁ
acari .pe. Anatthaṁ carati .pe. Anatthaṁ carissatīti āghātaṁ
bandhati appiyassa me amanāpassa atthaṁ acari .pe. Atthaṁ
carati .pe. Atthaṁ carissatīti āghātaṁ bandhati aṭṭhāne ca
kuppati imāni kho bhikkhave dasa āghātavatthūnīti.
<p rend="subhead" sid="10">10, āghātapaṭivinayasuttaṃ</p>
<pb n="10.161"/>
<p n="80"/>Dasayime bhikkhave āghātapaṭivinayā katame dasa <pb ed="P" n="5.151" set="A"/>anatthaṁ
me acari taṁ kutettha labbhāti āghātaṁ paṭivineti anatthaṁ me
carati taṁ kutettha labbhāti āghātaṁ paṭivineti anatthaṁ me carissati
taṁ kutettha labbhāti āghātaṁ paṭivineti piyassa me manāpassa
anatthaṁ acari .pe. Anatthaṁ carati .pe. Anatthaṁ carissati taṁ kutettha
labbhāti āghātaṁ paṭivineti appiyassa me amanāpassa atthaṁ acari .pe.
Atthaṁ carati .pe. Atthaṁ carissati taṁ kutettha labbhāti āghātaṁ paṭivineti
aṭṭhāne ca na kuppati ime kho bhikkhave dasa āghātapaṭivinayāti.
Ākaṅkhavaggo tatiyo.
Tassuddānaṁ
ākaṅkho kaṇṭako iṭṭhā vaḍḍhī ca migasālaya <note n="1">Po. Ma. yu migasālāya.</note>
abhabboceva <note n="2">Po. vippamaññāto. Ma. tayo dhammā ca </note> kāko ca niganthā dasa vatthuni <note n="3">Po. niganthā neva vatthūnīti. Ma. niganthā dve ca āghātāti. Yu. niganthā dve  vatthūnīti.</note>.
</xml>