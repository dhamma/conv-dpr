<xml src="s49.xml">
<pgroup id="s49"/>
<readunit id="s49">5. sammappadhānasaṃyuttaṃ</readunit>
<p rend="subhead" check="nosid">1, gaṅgāpeyyālavaggo</p>
<p rend="subhead" sid="1-12">1-12, pācīnādisuttadvādasakaṃ</p>
<pb n="5.319"/>
Sammappadhānasaṁyuttaṁ
<p n="1090"/>Sāvatthī. Tatra kho bhagavā .pe. Etadavoca
cattārome bhikkhave sammappadhānā. Katame cattāro. Idha
bhikkhave bhikkhu anuppannānaṁ pāpakānaṁ akusalānaṁ dhammānaṁ anuppādāya
chandaṁ janeti vāyamati viriyaṁ ārabhati cittaṁ paggaṇhāti
padahati. Uppannānaṁ pāpakānaṁ akusalānaṁ dhammānaṁ pahānāya chandaṁ
janeti vāyamati viriyaṁ ārabhati cittaṁ paggaṇhāti padahati. Anuppannānaṁ
kusalānaṁ dhammānaṁ uppādāya chandaṁ janeti vāyamati viriyaṁ
ārabhati cittaṁ paggaṇhāti padahati. Uppannānaṁ kusalānaṁ dhammānaṁ
ṭhitiyā asammosāya bhiyyobhāvāya vepullāya bhāvanāya pāripūriyā
chandaṁ janeti vāyamati viriyaṁ ārabhati cittaṁ paggaṇhāti padahati.
Ime kho bhikkhave cattāro sammappadhānāti.
<p n="1091"/>Seyyathāpi bhikkhave gaṅgā nadī pācīnaninnā pācīnapoṇā
pācīnapabbhārā. Evameva kho bhikkhave bhikkhu cattāro
sammappadhāne bhāvento cattāro sammappadhāne bahulīkaronto
nibbānaninno hoti nibbānapoṇo nibbānapabbhāro.
<p n="1092"/><pb ed="P" n="5.245" set="S"/>Kathañca bhikkhave bhikkhu cattāro sammappadhāne bhāvento
cattāro sammappadhāne bahulīkaronto nibbānaninno hoti nibbānapoṇo
nibbānapabbhāro. Idha bhikkhave bhikkhu anuppannānaṁ pāpakānaṁ
<pb n="5.320"/>
Akusalānaṁ dhammānaṁ anuppādāya chandaṁ janeti vāyamati viriyaṁ ārabhati
cittaṁ paggaṇhāti padahati. Uppannānaṁ pāpakānaṁ akusalānaṁ dhammānaṁ
pahānāya chandaṁ janeti vāyamati viriyaṁ ārabhati cittaṁ paggaṇhāti
padahati. Anuppannānaṁ kusalānaṁ dhammānaṁ uppādāya chandaṁ janeti
vāyamati viriyaṁ ārabhati cittaṁ paggaṇhāti padahati. Uppannānaṁ
kusalānaṁ dhammānaṁ ṭhitiyā asammosāya bhiyyobhāvāya vepullāya
bhāvanāya pāripūriyā chandaṁ janeti vāyamati viriyaṁ ārabhati cittaṁ
paggaṇhāti padahati. Evaṁ kho bhikkhave bhikkhu cattāro sammappadhāne
bhāvento cattāro sammappadhāne bahulīkaronto nibbānaninno
hoti nibbānapoṇo nibbānapabbhāroti.
Cha pācīnato ninnā cha ninnā ca samuddato
ete dve cha dvādasa honti vaggo tena pavuccatīti.
(sammappadhānasaṁyuttassa gaṅgāpeyyāli sammappadhānavasena
vitthāretabbā). Vaggo.
<p rend="subhead" check="nosid">2, appamādavaggo</p>
Tathāgataṁ padaṁ kūṭaṁ mūlaṁ sārena vassikaṁ
rājā <pb ed="P" n="5.246" set="S"/>candimasuriyā vatthena dasamaṁ padaṁ.
(appamādavaggo sammappadhānavasena vitthāretabbo). Vaggo.
<p rend="subhead" check="nosid">3, balakaraṇīyavaggo</p>
<p rend="subhead" sid="23-34">1-12, balakaraṇīyādisuttadvādasakaṃ</p>
<p n="1093"/>Seyyathāpi bhikkhave ye keci balakaraṇīyā kammantā
kayiranti <note n="1">Ma. karīyanti. evamuparipi.</note> sabbe te paṭhaviṁ nissāya paṭhaviyaṁ patiṭṭhāya evamete
balakaraṇīyā kammantā kayiranti. Evameva kho bhikkhave bhikkhu
<pb n="5.321"/>
Sīlaṁ nissāya sīle patiṭṭhāya cattāro sammappadhāne bhāveti
cattāro sammappadhāne bahulīkaroti.
<p n="1094"/>Kathañca bhikkhave bhikkhu sīlaṁ nissāya sīle patiṭṭhāya
cattāro sammappadhāne bhāveti cattāro sammappadhāne bahulīkaroti.
Idha bhikkhave bhikkhu anuppannānaṁ pāpakānaṁ akusalānaṁ dhammānaṁ
anuppādāya chandaṁ janeti vāyamati viriyaṁ ārabhati cittaṁ paggaṇhāti
padahati .pe. Uppannānaṁ kusalānaṁ dhammānaṁ ṭhitiyā asammosāya
bhiyyobhāvāya vepullāya bhāvanāya pāripūriyā chandaṁ janeti vāyamati
viriyaṁ ārabhati cittaṁ paggaṇhāti padahati. Evaṁ kho bhikkhave
bhikkhu sīlaṁ nissāya sīle patiṭṭhāya cattāro sammappadhāne bhāveti
cattāro sammappadhāne bahulīkarotīti. (evaṁ balakaraṇīyavaggo
sammappadhānavasena vitthāretabbo).
<p rend="subhead" check="nosid">4, esanāvaggo</p>
<p rend="subhead" sid="35-44">1-10, esanādisuttadasakaṃ</p>
<p n="1095"/>Tisso imā bhikkhave esanā. Katamā tisso.
Kāmesanā <pb ed="P" n="5.247" set="S"/>bhavesanā brahmacariyesanā. Imā kho bhikkhave tisso
esanā.
<p n="1096"/>Imāsaṁ kho bhikkhave tissannaṁ esanānaṁ abhiññāya
pariññāya parikkhayāya pahānāya cattāro sammappadhānā bhāvetabbā.
Katame cattāro. Idha bhikkhave bhikkhu anuppannānaṁ .pe.
Uppannānaṁ kusalānaṁ dhammānaṁ ṭhitiyā asammosāya bhiyyobhāvāya
vepullāya bhāvanāya pāripūriyā chandaṁ janeti vāyamati viriyaṁ
<pb n="5.322"/>
Ārabhati cittaṁ paggaṇhāti padahati. Imāsaṁ kho bhikkhave tissannaṁ
esanānaṁ abhiññāya pariññāya parikkhayāya pahānāya ime cattāro
sammappadhānā bhāvetabbāti.
<p rend="subhead" check="nosid">5, oghavaggo</p>
<p rend="subhead" sid="45-54">1-10, oghādisuttadasakaṃ</p>
<p n="1097"/>Pañcimāni bhikkhave uddhambhāgiyāni saññojanāni.
Katamāni pañca. Rūparāgo arūparāgo māno uddhaccaṁ avijjā.
Imāni kho bhikkhave pañcuddhambhāgiyāni saññojanāni.
<p n="1098"/>Imesaṁ kho bhikkhave pañcannaṁ uddhambhāgiyānaṁ
saññojanānaṁ abhiññāya pariññāya parikkhayāya pahānāya cattāro
sammappadhānā bhāvetabbā. Katame cattāro. Idha bhikkhave
bhikkhu anuppannānaṁ .pe. Uppannānaṁ kusalānaṁ dhammānaṁ ṭhitiyā
asammosāya bhiyyobhāvāya vepullāya bhāvanāya pāripūriyā chandaṁ
janeti vāyamati viriyaṁ ārabhati cittaṁ paggaṇhāti padahati. Imesaṁ
kho bhikkhave pañcannaṁ uddhambhāgiyānaṁ saññojanānaṁ abhiññāya
pariññāya parikkhayāya pahānāya ime cattāro sammappadhānā
bhāvetabbāti. (evaṁ esanā pāli vitthāretabbā).
Sammappadhānasaṁyuttaṁ niṭṭhitaṁ.
</xml>