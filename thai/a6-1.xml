<xml src="a6-1.xml">
<book id="an6">chakkanipātapāḷi</book>
<p rend="subhead" check="nosid">1, paṭhamapaṇṇāsakaṃ</p>
<pgroup id="a6-1"/>
<readunit id="a6-1">1. āhuneyyavaggo</readunit>
<p rend="subhead" sid="1">1, paṭhamāahuneyyasuttaṃ</p>
<pb n="6.310"/>
<pb n="6.311"/>
Suttantapiṭake aṅguttarakāyassa
chakkanipāto
namo tassa bhagavato arahato sammāsambuddhassa.
Paṭhamapaṇṇāsako
āhuneyyavaggo paṭhamo
<p n="272"/><pb ed="P" n="3.279" set="A"/>1 Evamme sutaṁ ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ. Bhagavā
etadavoca chahi bhikkhave dhammehi samannāgato bhikkhu āhuneyyo hoti
pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassa
katamehi chahi idha bhikkhave bhikkhu cakkhunā rūpaṁ disvā neva sumano
hoti na dummano upekkhako viharati sato sampajāno sotena
saddaṁ sutvā ... Ghānena gandhaṁ ghāyitvā ... Jivhāya rasaṁ sāyitvā ...
Kāyena phoṭṭhabbaṁ phusitvā ... Manasā dhammaṁ viññāya neva sumano
hoti na dummano upekkhako viharati sato sampajāno imehi kho
bhikkhave chahi dhammehi samannāgato bhikkhu āhuneyyo hoti pāhuneyyo
dakkhiṇeyyo añjalikaraṇīyo anuttaraṁ puññakkhettaṁ lokassāti.
Idamavoca bhagavā. Attamanā te bhikkhū bhagavato bhāsitaṁ abhinandunti.
<p rend="subhead" sid="2">2, dutiyāahuneyyasuttaṃ</p>
<pb n="6.312"/>
<p n="273"/><pb ed="P" n="3.280" set="A"/>2 Chahi bhikkhave dhammehi samannāgato bhikkhu āhuneyyo
hoti .pe. Anuttaraṁ puññakkhettaṁ lokassa katamehi chahi idha bhikkhave
bhikkhu anekavihitaṁ iddhividhaṁ paccanubhoti ekopi hutvā bahudhā hoti
bahudhāpi hutvā eko hoti āvibhāvaṁ tirobhāvaṁ tirokuḍḍaṁ tiropākāraṁ
tiropabbataṁ asajjamāno gacchati seyyathāpi ākāse paṭhaviyāpi
ummujjanimujjaṁ karoti seyyathāpi udake udakepi abhijjamāne gacchati
seyyathāpi paṭhaviyaṁ ākāsepi pallaṅkena kamati seyyathāpi pakkhī
sakuṇo imepi candimasuriye evaṁmahiddhike evaṁmahānubhāve pāṇinā
parāmasati <note n="1">Ma. parimasati.</note> parimajjati yāva brahmalokāpi kāyena vasaṁ vatteti.
Dibbāya sotadhātuyā visuddhāya atikkantamānusikāya ubho sadde suṇāti
dibbe ca mānuse ca ye dūre santike ca. Parasattānaṁ parapuggalānaṁ
cetasā ceto paricca pajānāti sarāgaṁ vā cittaṁ sarāgaṁ cittanti
pajānāti vītarāgaṁ vā cittaṁ ... Sadosaṁ vā cittaṁ ... Vītadosaṁ vā
cittaṁ ... Samohaṁ vā cittaṁ ... Vītamohaṁ vā cittaṁ ... Saṅkhittaṁ vā
cittaṁ ... Vikkhittaṁ vā cittaṁ ... Mahaggataṁ vā cittaṁ ... Amahaggataṁ
vā cittaṁ ... Sauttaraṁ vā cittaṁ ... Anuttaraṁ vā cittaṁ ... Samāhitaṁ
vā cittaṁ ... Asamāhitaṁ vā cittaṁ ... Vimuttaṁ vā cittaṁ ... Avimuttaṁ
vā cittaṁ avimuttaṁ cittanti pajānāti. Anekavihitaṁ pubbenivāsaṁ
anussarati seyyathīdaṁ ekaṁpi jātiṁ dvepi jātiyo tissopi jātiyo
catassopi jātiyo pañcapi jātiyo dasapi jātiyo vīsampi jātiyo
<pb n="6.313"/>
Tiṁsampi jātiyo cattāḷīsampi jātiyo paññāsampi jātiyo <pb ed="P" n="3.281" set="A"/>jātisatampi
jātisahassampi jātisatasahassampi anekepi saṁvaṭṭakappe anekepi vivaṭṭakappe
anekepi saṁvaṭṭavivaṭṭakappe amutrāsiṁ evaṁnāmo evaṁgotto
evaṁvaṇṇo evamāhāro evaṁsukhadukkhappaṭisaṁvedī evamāyupariyanto so
tato cuto amutra udapādiṁ tatrapāsiṁ evaṁnāmo evaṁgotto evaṁvaṇṇo
evamāhāro evaṁsukhadukkhappaṭisaṁvedī evamāyupariyanto so
tato cuto idhūpapannoti iti sākāraṁ sauddesaṁ anekavihitaṁ pubbenivāsaṁ
anussarati. Dibbena cakkhunā visuddhena atikkantamānusakena
satte passati cavamāne upapajjamāne hīne paṇīte suvaṇṇe
dubbaṇṇe sugate duggate yathākammūpage satte pajānāti ime vata
bhonto sattā kāyaduccaritena samannāgatā vacīduccaritena samannāgatā
manoduccaritena samannāgatā ariyānaṁ upavādakā micchādiṭṭhikā
micchādiṭṭhikammasamādānā te kāyassa bhedā parammaraṇā apāyaṁ duggatiṁ
vinipātaṁ nirayaṁ upapannā ime vā pana bhonto sattā kāyasucaritena
samannāgatā vacīsucaritena samannāgatā manosucaritena samannāgatā
ariyānaṁ anupavādakā sammādiṭṭhikā sammādiṭṭhikammasamādānā te
kāyassa bhedā parammaraṇā sugatiṁ saggaṁ lokaṁ upapannāti iti dibbena
cakkhunā visuddhena atikkantamānusakena satte passati cavamāne upapajjamāne
hīne paṇīte suvaṇṇe dubbaṇṇe sugate duggate yathākammūpage
satte pajānāti. Āsavānaṁ khayā anāsavañcetovimuttiṁ <note n="1">Ma. Yu. anāsavaṁ ce ....</note>
<pb n="6.314"/>
Paññāvimuttiṁ diṭṭheva dhamme sayaṁ abhiññā sacchikatvā upasampajja
viharati imehi kho bhikkhave chahi dhammehi samannāgato bhikkhu
āhuneyyo hoti .pe. Anuttaraṁ puññakkhettaṁ lokassāti.
<p rend="subhead" sid="3">3, indriyasuttaṃ</p>
<p n="274"/>3 Chahi bhikkhave dhammehi samannāgato bhikkhu āhuneyyo
hoti .pe. Anuttaraṁ puññakkhettaṁ lokassa katamehi chahi
saddhindriyena viriyindriyena satindriyena samādhindriyena paññindriyena
āsavānañca <note n="1">Ma. Yu. casaddo natthi.</note> khayā anāsavañcetovimuttiṁ <note n="2">Ma. Yu. anāsavaṁ ce ....</note> paññāvimuttiṁ diṭṭheva dhamme
sayaṁ abhiññā sacchikatvā upasampajja viharati imehi kho bhikkhave
chahi dhammehi samannāgato bhikkhu āhuneyyo hoti pāhuneyyo
dakkhiṇeyyo añjalikaraṇīyo anuttaraṁ puññakkhettaṁ lokassāti.
<p rend="subhead" sid="4">4, balasuttaṃ</p>
<p n="275"/>4 Chahi bhikkhave dhammehi samannāgato bhikkhu āhuneyyo
hoti .pe. Anuttaraṁ puññakkhettaṁ lokassa katamehi chahi saddhābalena
viriyabalena satibalena samādhibalena paññābalena āsavānañca <note n="1">Ma. Yu. casaddo natthi.</note>
khayā anāsavañcetovimuttiṁ <note n="2">Ma. Yu. anāsavaṁ ce ....</note> paññāvimuttiṁ diṭṭheva dhamme sayaṁ
abhiññā sacchikatvā upasampajja viharati imehi kho bhikkhave chahi
dhammehi samannāgato bhikkhu āhuneyyo hoti .pe. Anuttaraṁ
puññakkhettaṁ lokassāti.
<p rend="subhead" sid="5">5, paṭhamāajānīyasuttaṃ</p>
<p n="276"/>5 Chahi bhikkhave aṅgehi samannāgato rañño bhadro
assājāniyo <note n="3">Ma. assājānīyo.  sabbattha īdisameva.</note> rājāraho hoti rājabhoggo rañño aṅgantveva saṅkhaṁ gacchati
<pb n="6.315"/>
Katamehi chahi idha bhikkhave rañño bhadro assājāniyo khamo hoti
rūpānaṁ khamo saddānaṁ khamo gandhānaṁ khamo rasānaṁ khamo
phoṭṭhabbānaṁ vaṇṇasampanno ca hoti imehi kho bhikkhave chahi
aṅgehi samannāgato rañño bhadro assājāniyo rājāraho hoti
rājabhoggo rañño aṅgantveva saṅkhaṁ gacchati evameva kho bhikkhave
chahi dhammehi samannāgato bhikkhu āhuneyyo hoti .pe. Anuttaraṁ
puññakkhettaṁ lokassa katamehi chahi <pb ed="P" n="3.283" set="A"/>idha bhikkhave bhikkhu khamo
hoti rūpānaṁ khamo saddānaṁ khamo gandhānaṁ khamo rasānaṁ khamo
phoṭṭhabbānaṁ khamo dhammānaṁ imehi kho bhikkhave chahi dhammehi
samannāgato bhikkhu āhuneyyo hoti .pe. Anuttaraṁ puññakkhettaṁ
lokassāti.
<p rend="subhead" sid="6">6, dutiyāajānīyasuttaṃ</p>
<p n="277"/>6 Chahi bhikkhave dhammehi samannāgato rañño bhadro
assājāniyo rājāraho hoti rājabhoggo rañño aṅgantveva saṅkhaṁ gacchati
katamehi chahi idha bhikkhave rañño bhadro assājāniyo khamo hoti
rūpānaṁ khamo saddānaṁ khamo gandhānaṁ khamo rasānaṁ khamo
phoṭṭhabbānaṁ balasampanno ca hoti imehi kho bhikkhave chahi
aṅgehi samannāgato rañño bhadro assājāniyo rājāraho hoti
rājabhoggo rañño aṅgantveva saṅkhaṁ gacchati evameva kho bhikkhave chahi
dhammehi samannāgato bhikkhu āhuneyyo hoti .pe. Anuttaraṁ
puññakkhettaṁ lokassa katamehi chahi idha bhikkhave bhikkhu khamo hoti
<pb n="6.316"/>
Rūpānaṁ khamo saddānaṁ khamo gandhānaṁ khamo rasānaṁ khamo
phoṭṭhabbānaṁ khamo dhammānaṁ imehi kho bhikkhave chahi dhammehi
samannāgato bhikkhu āhuneyyo hoti .pe. Anuttaraṁ puññakkhettaṁ
lokassāti.
<p rend="subhead" sid="7">7, tatiyāajānīyasuttaṃ</p>
<p n="278"/>7 Chahi bhikkhave dhammehi samannāgato rañño bhadro
assājāniyo rājāraho hoti rājabhoggo rañño aṅgantveva saṅkhaṁ
gacchati katamehi chahi idha bhikkhave rañño bhadro assājāniyo khamo
hoti rūpānaṁ khamo saddānaṁ khamo gandhānaṁ khamo rasānaṁ khamo
phoṭṭhabbānaṁ javasampanno ca hoti <pb ed="P" n="3.284" set="A"/>imehi kho bhikkhave chahi
aṅgehi samannāgato rañño bhadro assājāniyo <undef/> rājāraho hoti
rājabhoggo rañño aṅgantveva saṅkhaṁ gacchati evameva kho bhikkhave
chahi dhammehi samannāgato bhikkhu āhuneyyo hoti .pe. Anuttaraṁ
puññakkhettaṁ lokassa katamehi chahi idha bhikkhave bhikkhu khamo
hoti rūpānaṁ .pe. Khamo dhammānaṁ imehi kho bhikkhave chahi dhammehi
samannāgato bhikkhu āhuneyyo hoti .pe. Anuttaraṁ puññakkhettaṁ
lokassāti.
<p rend="subhead" sid="8">8, anuttariyasuttaṃ</p>
<p n="279"/>8 Chayimāni bhikkhave anuttariyāni katamāni cha
dassanānuttariyaṁ savanānuttariyaṁ lābhānuttariyaṁ sikkhānuttariyaṁ
pāricariyānuttariyaṁ anussatānuttariyaṁ imāni kho bhikkhave cha
anuttariyānīti.
<p rend="subhead" sid="9">9, anussatiṭṭhānasuttaṃ</p>
<pb n="6.317"/>
<p n="280"/>9 Chayimāni bhikkhave anussatiṭṭhānāni katamāni cha
buddhānussati dhammānussati saṅghānussati sīlānussati cāgānussati
devatānussati imāni kho bhikkhave cha anussatiṭṭhānānīti.
<p rend="subhead" sid="10">10, mahānāmasuttaṃ</p>
<p n="281"/>10 Ekaṁ samayaṁ bhagavā sakkesu viharati kapilavatthusmiṁ
nigrodhārāme. Atha kho mahānāmo sakko yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ
nisinno kho mahānāmo sakko bhagavantaṁ etadavoca yo so bhante
ariyasāvako āgataphalo viññātasāsano so katamena vihārena bahulaṁ
viharatīti. Yo so mahānāma ariyasāvako <pb ed="P" n="3.285" set="A"/>āgataphalo viññātasāsano
so iminā vihārena bahulaṁ viharati idha mahānāma ariyasāvako tathāgataṁ
anussarati itipi so bhagavā arahaṁ sammāsambuddho vijjācaraṇasampanno
sugato lokavidū anuttaro purisadammasārathi satthā devamanussānaṁ buddho
bhagavāti yasmiṁ mahānāma samaye ariyasāvako tathāgataṁ anussarati nevassa
tasmiṁ samaye rāgapariyuṭṭhitaṁ cittaṁ hoti na dosapariyuṭṭhitaṁ cittaṁ hoti
na mohapariyuṭṭhitaṁ cittaṁ hoti ujugatamevassa tasmiṁ samaye cittaṁ
hoti tathāgataṁ ārabbha ujugatacitto kho pana mahānāma ariyasāvako
labhati atthavedaṁ labhati dhammavedaṁ labhati dhammūpasañhitaṁ pāmujjaṁ
pamuditassa pīti jāyati pītimanassa kāyo passambhati passaddhakāyo
sukhaṁ vedayati <note n="1">Po. Ma. Yu. vediyati. aparaṁpi evaṁ ñātabbaṁ.</note> sukhino cittaṁ samādhiyati ayaṁ vuccati mahānāma
ariyasāvako visamagatāya pajāya samappatto <note n="2">Yu. sampanno. aparaṁpi evaṁ  ñātabbaṁ.</note> viharati sabyāpajjhāya
<pb n="6.318"/>
Pajāya abyāpajjho viharati dhammasotaṁ samāpanno buddhānussatiṁ
bhāveti. Puna caparaṁ mahānāma ariyasāvako dhammaṁ anussarati svākkhāto
bhagavatā dhammo sandiṭṭhiko akāliko ehipassiko opanayiko <note n="1">Ma. opaneyyiko.</note>
paccattaṁ veditabbo viññūhīti yasmiṁ mahānāma samaye ariyasāvako
dhammaṁ anussarati nevassa tasmiṁ samaye rāgapariyuṭṭhitaṁ cittaṁ hoti
na dosapariyuṭṭhitaṁ cittaṁ hoti na mohapariyuṭṭhitaṁ cittaṁ hoti
ujugatamevassa tasmiṁ samaye cittaṁ hoti dhammaṁ ārabbha ujugatacitto
kho pana mahānāma ariyasāvako labhati atthavedaṁ labhati dhammavedaṁ
labhati dhammūpasañhitaṁ pāmujjaṁ pamuditassa pīti jāyati pītimanassa
kāyo passambhati passaddhakāyo sukhaṁ vedayati sukhino cittaṁ
samādhiyati ayaṁ vuccati mahānāma ariyasāvako visamagatāya pajāya samappatto
viharati <pb ed="P" n="3.286" set="A"/>sabyāpajjhāya pajāya abyāpajjho viharati dhammasotaṁ
samāpanno dhammānussatiṁ bhāveti. Puna caparaṁ mahānāma ariyasāvako
saṅghaṁ anussarati supaṭipanno bhagavato sāvakasaṅgho ujupaṭipanno bhagavato
sāvakasaṅgho ñāyapaṭipanno bhagavato sāvakasaṅgho sāmīcipaṭipanno
bhagavato sāvakasaṅgho yadidaṁ cattāri purisayugāni aṭṭha purisapuggalā
esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo
anuttaraṁ puññakkhettaṁ lokassāti yasmiṁ mahānāma samaye
ariyasāvako saṅghaṁ anussarati nevassa tasmiṁ samaye rāgapariyuṭṭhitaṁ cittaṁ
hoti na dosapariyuṭṭhitaṁ cittaṁ hoti na mohapariyuṭṭhitaṁ cittaṁ
<pb n="6.319"/>
Hoti ujugatamevassa tasmiṁ samaye cittaṁ hoti saṅghaṁ ārabbha ujugatacitto
kho pana mahānāma ariyasāvako labhati atthavedaṁ labhati dhammavedaṁ
labhati dhammūpasañhitaṁ pāmujjaṁ pamuditassa pīti jāyati pītimanassa
kāyo passambhati passaddhakāyo sukhaṁ vedayati sukhino cittaṁ
samādhiyati ayaṁ vuccati mahānāma ariyasāvako visamagatāya pajāya
samappatto viharati sabyāpajjhāyapajāya abyāpajjho viharati dhammasotaṁ
samāpanno saṅghānussatiṁ bhāveti. Puna caparaṁ mahānāma ariyasāvako
attano sīlāni anussarati akhaṇḍāni acchiddāni asabalāni akammāsāni
bhujissāni viññūpasaṭṭhāni aparāmaṭṭhāni samādhisaṁvattanikāni yasmiṁ
mahānāma samaye ariyasāvako attano sīlāni <note n="1">Ma. Yu. sīlaṁ.  mīkārkkhag dhammūsapasañhitaṁ peḌna dhammūpasañhitaṁ</note> anussarati nevassa
tasmiṁ samaye rāgapariyuṭṭhitaṁ cittaṁ hoti na dosapariyuṭṭhitaṁ cittaṁ
hoti na mohapariyuṭṭhitaṁ cittaṁ hoti ujugatamevassa tasmiṁ samaye
cittaṁ hoti sīlaṁ ārabbha ujugatacitto kho pana mahānāma ariyasāvako
labhati atthavedaṁ labhati dhammavedaṁ labhati dhammūpasañhitaṁ {}
pāmujjaṁ pamuditassa pīti jāyati pītimanassa kāyo passambhati
passaddhakāyo sukhaṁ vedayati sukhino cittaṁ samādhiyati <pb ed="P" n="3.287" set="A"/>ayaṁ vuccati
mahānāma ariyasāvako visamagatāya pajāya samappatto viharati sabyāpajjhāya
pajāya abyāpajjho viharati dhammasotaṁ samāpanno sīlānussatiṁ
bhāveti. Puna caparaṁ mahānāma ariyasāvako attano cāgaṁ anussarati
lābhā vata me suladdhaṁ vata me yohaṁ maccheramalapariyuṭṭhitāya
<pb n="6.320"/>
Pajāya vigatamalamaccherena cetasā agāraṁ ajjhāvasāmi muttacāgo
payatapāṇi vossaggarato yācayogo dānasaṁvibhāgaratoti yasmiṁ mahānāma
samaye ariyasāvako cāgaṁ anussarati nevassa tasmiṁ samaye rāgapariyuṭṭhitaṁ
cittaṁ hoti na dosapariyuṭṭhitaṁ cittaṁ hoti na mohapariyuṭṭhitaṁ
cittaṁ hoti ujugatamevassa tasmiṁ samaye cittaṁ hoti cāgaṁ ārabbha
ujugatacitto kho pana mahānāma ariyasāvako labhati atthavedaṁ labhati dhammavedaṁ
labhati dhammūpasañhitaṁ pāmujjaṁ pamuditassa pīti jāyati pītimanassa kāyo
passambhati passaddhakāyo sukhaṁ vedayati sukhino cittaṁ samādhiyati
ayaṁ vuccati mahānāma ariyasāvako visamagatāya pajāya samappatto viharati
sabyāpajjhāya pajāya abyāpajjho viharati dhammasotaṁ samāpanno
cāgānussatiṁ bhāveti. Puna caparaṁ mahānāma ariyasāvako devatānussatiṁ
bhāveti santi devā cātummahārājikā <note n="1">Po. Ma. cātumahārājikā.</note> santi devā tāvatiṁsā
santi devā yāmā santi devā tusitā santi devā nimmānaratino
santi devā paranimmitavasavattino santi devā brahmakāyikā santi
devā taduttari yathārūpāya saddhāya samannāgatā tā devatā ito
cutā tatthūpapannā mayhaṁpi tathārūpā saddhā saṁvijjati yathārūpena
sīlena samannāgatā tā devatā ito cutā tatthūpapannā mayhaṁpi
tathārūpaṁ sīlaṁ saṁvijjati yathārūpena sutena samannāgatā tā devatā
tato cutā tatthūpapannā mayhaṁpi tathārūpaṁ sutaṁ saṁvijjati yathārūpena
cāgena samannāgatā tā devatā ito cutā tatthūpapannā mayhaṁpi
<pb n="6.321"/>
Tathārūpo cāgo saṁvijjati yathārūpāya paññāya samannāgatā tā
devatā <pb ed="P" n="3.288" set="A"/>ito cutā tatthūpapannā mayhaṁpi tathārūpā paññā saṁvijjatīti
yasmiṁ mahānāma samaye ariyasāvako attano ca tāsañca devatānaṁ
saddhañca sīlañca sutañca cāgañca paññañca anussarati nevassa
tasmiṁ samaye rāgapariyuṭṭhitaṁ cittaṁ hoti na dosapariyuṭṭhitaṁ cittaṁ
hoti na mohapariyuṭṭhitaṁ cittaṁ hoti ujugatamevassa tasmiṁ samaye
cittaṁ hoti devatā ārabbha ujugatacitto kho pana mahānāma
ariyasāvako labhati atthavedaṁ labhati dhammavedaṁ labhati dhammūpasañhitaṁ
pāmujjaṁ pamuditassa pīti jāyati pītimanassa kāyo passambhati
passaddhakāyo sukhaṁ vedayati sukhino cittaṁ samādhiyati ayaṁ vuccati
mahānāma ariyasāvako visamagatāya pajāya samappatto viharati
sabyāpajjhāya pajāya abyāpajjho viharati dhammasotaṁ samāpanno
devatānussatiṁ bhāveti. Yo so mahānāma ariyasāvako āgataphalo
viññātasāsano so iminā vihārena bahulaṁ viharatīti.
Āhuneyyavaggo paṭhamo.
Tassuddānaṁ
dve āhuneyyā indriya- balāni tayo ājāniyā
anuttariyānussatā <note n="1">Ma. ...anussatī.</note> mahānāmena te dasāti.
</xml>