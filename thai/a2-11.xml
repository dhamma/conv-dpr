<xml src="a2-11.xml">
<readunit id="a2-11">(11) 1. āsāduppajahavaggo</readunit>
Tatiyapaṇṇāsako
<p n="363"/>117 Dvemā bhikkhave āsā duppajahā katamā dve
lābhāsā ca <pb ed="P" n="1.87" set="A"/>jīvitāsā ca imā kho bhikkhave dve āsā duppajahāti.
<p n="364"/>118 Dveme bhikkhave puggalā dullabhā lokasmiṁ katame
<pb n="2.109"/>
Dve yo ca pubbakārī yo ca kataññū katavedī ime kho
bhikkhave dve puggalā dullabhā lokasminti.
<p n="365"/>119 Dveme bhikkhave puggalā dullabhā lokasmiṁ katame
dve titto ca tappetā ca ime kho bhikkhave dve puggalā
dullabhā lokasminti.
<p n="366"/>120 Dveme bhikkhave puggalā duttappayā katame dve
yo ca laddhaṁ laddhaṁ nikkhipati yo ca laddhaṁ laddhaṁ vissajjeti ime
kho bhikkhave dve puggalā duttappayāti.
<p n="367"/>121 Dveme bhikkhave puggalā sutappayā katame dve
yo ca laddhaṁ laddhaṁ na nikkhipati yo ca laddhaṁ laddhaṁ na vissajjeti
ime kho bhikkhave dve puggalā sutappayāti.
<p n="368"/>122 Dveme bhikkhave paccayā rāgassa uppādāya katame
dve subhanimittañca ayoniso ca manasikāro ime kho bhikkhave
dve paccayā rāgassa uppādāyāti.
<p n="369"/>123 Dveme bhikkhave paccayā dosassa uppādāya katame
dve paṭighanimittañca ayoniso ca manasikāro ime kho bhikkhave
dve paccayā dosassa uppādāyāti.
<p n="370"/>124 Dveme bhikkhave paccayā micchādiṭṭhiyā uppādāya
katame dve parato ca ghoso ayoniso ca manasikāro ime kho
bhikkhave dve paccayā micchādiṭṭhiyā uppādāyāti.
<pb n="2.110"/>
<p n="371"/>125 Dveme bhikkhave paccayā sammādiṭṭhiyā uppādāya
katame dve parato ca ghoso yoniso ca manasikāro ime kho
bhikkhave dve paccayā sammādiṭṭhiyā uppādāyāti.
<p n="372"/>126 Dvemā bhikkhave āpattiyo katamā dve lahukā
ca āpatti garukā ca āpatti imā kho bhikkhave dve āpattiyoti.
<p n="373"/>127 Dvemā bhikkhave āpattiyo katamā dve
duṭṭhullā ca āpatti aduṭṭhullā ca āpatti imā kho bhikkhave
dve āpattiyoti.
<p n="374"/>128 Dvemā bhikkhave āpattiyo katamā dve sāvasesā
ca āpatti anavasesā ca āpatti imā kho bhikkhave dve
āpattiyoti.
Āsāvaggo paṭhamo <note n="1">Yu. ekādasamo.</note>.
</xml>