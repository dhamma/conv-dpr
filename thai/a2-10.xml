<xml src="a2-10.xml">
<readunit id="a2-10">(10) 5. bālavaggo</readunit>
<p n="343"/>97 Dveme bhikkhave bālā katame dve yo ca anāgataṁ
bhāraṁ vahati yo ca āgataṁ bhāraṁ na vahati ime kho bhikkhave
dve bālāti.
<p n="344"/>98 Dveme bhikkhave paṇḍitā katame dve yo ca
āgataṁ bhāraṁ vahati yo ca anāgataṁ bhāraṁ na vahati ime kho
bhikkhave dve paṇḍitāti.
<p n="345"/>99 Dveme bhikkhave bālā katame dve yo ca
akappiye kappiyasaññī yo ca kappiye akappiyasaññī ime kho
<pb n="2.106"/>
Bhikkhave dve bālāti.
<p n="346"/>100 Dveme bhikkhave paṇḍitā katame dve yo ca
akappiye akappiyasaññī yo ca kappiye kappiyasaññī ime kho
bhikkhave dve paṇḍitāti.
<p n="347"/>101 Dveme bhikkhave bālā katame dve yo ca
anāpattiyā āpattisaññī yo ca āpattiyā anāpattisaññī ime
kho bhikkhave dve bālāti.
<p n="348"/>102 Dveme bhikkhave paṇḍitā katame dve yo ca
anāpattiyā anāpattisaññī yo ca āpattiyā āpattisaññī
ime kho <pb ed="P" n="1.85" set="A"/>bhikkhave dve paṇḍitāti.
<p n="349"/>103 Dveme bhikkhave bālā katame dve yo ca
adhamme dhammasaññī yo ca dhamme adhammasaññī ime kho bhikkhave
dve bālāti.
<p n="350"/>104 Dveme bhikkhave paṇḍitā katame dve yo ca
adhamme adhammasaññī yo ca dhamme dhammasaññī ime kho bhikkhave
dve paṇḍitāti.
<p n="351"/>105 Dveme bhikkhave bālā katame dve yo ca
avinaye vinayasaññī yo ca vinaye avinayasaññī ime kho bhikkhave
dve bālāti.
<p n="352"/>106 Dveme bhikkhave paṇḍitā katame dve yo ca
<pb n="2.107"/>
Avinaye avinayasaññī yo ca vinaye vinayasaññī ime kho bhikkhave
dve paṇḍitāti.
<p n="353"/>107 Dvinnaṁ bhikkhave āsavā vaḍḍhanti katamesaṁ dvinnaṁ
yo ca nakukkuccāyitabbaṁ kukkuccāyati yo ca kukkuccāyitabbaṁ na
kukkuccāyati imesaṁ kho bhikkhave dvinnaṁ āsavā vaḍḍhantīti.
<p n="354"/>108 Dvinnaṁ bhikkhave āsavā na vaḍḍhanti katamesaṁ
dvinnaṁ yo ca nakukkuccāyitabbaṁ na kukkuccāyati yo ca
kukkuccāyitabbaṁ kukkuccāyati imesaṁ kho bhikkhave dvinnaṁ
āsavā na vaḍḍhantīti.
<p n="355"/>109 Dvinnaṁ bhikkhave āsavā vaḍḍhanti katamesaṁ dvinnaṁ
yo ca akappiye kappiyasaññī yo ca kappiye akappiyasaññī imesaṁ
kho bhikkhave dvinnaṁ āsavā vaḍḍhantīti.
<p n="356"/>110 Dvinnaṁ bhikkhave āsavā na vaḍḍhanti katamesaṁ
dvinnaṁ yo ca akappiye akappiyasaññī yo ca kappiye kappiyasaññī
imesaṁ kho bhikkhave dvinnaṁ āsavā na vaḍḍhantīti.
<p n="357"/>111 Dvinnaṁ bhikkhave āsavā vaḍḍhanti katamesaṁ dvinnaṁ
yo ca anāpattiyā āpattisaññī yo ca āpattiyā anāpattisaññī
imesaṁ kho bhikkhave dvinnaṁ āsavā vaḍḍhantīti.
<p n="358"/>112 Dvinnaṁ bhikkhave āsavā na vaḍḍhanti katamesaṁ
dvinnaṁ yo ca anāpattiyā anāpattisaññī yo ca āpattiyā
<pb n="2.108"/>
Āpattisaññī imesaṁ kho bhikkhave dvinnaṁ āsavā na vaḍḍhantīti.
<p n="359"/>113 Dvinnaṁ bhikkhave āsavā vaḍḍhanti katamesaṁ dvinnaṁ
yo ca adhamme dhammasaññī yo ca dhamme adhammasaññī imesaṁ
kho bhikkhave dvinnaṁ āsavā vaḍḍhantīti.
<p n="360"/>114 Dvinnaṁ bhikkhave āsavā na vaḍḍhanti katamesaṁ
dvinnaṁ yo ca adhamme adhammasaññī yo ca dhamme dhammasaññī
imesaṁ kho bhikkhave dvinnaṁ āsavā na vaḍḍhantīti.
<p n="361"/>115 Dvinnaṁ bhikkhave āsavā vaḍḍhanti katamesaṁ dvinnaṁ
yo ca avinaye vinayasaññī yo ca vinaye avinayasaññī imesaṁ
kho bhikkhave dvinnaṁ āsavā vaḍḍhantīti.
<p n="362"/>116 Dvinnaṁ bhikkhave āsavā na vaḍḍhanti katamesaṁ
dvinnaṁ yo ca avinaye avinayasaññī yo ca vinaye vinayasaññī
imesaṁ kho bhikkhave dvinnaṁ āsavā na vaḍḍhantīti.
Bālavaggo pañcamo.
Dutiyo paṇṇāsako samatto.
<p rend="subhead" check="nosid">3, tatiyapaṇṇāsakaṃ</p>
</xml>