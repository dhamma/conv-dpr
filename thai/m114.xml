<xml src="m114.xml">
<pgroup id="m114"/>
<readunit id="m114">4. sevitabbāsevitabbasuttaṃ</readunit>
<pb n="3.145"/>
Sevitabbāsevitabbasuttaṁ
<p n="198"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū
āmantesi bhikkhavoti. Bhadanteti te bhikkhū bhagavato paccassosuṁ.
Bhagavā etadavoca sevitabbāsevitabbaṁ vo bhikkhave dhammapariyāyaṁ
desessāmi taṁ suṇātha sādhukaṁ manasikarotha bhāsissāmīti. Evaṁ
bhanteti kho te bhikkhū bhagavato paccassosuṁ.
<p n="199"/>Bhagavā etadavoca kāyasamācāraṁpahaṁ <note n="1">Ma. kāyasamācāraṁpāhaṁ.</note> bhikkhave duvidhena
vadāmi sevitabbampi asevitabbampi tañca aññamaññaṁ
kāyasamācāraṁ vacīsamācāraṁpahaṁ bhikkhave duvidhena vadāmi sevitabbampi
asevitabbampi tañca aññamaññaṁ vacīsamācāraṁ manosamācāraṁpahaṁ
bhikkhave duvidhena vadāmi sevitabbampi asevitabbampi tañca
aññamaññaṁ manosamācāraṁ cittuppādaṁpahaṁ <pb ed="P" n="3.46" set="M"/>bhikkhave duvidhena vadāmi
sevitabbampi asevitabbampi tañca aññamaññaṁ cittuppādaṁ
saññāpaṭilābhaṁpahaṁ bhikkhave duvidhena vadāmi sevitabbampi asevitabbampi
tañca aññamaññaṁ saññāpaṭilābhaṁ diṭṭhipaṭilābhaṁpahaṁ bhikkhave
duvidhena vadāmi sevitabbampi asevitabbampi tañca aññamaññaṁ
diṭṭhipaṭilābhaṁ attabhāvapaṭilābhaṁpahaṁ bhikkhave duvidhena vadāmi
sevitabbampi asevitabbampi tañca aññamaññaṁ attabhāvapaṭilābhanti.
<pb n="3.146"/>
<p n="200"/>Evaṁ vutte āyasmā sārīputto bhagavantaṁ etadavoca
imassa kho ahaṁ bhante bhagavatā saṅkhittena bhāsitassa vitthārena
atthaṁ avibhattassa evaṁ vitthārena atthaṁ ājānāmi kāyasamācāraṁpahaṁ
bhikkhave duvidhena vadāmi sevitabbampi asevitabbampi tañca
aññamaññaṁ kāyasamācāranti iti kho panetaṁ vuttaṁ bhagavatā
kiñcetaṁ paṭicca vuttaṁ. Yathārūpaṁ bhante kāyasamācāraṁ sevato
akusalā dhammā abhivaḍḍhanti kusalā dhammā parihāyanti evarūpo
kāyasamācāro na sevitabbo. Yathārūpañca kho bhante kāyasamācāraṁ
sevato akusalā dhammā parihāyanti kusalā dhammā abhivaḍḍhanti
evarūpo kāyasamācāro sevitabbo.
<p n="201"/>Kathaṁrūpaṁ bhante kāyasamācāraṁ sevato akusalā dhammā
abhivaḍḍhanti kusalā dhammā parihāyanti. Idha bhante ekacco
pāṇātipātī hoti luddo lohitapāṇī hatapahate niviṭṭho
adayāpanno pāṇabhūtesu adinnādāyī kho pana hoti yantaṁ parassa
paravittūpakaraṇaṁ gāmagataṁ vā araññagataṁ vā taṁ adinnaṁ theyyasaṅkhātaṁ
ādātā hoti kāmesu micchācārī kho pana hoti yā tā
māturakkhitā piturakkhitā mātāpiturakkhitā bhāturakkhitā bhaginirakkhitā
ñātirakkhitā <note n="1">Ma. etthantare gottarakkhitā dhammarakkhitāti dissati.</note> sassāmikā saparidaṇḍā antamaso mālāguṇaparikkhittāpi <pb ed="P" n="3.47" set="M"/>
tathārūpāsu cārittaṁ āpajjitā hoti. Evarūpaṁ bhante kāyasamācāraṁ
sevato akusalā dhammā abhivaḍḍhanti kusalā dhammā parihāyanti.
<pb n="3.147"/>
<p n="202"/>Kathaṁrūpaṁ bhante kāyasamācāraṁ sevato akusalā dhammā
parihāyanti kusalā dhammā abhivaḍḍhanti. Idha bhante ekacco
pāṇātipātaṁ pahāya pāṇātipātā paṭivirato hoti nihitadaṇḍo
nihitasattho lajjī dayāpanno sabbapāṇabhūtahitānukampī viharati
adinnādānaṁ pahāya adinnādānā paṭivirato hoti yantaṁ parassa
paravittūpakaraṇaṁ gāmagataṁ vā araññagataṁ vā taṁ adinnaṁ theyyasaṅkhātaṁ
na ādātā hoti kāmesu micchācāraṁ pahāya kāmesu micchācārā
paṭivirato hoti yā tā māturakkhitā piturakkhitā mātāpiturakkhitā
bhāturakkhitā bhaginirakkhitā ñātirakkhitā sassāmikā saparidaṇḍā
antamaso mālāguṇaparikkhittāpi tathārūpāsu cārittaṁ na āpajjitā
hoti. Evarūpaṁ bhante kāyasamācāraṁ sevato akusalā dhammā
parihāyanti kusalā dhammā abhivaḍḍhanti. Kāyasamācāraṁpahaṁ bhikkhave
duvidhena vadāmi sevitabbampi asevitabbampi tañca aññamaññaṁ
kāyasamācāranti iti yantaṁ vuttaṁ bhagavatā idametaṁ paṭicca vuttaṁ.
<p n="203"/>Vacīsamācāraṁpahaṁ bhikkhave duvidhena vadāmi sevitabbampi
asevitabbampi tañca aññamaññaṁ vacīsamācāranti iti kho panetaṁ
vuttaṁ bhagavatā kiñcetaṁ paṭicca vuttaṁ. Yathārūpaṁ bhante vacīsamācāraṁ
sevato akusalā dhammā abhivaḍḍhanti kusalā dhammā parihāyanti
evarūpo vacīsamācāro na sevitabbo. Yathārūpañca kho bhante
vacīsamācāraṁ sevato akusalā dhammā parihāyanti kusalā dhammā
<pb n="3.148"/>
Abhivaḍḍhanti evarūpo vacīsamācāro sevitabbo.
<p n="204"/>Kathaṁrūpaṁ bhante vacīsamācāraṁ sevato akusalā dhammā
abhivaḍḍhanti kusalā dhammā parihāyanti. Idha bhante ekacco <pb ed="P" n="3.48" set="M"/>
musāvādī hoti sabhaggato <note n="1">Ma. Yu. sabhāgato vā parisāgato vā.</note> vā parisaggato vā ñātimajjhaggato
vā pūgamajjhaggato vā rājakulamajjhaggato vā abhinīto sakkhiṁ
puṭṭho ehambho purisa yaṁ jānāsi taṁ vadehīti. So ajānaṁ
vā āha jānāmīti jānaṁ vā āha na jānāmīti apassaṁ vā
āha passāmīti passaṁ vā āha na passāmīti iti attahetu
vā parahetu vā āmisakiñcikkhahetu vā sampajānamusā bhāsitā
hoti pisuṇavāco kho pana hoti ito sutvā amutra akkhātā
imesaṁ bhedāya amutra vā sutvā imesaṁ akkhātā amūsaṁ bhedāya
iti samaggānaṁ vā bhedetā <note n="2">Ma. Yu. bhettā.</note> bhinnānaṁ vā anuppadātā <note n="3">Yu. anuppādātā. </note> vaggārāmo
vaggarato vagganandī vaggakaraṇiṁ vācaṁ bhāsitā hoti pharusavāco kho
pana hoti yā sā vācā aṇḍakā <note n="4">Ma. kaṇṭakā.</note> kakkasā <note n="5">Po. Ma. etthantare pharusāti dissati.</note> kaṭukā parābhisajjanī
kodhasāmantā asamādhisaṁvattanikā tathārūpiṁ vācaṁ bhāsitā hoti
samphappalāpī kho pana hoti akālavādī abhūtavādī anatthavādī
adhammavādī avinayavādī anidhānavatiṁ vācaṁ bhāsitā hoti akālena
anappadesaṁ apariyantavatiṁ anatthasañhitaṁ. Evarūpaṁ bhante vacīsamācāraṁ
sevato akusalā dhammā abhivaḍḍhanti kusalā dhammā parihāyanti.
<p n="205"/>Kathaṁrūpaṁ bhante vacīsamācāraṁ sevato akusalā dhammā
<pb n="3.149"/>
Parihāyanti kusalā dhammā abhivaḍḍhanti. Idha bhante ekacco
musāvādaṁ pahāya musāvādā paṭivirato hoti sabhaggato vā
parisaggato vā ñātimajjhaggato vā pūgamajjhaggato vā
rājakulamajjhaggato vā abhinīto sakkhiṁ puṭṭho ehambho purisa yaṁ
jānāsi taṁ vadehīti. So ajānaṁ vā āha na jānāmīti jānaṁ
vā <pb ed="P" n="3.49" set="M"/>āha jānāmīti apassaṁ vā āha na passāmīti passaṁ vā
āha passāmīti iti attahetu vā parahetu vā āmisakiñcikkhahetu vā
na sampajānamusā bhāsitā hoti pisuṇaṁ vācaṁ pahāya pisuṇāya
vācāya paṭivirato hoti ito sutvā na amutra akkhātā imesaṁ
bhedāya amutra vā sutvā na imesaṁ akkhātā amūsaṁ bhedāya
iti bhinnānaṁ vā sandhātā sahitānaṁ vā anuppadātā samaggārāmo
samaggarato samagganandī samaggakaraṇiṁ vācaṁ bhāsitā hoti pharusaṁ
vācaṁ pahāya pharusāya vācāya paṭivirato hoti yā sā vācā nelā
kaṇṇasukhā pemanīyā hadayaṅgamā porī bahujanakantā bahujanamanāpā
tathārūpiṁ vācaṁ bhāsitā hoti samphappalāpaṁ pahāya samphappalāpā
paṭivirato hoti kālavādī bhūtavādī atthavādī dhammavādī vinayavādī
nidhānavatiṁ vācaṁ bhāsitā hoti kālena sāpadesaṁ pariyantavatiṁ
atthasañhitaṁ. Evarūpaṁ bhante vacīsamācāraṁ sevato akusalā dhammā
parihāyanti kusalā dhammā abhivaḍḍhanti. Vacīsamācāraṁpahaṁ bhikkhave
duvidhena vadāmi sevitabbampi asevitabbampi tañca aññamaññaṁ
<pb n="3.150"/>
Vacīsamācāranti iti yantaṁ vuttaṁ bhagavatā idametaṁ paṭicca vuttaṁ.
<p n="206"/>Manosamācāraṁpahaṁ bhikkhave duvidhena vadāmi sevitabbampi
asevitabbampi tañca aññamaññaṁ manosamācāranti iti kho
panetaṁ vuttaṁ bhagavatā kiñcetaṁ paṭicca vuttaṁ. Yathārūpaṁ bhante
manosamācāraṁ sevato akusalā dhammā abhivaḍḍhanti kusalā dhammā
parihāyanti evarūpo manosamācāro na sevitabbo. Yathārūpañca
kho bhante manosamācāraṁ sevato akusalā dhammā abhivaḍḍhanti
kusalā dhammā parihāyanti evarūpo manosamācāro na sevitabbo.
<p n="207"/>Kathaṁrūpaṁ bhante manosamācāraṁ sevato akusalā dhammā
abhivaḍḍhanti kusalā dhammā parihāyanti. Idha bhante ekacco
abhijjhālu hoti yantaṁ parassa paravittūpakaraṇaṁ taṁ abhijjhitā
hoti aho vata yaṁ <pb ed="P" n="3.50" set="M"/>parassa taṁ mama assāti byāpannacitto
kho pana hoti paduṭṭhamanasaṅkappo ime sattā haññantu vā
bhijjantu vā ucchijjantu vā vinassantu vā mā ahesuṁ vāti.
Evarūpaṁ bhante manosamācāraṁ sevato akusalā dhammā abhivaḍḍhanti
kusalā dhammā parihāyanti.
<p n="208"/>Kathaṁrūpaṁ bhante manosamācāraṁ sevato akusalā dhammā
parihāyanti kusalā dhammā abhivaḍḍhanti. Idha bhante ekacco
anabhijjhālu hoti yantaṁ parassa paravittūpakaraṇaṁ taṁ nābhijjhitā
hoti aho vata yaṁ parassa taṁ mama assāti abyāpannacitto
<pb n="3.151"/>
Kho pana hoti appaduṭṭhamanasaṅkappo ime sattā <note n="1">PTS. M III ,</note> abyāpajjhā
anīghā sukhī attānaṁ pariharantūti. Evarūpaṁ bhante manosamācāraṁ
sevato akusalā dhammā parihāyanti kusalā dhammā abhivaḍḍhanti.
Manosamācāraṁpahaṁ bhikkhave duvidhena vadāmi sevitabbampi asevitabbampi
tañca aññamaññaṁ manosamācāranti iti yantaṁ vuttaṁ bhagavatā
idametaṁ paṭicca vuttaṁ.
<p n="209"/>Cittuppādaṁpahaṁ bhikkhave duvidhena vadāmi sevitabbampi
asevitabbampi tañca aññamaññaṁ cittuppādanti iti kho panetaṁ
vuttaṁ bhagavatā kiñcetaṁ paṭicca vuttaṁ. Yathārūpaṁ bhante cittuppādaṁ
sevato akusalā dhammā abhivaḍḍhanti kusalā dhammā parihāyanti
evarūpo cittuppādo na sevitabbo. Yathārūpañca kho bhante
cittuppādaṁ sevato akusalā dhammā parihāyanti kusalā dhammā
abhivaḍḍhanti evarūpo cittuppādo sevitabbo.
<p n="210"/>Kathaṁrūpaṁ bhante cittuppādaṁ sevato akusalā dhammā
abhivaḍḍhanti kusalā dhammā parihāyanti. Idha bhante ekacco
abhijjhālu hoti abhijjhāsahagatena cetasā viharati byāpādavā
hoti byāpādasahagatena cetasā viharati vihesavā hoti
vihesāsahagatena cetasā viharati. Evarūpaṁ bhante cittuppādaṁ sevato
akusalā dhammā abhivaḍḍhanti kusalā dhammā parihāyanti.
<p n="211"/>Kathaṁrūpaṁ bhante cittuppādaṁ sevato akusalā dhammā
<pb n="3.152"/>
Parihāyanti kusalā dhammā abhivaḍḍhanti. Idha bhante ekacco
anabhijjhālu hoti anabhijjhāsahagatena cetasā viharati abyāpādavā
hoti abyāpādasahagatena cetasā viharati avihesavā hoti
avihesāsahagatena cetasā viharati. Evarūpaṁ bhante cittuppādaṁ
sevato akusalā dhammā parihāyanti kusalā dhammā abhivaḍḍhanti.
Cittuppādaṁpahaṁ bhikkhave duvidhena vadāmi sevitabbampi asevitabbampi
tañca aññamaññaṁ cittuppādanti iti yantaṁ vuttaṁ bhagavatā
idametaṁ paṭicca vuttaṁ.
<p n="212"/>Saññāpaṭilābhaṁpahaṁ bhikkhave duvidhena vadāmi sevitabbampi
asevitabbampi tañca aññamaññaṁ saññāpaṭilābhanti iti kho
panetaṁ vuttaṁ bhagavatā kiñcetaṁ paṭicca vuttaṁ. Yathārūpaṁ bhante
saññāpaṭilābhaṁ sevato akusalā dhammā abhivaḍḍhanti kusalā dhammā
parihāyanti evarūpo saññāpaṭilābho na sevitabbo. Yathārūpañca
kho bhante saññāpaṭilābhaṁ sevato akusalā dhammā parihāyanti
kusalā dhammā abhivaḍḍhanti evarūpo saññāpaṭilābho sevitabbo.
<p n="213"/>Kathaṁrūpaṁ bhante saññāpaṭilābhaṁ sevato akusalā dhammā
abhivaḍḍhanti kusalā dhammā parihāyanti. Idha bhante ekacco
abhijjhālu hoti abhijjhāsahagatāya saññāya viharati byāpādavā
hoti byāpādasahagatāya saññāya viharati vihesavā hoti
vihesāsahagatāya saññāya viharati. Evarūpaṁ bhante saññāpaṭilābhaṁ
<pb n="3.153"/>
Sevato akusalā dhammā abhivaḍḍhanti kusalā dhammā parihāyanti.
<p n="214"/>Kathaṁrūpaṁ bhante saññāpaṭilābhaṁ sevato akusalā dhammā
parihāyanti kusalā dhammā abhivaḍḍhanti. Idha bhante ekacco
anabhijjhālu hoti anabhijjhāsahagatāya saññāya viharati abyāpādavā
hoti abyāpādasahagatāya saññāya viharati avihesavā hoti
avihesāsahagatāya saññāya viharati. Evarūpaṁ bhante saññāpaṭilābhaṁ
sevato akusalā dhammā parihāyanti kusalā dhammā abhivaḍḍhanti.
Saññāpaṭilābhaṁpahaṁ bhikkhave duvidhena vadāmi sevitabbampi asevitabbampi
tañca aññamaññaṁ saññāpaṭilābhanti iti yantaṁ vuttaṁ bhagavatā
idametaṁ <pb ed="P" n="3.52" set="M"/>paṭicca vuttaṁ.
<p n="215"/>Diṭṭhipaṭilābhaṁpahaṁ bhikkhave duvidhena vadāmi sevitabbampi
asevitabbampi tañca aññamaññaṁ diṭṭhipaṭilābhanti iti kho panetaṁ
vuttaṁ bhagavatā kiñcetaṁ paṭicca vuttaṁ. Yathārūpaṁ bhante
diṭṭhipaṭilābhaṁ sevato akusalā dhammā abhivaḍḍhanti kusalā dhammā
parihāyanti evarūpo diṭṭhipaṭilābho na sevitabbo. Yathārūpañca
kho bhante diṭṭhipaṭilābhaṁ sevato akusalā dhammā parihāyanti kusalā
dhammā abhivaḍḍhanti evarūpo diṭṭhipaṭilābho sevitabbo.
<p n="216"/>Kathaṁrūpaṁ bhante diṭṭhipaṭilābhaṁ sevato akusalā dhammā
abhivaḍḍhanti kusalā dhammā parihāyanti. Idha bhante ekacco
evaṁdiṭṭhiko hoti natthi dinnaṁ natthi yiṭṭhaṁ natthi hutaṁ natthi
<pb n="3.154"/>
Sukatadukkaṭānaṁ kammānaṁ phalaṁ vipāko natthi ayaṁ loko natthi
paro loko natthi mātā natthi pitā natthi sattā opapātikā
natthi loke samaṇabrāhmaṇā sammaggatā sammāpaṭipannā ye
imañca lokaṁ parañca lokaṁ sayaṁ abhiññā sacchikatvā pavedentīti.
Evarūpaṁ bhante diṭṭhipaṭilābhaṁ sevato akusalā dhammā abhivaḍḍhanti
kusalā dhammā parihāyanti.
<p n="217"/>Kathaṁrūpaṁ bhante diṭṭhipaṭilābhaṁ sevato akusalā dhammā
parihāyanti kusalā dhammā abhivaḍḍhanti. Idha bhante ekacco
evaṁdiṭṭhiko hoti atthi dinnaṁ atthi yiṭṭhaṁ atthi hutaṁ atthi
sukatadukkaṭānaṁ kammānaṁ phalaṁ vipāko atthi ayaṁ loko atthi
paro loko atthi mātā atthi pitā atthi sattā opapātikā
atthi loke samaṇabrāhmaṇā sammaggatā sammāpaṭipannā ye
imañca lokaṁ parañca lokaṁ sayaṁ abhiññā sacchikatvā pavedentīti.
Evarūpaṁ bhante diṭṭhipaṭilābhaṁ sevato akusalā dhammā parihāyanti
kusalā dhammā abhivaḍḍhanti. Diṭṭhipaṭilābhaṁpahaṁ bhikkhave duvidhena
vadāmi sevitabbampi asevitabbampi tañca aññamaññaṁ
diṭṭhipaṭilābhanti iti yantaṁ vuttaṁ bhagavatā idametaṁ paṭicca vuttaṁ.
<p n="218"/>Attabhāvapaṭilābhaṁpahaṁ bhikkhave duvidhena vadāmi sevitabbampi
asevitabbampi tañca aññamaññaṁ attabhāvapaṭilābhanti iti kho
panetaṁ <pb ed="P" n="3.53" set="M"/>vuttaṁ bhagavatā kiñcetaṁ paṭicca vuttaṁ. Yathārūpaṁ bhante
<pb n="3.155"/>
Attabhāvapaṭilābhaṁ sevato akusalā dhammā abhivaḍḍhanti kusalā
dhammā parihāyanti evarūpo attabhāvapaṭilābho na sevitabbo.
Yathārūpañca kho bhante attabhāvapaṭilābhaṁ sevato akusalā dhammā
parihāyanti kusalā dhammā abhivaḍḍhanti evarūpo attabhāvapaṭilābho
sevitabbo.
<p n="219"/>Kathaṁrūpaṁ bhante attabhāvapaṭilābhaṁ sevato akusalā dhammā
abhivaḍḍhanti kusalā dhammā parihāyanti. Sabyāpajjhaṁ bhante
attabhāvapaṭilābhaṁ abhinibbattassa <note n="1">Po. Ma. Yu. abhinibbattayato.</note> yato apariniṭṭhitabhāvāya akusalā
dhammā abhivaḍḍhanti kusalā dhammā parihāyanti.
<p n="220"/>Kathaṁrūpaṁ bhante attabhāvapaṭilābhaṁ sevato akusalā dhammā
parihāyanti kusalā dhammā abhivaḍḍhanti. Abyāpajjhaṁ bhante
attabhāvapaṭilābhaṁ abhinibbattassa yato pariniṭṭhitabhāvāya akusalā
dhammā parihāyanti kusalā dhammā abhivaḍḍhanti. Attabhāvapaṭilābhaṁpahaṁ
bhikkhave duvidhena vadāmi sevitabbampi asevitabbampi tañca
aññamaññaṁ attabhāvapaṭilābhanti iti yantaṁ vuttaṁ bhagavatā idametaṁ
paṭicca vuttaṁ. Imassa kho <note n="2">Po. Ma. Yu. haṁ.</note> bhante bhagavatā saṅkhittena bhāsitassa
vitthārena atthaṁ avibhattassa evaṁ vitthārena atthaṁ ājānāmīti.
<p n="221"/>Sādhu sādhu sārīputta sādhu <note n="3">Ma. Yu. etthantare  khosaddo atthi.</note> tvaṁ sārīputta imassa
mayā saṅkhittena bhāsitassa vitthārena atthaṁ avibhattassa evaṁ
vitthārena atthaṁ ājānāsi. Kāyasamācāraṁpahaṁ bhikkhave duvidhena
<pb n="3.156"/>
Vadāmi sevitabbampi asevitabbampi tañca aññamaññaṁ
kāyasamācāranti iti kho panetaṁ vuttaṁ mayā kiñcetaṁ paṭicca
vuttaṁ. Yathārūpaṁ sārīputta kāyasamācāraṁ sevato akusalā dhammā
abhivaḍḍhanti kusalā dhammā parihāyanti evarūpo kāyasamācāro
na sevitabbo. Yathārūpañca kho sārīputta kāyasamācāraṁ sevato
akusalā dhammā parihāyanti kusalā dhammā abhivaḍḍhanti evarūpo
kāyasamācāro <pb ed="P" n="3.54" set="M"/>sevitabbo.
<p n="222"/>Kathaṁrūpaṁ sārīputta kāyasamācāraṁ sevato akusalā dhammā
abhivaḍḍhanti kusalā dhammā parihāyanti. Idha sārīputta ekacco
pāṇātipātī hoti luddo lohitapāṇī hatapahate niviṭṭho
adayāpanno pāṇabhūtesu adinnādāyī kho pana hoti yantaṁ
parassa paravittūpakaraṇaṁ gāmagataṁ vā araññagataṁ vā taṁ adinnaṁ
theyyasaṅkhātaṁ ādātā hoti kāmesu micchācārī kho pana hoti yā
tā māturakkhitā piturakkhitā mātāpiturakkhitā bhāturakkhitā
bhaginirakkhitā ñātirakkhitā sassāmikā saparidaṇḍā antamaso
mālāguṇaparikkhittāpi tathārūpāsu cārittaṁ āpajjitā hoti.
Evarūpaṁ sārīputta kāyasamācāraṁ sevato akusalā dhammā abhivaḍḍhanti
kusalā dhammā parihāyanti.
<p n="223"/>Kathaṁrūpaṁ sārīputta kāyasamācāraṁ sevato akusalā dhammā
parihāyanti kusalā dhammā abhivaḍḍhanti. Idha sārīputta ekacco
<pb n="3.157"/>
Pāṇātipātaṁ pahāya pāṇātipātā paṭivirato hoti nihitadaṇḍo
nihitasattho lajjī dayāpanno sabbapāṇabhūtahitānukampī viharati
adinnādānaṁ pahāya adinnādānā paṭivirato hoti yantaṁ parassa
paravittūpakaraṇaṁ gāmagataṁ vā araññagataṁ vā taṁ adinnaṁ theyyasaṅkhātaṁ
na ādātā hoti kāmesu micchācāraṁ pahāya kāmesu micchācārā
paṭivirato hoti yā tā māturakkhitā piturakkhitā mātāpiturakkhitā
bhāturakkhitā bhaginirakkhitā ñātirakkhitā sassāmikā saparidaṇḍā
antamaso mālāguṇaparikkhittāpi tathārūpāsu na cārittaṁ āpajjitā
hoti. Evarūpaṁ sārīputta kāyasamācāraṁ sevato akusalā dhammā
parihāyanti kusalā dhammā abhivaḍḍhanti. Kāyasamācāraṁpahaṁ bhikkhave
duvidhena vadāmi sevitabbampi asevitabbampi tañca aññamaññaṁ
kāyasamācāranti iti yantaṁ vuttaṁ mayā idametaṁ paṭicca vuttaṁ.
<p n="224"/>Vacīsamācāraṁpahaṁ bhikkhave ... Manosamācāraṁpahaṁ bhikkhave
... Cittuppādaṁpahaṁ bhikkhave ... Saññāpaṭilābhaṁpahaṁ bhikkhave ...
Diṭṭhipaṭilābhaṁpahaṁ bhikkhave ... Attabhāvapaṭilābhaṁpahaṁ bhikkhave duvidhena
vadāmi sevitabbampi asevitabbampi tañca aññamaññaṁ
attabhāvapaṭilābhanti iti kho panetaṁ vuttaṁ mayā kiñcetaṁ paṭicca
vuttaṁ. Yathārūpaṁ sārīputta attabhāvapaṭilābhaṁ sevato akusalā
dhammā abhivaḍḍhanti kusalā dhammā parihāyanti evarūpo
attabhāvapaṭilābho na sevitabbo. Yathārūpañca kho sārīputta
<pb n="3.158"/>
Attabhāvapaṭilābhaṁ sevato akusalā dhammā parihāyanti kusalā
dhammā abhivaḍḍhanti evarūpo attabhāvapaṭilābho sevitabbo.
<p n="225"/>Kathaṁrūpaṁ sārīputta attabhāvapaṭilābhaṁ sevato akusalā
dhammā abhivaḍḍhanti kusalā dhammā parihāyanti. Sabyāpajjhaṁ
sārīputta attabhāvapaṭilābhaṁ abhinibbattassa yato apariniṭṭhitabhāvāya
akusalā dhammā abhivaḍḍhanti kusalā dhammā parihāyanti.
<p n="226"/>Kathaṁrūpaṁ sārīputta attabhāvapaṭilābhaṁ sevato akusalā
dhammā parihāyanti kusalā dhammā abhivaḍḍhanti. Abyāpajjhaṁ
sārīputta attabhāvapaṭilābhaṁ abhinibbattassa yato pariniṭṭhitabhāvāya
akusalā dhammā parihāyanti kusalā dhammā abhivaḍḍhanti. Attabhāvapaṭilābhaṁpahaṁ
bhikkhave duvidhena vadāmi sevitabbampi asevitabbampi
tañca aññamaññaṁ attabhāvapaṭilābhanti iti yantaṁ vuttaṁ mayā
idametaṁ paṭicca vuttaṁ. Imassa kho sārīputta mayā saṅkhittena
bhāsitassa <note n="1">Po. Ma. Yu. etthantare evaṁsaddo atthi.</note> vitthārena atthaṁ avibhattassa evaṁ vitthārena attho
daṭṭhabbo.
<p n="227"/>Cakkhuviññeyyaṁ rūpaṁpahaṁ sārīputta duvidhena vadāmi
sevitabbampi asevitabbampi sotaviññeyyaṁ saddaṁpahaṁ sārīputta
duvidhena vadāmi sevitabbampi asevitabbampi ghānaviññeyyaṁ gandhaṁpahaṁ
sārīputta duvidhena vadāmi sevitabbampi asevitabbampi jivhāviññeyyaṁ
rasaṁpahaṁ sārīputta duvidhena vadāmi sevitabbampi asevitabbampi
<pb n="3.159"/>
Kāyaviññeyyaṁ phoṭṭhabbaṁpahaṁ sārīputta duvidhena vadāmi sevitabbampi
asevitabbampi manoviññeyyaṁ dhammaṁpahaṁ sārīputta duvidhena vadāmi
sevitabbampi asevitabbampi.
<p n="228"/>Evaṁ vutte āyasmā sārīputto bhagavantaṁ etadavoca
imassa kho bhante bhagavatā saṅkhittena bhāsitassa vitthārena atthaṁ
avibhattassa evaṁ <pb ed="P" n="3.56" set="M"/>vitthārena atthaṁ ājānāmi cakkhuviññeyyaṁ rūpaṁpahaṁ
sārīputta duvidhena vadāmi sevitabbampi asevitabbampīti iti kho
panetaṁ vuttaṁ bhagavatā kiñcetaṁ paṭicca vuttaṁ. Yathārūpaṁ bhante
cakkhuviññeyyaṁ rūpaṁ sevato akusalā dhammā abhivaḍḍhanti kusalā
dhammā parihāyanti evarūpaṁ cakkhuviññeyyaṁ rūpaṁ na sevitabbaṁ.
Yathārūpañca kho bhante cakkhuviññeyyaṁ rūpaṁ sevato akusalā dhammā
parihāyanti kusalā dhammā abhivaḍḍhanti evarūpaṁ cakkhuviññeyyaṁ
rūpaṁ sevitabbaṁ. Cakkhuviññeyyaṁ rūpaṁpahaṁ sārīputta duvidhena vadāmi
sevitabbampi asevitabbampīti iti yantaṁ vuttaṁ bhagavatā idametaṁ
paṭicca vuttaṁ .pe. Evarūpo sotaviññeyyo saddo <pb ed="P" n="3.57" set="M"/>na sevitabbo
.pe. Evarūpo sotaviññeyyo saddo sevitabbo .pe. Evarūpo
ghānaviññeyyo gandho na sevitabbo .pe. Evarūpo
ghānaviññeyyo gandho sevitabbo .pe. Evarūpo jivhāviññeyyo
raso na sevitabbo .pe. Evarūpo jivhāviññeyyo sevitabbo
.pe. Evarūpo kāyaviññeyyo phoṭṭhabbo na sevitabbo .pe.
<pb n="3.160"/>
Evarūpo kāyaviññeyyo phoṭṭhabbo sevitabbo .pe. Manoviññeyyaṁ
dhammaṁpahaṁ sārīputta duvidhena vadāmi sevitabbampi asevitabbampi
iti kho panetaṁ vuttaṁ bhagavatā kiñcetaṁ paṭicca vuttaṁ.
Yathārūpaṁ bhante manoviññeyyaṁ dhammaṁ <pb ed="P" n="3.58" set="M"/>sevato akusalā dhammā
abhivaḍḍhanti kusalā dhammā parihāyanti evarūpo manoviññeyyo
dhammo na sevitabbo. Yathārūpañca kho bhante manoviññeyyaṁ dhammaṁ
sevato akusalā dhammā parihāyanti kusalā dhammā abhivaḍḍhanti
evarūpo manoviññeyyo dhammo sevitabbo. Manoviññeyyaṁ
dhammaṁpahaṁ sārīputta duvidhena vadāmi sevitabbampi asevitabbampīti iti
yantaṁ vuttaṁ bhagavatā idametaṁ paṭicca vuttaṁ. Imassa kho
bhante bhagavatā saṅkhittena bhāsitassa vitthārena atthaṁ avibhattassa
evaṁ vitthārena atthaṁ ājānāmīti.
<p n="229"/>Sādhu sādhu sārīputta sādhu kho tvaṁ sārīputta imassa
mayā saṅkhittena bhāsitassa vitthārena atthaṁ avibhattassa evaṁ
vitthārena atthaṁ ājānāsi. Cakkhuviññeyyaṁ rūpaṁpahaṁ sārīputta
duvidhena vadāmi sevitabbampi asevitabbampīti iti kho panetaṁ vuttaṁ
mayā kiñcetaṁ paṭicca vuttaṁ. Yathārūpaṁ sārīputta cakkhuviññeyyaṁ
rūpaṁ sevato akusalā dhammā abhivaḍḍhanti kusalā dhammā parihāyanti
evaṁ cakkhuviññeyyaṁ rūpaṁ na sevitabbaṁ. Yathārūpañca kho sārīputta
cakkhuviññeyyaṁ rūpaṁ sevato akusalā dhammā parihāyanti kusalā
<pb n="3.161"/>
Dhammā abhivaḍḍhanti evarūpaṁ cakkhuviññeyyaṁ rūpaṁ sevitabbaṁ. Cakkhuviññeyyaṁ
rūpaṁpahaṁ sārīputta duvidhena vadāmi sevitabbampi asevitabbampīti
iti yantaṁ vuttaṁ mayā idametaṁ paṭicca vuttaṁ .pe.
Evarūpo sotaviññeyyo saddo na sevitabbo .pe. Evarūpo
sotaviññeyyo saddo sevitabbo .pe. Evarūpo ghānaviññeyyo
gandho na sevitabbo .pe. Evarūpo ghānaviññeyyo gandho
sevitabbo .pe. Evarūpo jivhāviññeyyo raso na sevitabbo
.pe. Evarūpo jivhāviññeyyo raso sevitabbo .pe. Evarūpo
kāyaviññeyyo phoṭṭhabbo na sevitabbo .pe. Evarūpo
kāyaviññeyyo phoṭṭhabbo sevitabbo .pe. Manoviññeyyaṁ dhammaṁpahaṁ
sārīputta duvidhena vadāmi sevitabbampi asevitabbampīti iti kho panetaṁ
vuttaṁ mayā kiñcetaṁ paṭicca vuttaṁ. Yathārūpaṁ sārīputta
manoviññeyyaṁ dhammaṁ sevato akusalā dhammā abhivaḍḍhanti kusalā
dhammā parihāyanti evarūpo manoviññeyyo dhammo na sevitabbo.
Yathārūpañca kho sārīputta manoviññeyyaṁ dhammaṁ sevato akusalā dhammā
parihāyanti kusalā dhammā abhivaḍḍhanti evarūpo manoviññeyyo
dhammo sevitabbo. Manoviññeyyaṁ dhammaṁpahaṁ sārīputta duvidhena
vadāmi sevitabbampi asevitabbampīti iti yantaṁ vuttaṁ mayā idametaṁ
paṭicca vuttaṁ. Imassa kho sārīputta mayā saṅkhittena bhāsitassa
evaṁ vitthārena attho daṭṭhabbo.
<pb n="3.162"/>
<p n="230"/>Cīvaraṁpahaṁ sārīputta duvidhena vadāmi sevitabbampi
asevitabbampi piṇḍapātaṁpahaṁ sārīputta duvidhena vadāmi sevitabbampi
asevitabbampi senāsanaṁpahaṁ sārīputta duvidhena vadāmi sevitabbampi
asevitabbampi gāmaṁpahaṁ sārīputta duvidhena vadāmi sevitabbampi
asevitabbampi nigamaṁpahaṁ sārīputta duvidhena vadāmi sevitabbampi
asevitabbampi nagaraṁpahaṁ sārīputta duvidhena vadāmi sevitabbampi
asevitabbampi janapadaṁpahaṁ sārīputta duvidhena vadāmi sevitabbampi
asevitabbampi puggalaṁpahaṁ sārīputta duvidhena vadāmi sevitabbampi
asevitabbampīti. <pb ed="P" n="3.59" set="M"/>
<p n="231"/>Evaṁ vutte āyasmā sārīputto bhagavantaṁ etadavoca
imassa kho ahaṁ bhante bhagavatā saṅkhittena bhāsitassa vitthārena
atthaṁ avibhattassa evaṁ vitthārena atthaṁ ājānāmi cīvaraṁpahaṁ
sārīputta duvidhena vadāmi sevitabbampi asevitabbampīti iti kho
panetaṁ vuttaṁ bhagavatā kiñcetaṁ paṭicca vuttaṁ. Yathārūpaṁ bhante
cīvaraṁ sevato akusalā dhammā abhivaḍḍhanti kusalā dhammā parihāyanti
evarūpaṁ cīvaraṁ na sevitabbaṁ. Yathārūpañca kho bhante cīvaraṁ sevato
akusalā dhammā parihāyanti kusalā dhammā abhivaḍḍhanti evarūpaṁ
cīvaraṁ sevitabbaṁ. Cīvaraṁpahaṁ sārīputta duvidhena vadāmi sevitabbampi
asevitabbampīti iti yantaṁ vuttaṁ bhagavatā idametaṁ paṭicca vuttaṁ
.pe. Evarūpo piṇḍapāto na sevitabbo .pe. Evarūpo
<pb n="3.163"/>
Piṇḍapāto sevitabbo .pe. Evarūpaṁ senāsanaṁ na sevitabbaṁ .pe.
Evarūpaṁ senāsanaṁ sevitabbaṁ .pe. Evarūpo gāmo na sevitabbo
.pe. Evarūpo gāmo sevitabbo .pe. Evarūpo nigamo na
sevitabbo .pe. Evarūpo nigamo sevitabbo .pe. Evarūpaṁ
nagaraṁ na sevitabbaṁ .pe. Evarūpaṁ nagaraṁ sevitabbaṁ .pe.
Evarūpo janapado na sevitabbo .pe. Evarūpo janapado
sevitabbo .pe. Puggalaṁpahaṁ sārīputta duvidhena vadāmi sevitabbampi
asevitabbampīti iti kho panetaṁ vuttaṁ bhagavatā kiñcetaṁ paṭicca
vuttaṁ. Yathārūpaṁ bhante puggalaṁ sevato akusalā dhammā abhivaḍḍhanti
kusalā dhammā parihāyanti evarūpo puggalo na sevitabbo.
Yathārūpañca kho bhante puggalaṁ sevato akusalā dhammā parihāyanti
kusalā dhammā abhivaḍḍhanti evarūpo puggalo sevitabbo.
Puggalaṁpahaṁ sārīputta duvidhena vadāmi sevitabbampi asevitabbampīti
iti yantaṁ vuttaṁ bhagavatā idametaṁ paṭicca vuttanti. Imassa
kho ahaṁ bhante <note n="1">Ma. Yu. bhagavatā.</note> saṅkhittena bhāsitassa vitthārena atthaṁ avibhattassa
evaṁ vitthārena atthaṁ ājānāmīti.
<p n="232"/>Sādhu sādhu sārīputta sādhu kho tvaṁ sārīputta imassa
mayā saṅkhittena bhāsitassa vitthārena atthaṁ avibhattassa evaṁ
vitthārena <pb ed="P" n="3.60" set="M"/>atthaṁ ājānāsi. Cīvaraṁpahaṁ sārīputta duvidhena vadāmi
sevitabbampi asevitabbampīti iti kho panetaṁ vuttaṁ mayā kiñcetaṁ
<pb n="3.164"/>
Paṭicca vuttaṁ. Yathārūpaṁ sārīputta cīvaraṁ sevato akusalā dhammā
abhivaḍḍhanti kusalā dhammā parihāyanti evarūpaṁ cīvaraṁ na
sevitabbaṁ. Yathārūpañca kho sārīputta cīvaraṁ sevato akusalā dhammā
parihāyanti kusalā dhammā abhivaḍḍhanti evarūpaṁ cīvaraṁ sevitabbaṁ.
Cīvaraṁpahaṁ sārīputta duvidhena vadāmi sevitabbampi asevitabbampīti
iti yantaṁ vuttaṁ mayā idametaṁ paṭicca vuttaṁ .pe. Evarūpo
piṇḍapāto na sevitabbo .pe. Evarūpo piṇḍapāto
sevitabbo .pe. Evarūpaṁ senāsanaṁ na sevitabbaṁ .pe. Evarūpaṁ
senāsanaṁ sevitabbaṁ .pe. Evarūpo gāmo na sevitabbo .pe.
Evarūpo gāmo sevitabbo .pe. Evarūpo nigamo na sevitabbo
.pe. Evarūpo nigamo sevitabbo .pe. Evarūpo janapado na
sevitabbo .pe. Evarūpo janapado sevitabbo .pe. Puggalaṁpahaṁ
sārīputta duvidhena vadāmi sevitabbampi asevitabbampīti iti kho
panetaṁ vuttaṁ mayā kiñcetaṁ paṭicca vuttaṁ. Yathārūpaṁ sārīputta
puggalaṁ sevato akusalā dhammā abhivaḍḍhanti kusalā dhammā
parihāyanti evarūpo puggalo na sevitabbo. Yathārūpañca kho
sārīputta puggalaṁ sevato akusalā dhammā parihāyanti kusalā
dhammā abhivaḍḍhanti evarūpo puggalo sevitabbo. Puggalaṁpahaṁ
sārīputta duvidhena vadāmi sevitabbampi asevitabbampīti iti yantaṁ
vuttaṁ mayā idametaṁ paṭicca vuttaṁ. Imassa kho sārīputta
<pb n="3.165"/>
Mayā saṅkhittena bhāsitassa evaṁ vitthārena attho daṭṭhabbo.
<p n="233"/>Sabbepi ce sārīputta khattiyā imassa mayā saṅkhittena
bhāsitassa evaṁ vitthārena atthaṁ ājāneyyuṁ sabbesānaṁpassa <note n="1">Ma. sabbesānampissa.</note> khattiyānaṁ
dīgharattaṁ hitāya sukhāya. Sabbepi ce sārīputta brāhmaṇā ...
Sabbepi ce sārīputta vessā ... Sabbepi ce sārīputta suddā
imassa mayā saṅkhittena bhāsitassa evaṁ vitthārena atthaṁ ājāneyyuṁ
sabbesānaṁpassa suddānaṁ dīgharattaṁ hitāya sukhāya. Sadevako cepi
sārīputta loko samārako sabrahmako sassamaṇabrāhmaṇī pajā
sadevamanussā imassa mayā saṅkhittena bhāsitassa evaṁ vitthārena
atthaṁ ājāneyya sadevakassapassa lokassa samārakassa sabrahmakassa
sassamaṇabrāhmaṇiyā pajāya sadevamanussāya dīgharattaṁ hitāya
sukhāyāti.
Idamavoca bhagavā attamano āyasmā sārīputto bhagavato
bhāsitaṁ abhinandīti.
Sevitabbāsevitabbasuttaṁ niṭṭhitaṁ catutthaṁ.
</xml>