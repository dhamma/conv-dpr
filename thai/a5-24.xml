<xml src="a5-24.xml">
<readunit id="a5-24">(24) 4. āvāsikavaggo</readunit>
<p rend="subhead" sid="1">1, āvāsikasuttaṃ</p>
<pb n="5.290"/>
Āvāsikavaggo catuttho
<p n="231"/>Pañcahi bhikkhave dhammehi samannāgato āvāsiko bhikkhu
abhāvanīyo hoti katamehi pañcahi na ākappasampanno hoti
na vattasampanno na bahussuto hoti na sutadharo na paṭisallekhitā
hoti na paṭisallānārāmo na kalyāṇārāmo <note n="1">Ma. Yu. ayaṁ pāṭho na dissati.</note> na kalyāṇavāco
hoti na kalyāṇavākkaraṇo duppañño hoti jaḷo eḷamūgo imehi
kho bhikkhave pañcahi dhammehi samannāgato āvāsiko bhikkhu abhāvanīyo
hoti. Pañcahi bhikkhave dhammehi samannāgato āvāsiko bhikkhu
bhāvanīyo hoti katamehi pañcahi <pb ed="P" n="3.262" set="A"/>ākappasampanno hoti vattasampanno
bahussuto hoti sutadharo paṭisallekhitā hoti paṭisallānārāmo
kalyāṇārāmo <note n="1">Ma. Yu. ayaṁ pāṭho na dissati.</note> kalyāṇavāco hoti kalyāṇavākkaraṇo paññavā
hoti ajaḷo aneḷamūgo imehi kho bhikkhave pañcahi dhammehi
samannāgato āvāsiko bhikkhu bhāvanīyo hotīti.
<p rend="subhead" sid="2">2, piyasuttaṃ</p>
<p n="232"/>Pañcahi bhikkhave dhammehi samannāgato āvāsiko bhikkhu
sabrahmacārīnaṁ piyo ca hoti manāpo ca garu ca bhāvanīyo ca
katamehi pañcahi sīlavā hoti pātimokkhasaṁvarasaṁvuto viharati
ācāragocarasampanno aṇumattesu vajjesu bhayadassāvī samādāya sikkhati
sikkhāpadesu bahussuto hoti sutadharo sutasannicayo ye te dhammā
ādikalyāṇā majjhekalyāṇā pariyosānakalyāṇā sātthaṁ sabyañjanaṁ
<pb n="5.291"/>
Kevalaparipuṇṇaṁ parisuddhaṁ brahmacariyaṁ abhivadanti tathārūpāssa dhammā
bahussutā honti dhatā vacasā paricitā manasānupekkhitā diṭṭhiyā
suppaṭividdhā kalyāṇavāco hoti kalyāṇavākkaraṇo poriyā vācāya
samannāgato vissaṭṭhāya anelagaḷāya atthassa viññāpaniyā catunnaṁ
jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti
akicchalābhī akasiralābhī āsavānaṁ khayā <note n="1">Po. āsavānañca.</note> anāsavaṁ cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
viharati imehi kho bhikkhave pañcahi dhammehi samannāgato āvāsiko
bhikkhu sabrahmacārīnaṁ piyo ca hoti manāpo ca garu ca bhāvanīyo cāti.
<p rend="subhead" sid="3">3, sobhanasuttaṃ</p>
<p n="233"/>Pañcahi bhikkhave dhammehi samannāgato āvāsiko bhikkhu
āvāsaṁ sobheti katamehi pañcahi <pb ed="P" n="3.263" set="A"/>sīlavā hoti .pe. Sikkhati
sikkhāpadesu bahussuto hoti .pe. Diṭṭhiyā suppaṭividdhā
kalyāṇavāco hoti kalyāṇavākkaraṇo poriyā vācāya samannāgato
vissaṭṭhāya anelagaḷāya atthassa viññāpaniyā paṭibalo hoti
upasaṅkamantaṁ <note n="2">Ma. Yu. upasaṅkamante.</note> dhammiyā kathāya sandassetuṁ samādapetuṁ samuttejetuṁ
sampahaṁsetuṁ catunnaṁ jhānānaṁ ābhicetasikānaṁ diṭṭhadhammasukhavihārānaṁ
nikāmalābhī hoti akicchalābhī akasiralābhī imehi kho bhikkhave pañcahi
dhammehi samannāgato āvāsiko bhikkhu āvāsaṁ sobhetīti.
<p rend="subhead" sid="4">4, bahūpakārasuttaṃ</p>
<p n="234"/>Pañcahi bhikkhave dhammehi samannāgato āvāsiko bhikkhu
<pb n="5.292"/>
Āvāsassa bahūpakāro hoti katamehi pañcahi sīlavā hoti .pe.
Samādāya sikkhati sikkhāpadesu bahussuto hoti .pe. Diṭṭhiyā
suppaṭividdhā khaṇḍaphullaṁ paṭisaṅkharoti mahā kho pana bhikkhusaṅgho
abhikkanto nānāverajjakā bhikkhū gihīnaṁ upasaṅkamitvā āroceti
mahā kho āvuso bhikkhusaṅgho abhikkanto nānāverajjakā bhikkhū karotha
puññāni samayo puññāni kātunti catunnaṁ jhānānaṁ ābhicetasikānaṁ
diṭṭhadhammasukhavihārānaṁ nikāmalābhī hoti akicchalābhī akasiralābhī imehi
kho bhikkhave pañcahi dhammehi samannāgato āvāsiko bhikkhu āvāsassa
bahūpakāro hotīti.
<p rend="subhead" sid="5">5, anukampasuttaṃ</p>
<p n="235"/>Pañcahi bhikkhave dhammehi samannāgato āvāsiko bhikkhu
gihiṁ <note n="1">Ma. Yu. gihīnaṁ.</note> anukampati katamehi pañcahi adhisīlesu <note n="2">Ma. Yu. adhisīle.</note> samādapeti dhammadassane
niveseti gilānake upasaṅkamitvā satiṁ uppādeti arahaggataṁ
āyasmanto satiṁ upaṭṭhāpethāti mahā kho pana bhikkhusaṅgho
abhikkanto nānāverajjakā bhikkhū gihīnaṁ upasaṅkamitvā āroceti
mahā kho āvuso bhikkhusaṅgho abhikkanto nānāverajjakā bhikkhū karotha
puññāni samayo puññāni kātunti yaṁ kho panassa bhojanaṁ denti
lūkhaṁ vā paṇītaṁ vā taṁ attanā paribhuñjati saddhādeyyaṁ na
vinipāteti imehi kho bhikkhave pañcahi dhammehi samannāgato āvāsiko
bhikkhu gihiṁ <note n="1">Ma. Yu. gihīnaṁ.</note> anukampatīti.
<p rend="subhead" sid="6">6, paṭhamāvaṇṇārahasuttaṃ</p>
<pb n="5.293"/>
<p n="236"/>Pañcahi bhikkhave dhammehi samannāgato āvāsiko bhikkhu
yathābhataṁ nikkhitto evaṁ niraye katamehi pañcahi ananuvicca
apariyogāhetvā avaṇṇārahassa vaṇṇaṁ bhāsati ananuvicca
apariyogāhetvā vaṇṇārahassa avaṇṇaṁ bhāsati ananuvicca apariyogāhetvā
appasādanīye ṭhāne pasādaṁ upadaṁseti ananuvicca apariyogāhetvā
pasādanīye ṭhāne appasādaṁ upadaṁseti saddhādeyyaṁ vinipāteti.
Imehi kho bhikkhave pañcahi dhammehi samannāgato āvāsiko bhikkhu
yathābhataṁ nikkhitto evaṁ niraye. Pañcahi bhikkhave dhammehi samannāgato
āvāsiko bhikkhu yathābhataṁ nikkhitto evaṁ sagge katamehi pañcahi
anuvicca pariyogāhetvā avaṇṇārahassa avaṇṇaṁ bhāsati anuvicca
pariyogāhetvā vaṇṇārahassa vaṇṇaṁ bhāsati anuvicca
pariyogāhetvā appasādanīye ṭhāne appasādaṁ upadaṁseti anuvicca
pariyogāhetvā pasādanīye ṭhāne pasādaṁ upadaṁseti saddhādeyyaṁ
na vinipāteti imehi kho bhikkhave pañcahi dhammehi samannāgato
āvāsiko bhikkhu yathābhataṁ nikkhitto evaṁ saggeti.
<p rend="subhead" sid="7">7, dutiyāvaṇṇārahasuttaṃ</p>
<p n="237"/><pb ed="P" n="3.265" set="A"/>Pañcahi bhikkhave dhammehi samannāgato āvāsiko bhikkhu
yathābhataṁ nikkhitto evaṁ niraye katamehi pañcahi ananuvicca
apariyogāhetvā avaṇṇārahassa vaṇṇaṁ bhāsati ananuvicca
apariyogāhetvā vaṇṇārahassa avaṇṇaṁ bhāsati āvāsamaccharī hoti
āvāsapaligedhī kulamaccharī hoti kulapaligedhī saddhādeyyaṁ vinipāteti
<pb n="5.294"/>
Imehi kho .pe. Pañcahi bhikkhave dhammehi samannāgato āvāsiko
bhikkhu yathābhataṁ nikkhitto evaṁ sagge katamehi pañcahi anuvicca
pariyogāhetvā avaṇṇārahassa avaṇṇaṁ bhāsati anuvicca
pariyogāhetvā vaṇṇārahassa vaṇṇaṁ bhāsati na āvāsamaccharī hoti
na āvāsapaligedhī na kulamaccharī hoti na kulapaligedhī saddhādeyyaṁ na
vinipāteti imehi kho .pe.
<p rend="subhead" sid="8">8, tatiyāvaṇṇārahasuttaṃ</p>
<p n="238"/>Pañcahi bhikkhave dhammehi samannāgato āvāsiko bhikkhu
yathābhataṁ nikkhitto evaṁ niraye katamehi pañcahi ananuvicca apariyogāhetvā
avaṇṇārahassa vaṇṇaṁ bhāsati ananuvicca apariyogāhetvā
vaṇṇārahassa avaṇṇaṁ bhāsati āvāsamaccharī hoti kulamaccharī
hoti lābhamaccharī hoti imehi kho .pe. Pañcahi bhikkhave
dhammehi samannāgato āvāsiko bhikkhu yathābhataṁ nikkhitto evaṁ sagge
katamehi pañcahi anuvicca pariyogāhetvā avaṇṇārahassa avaṇṇaṁ
bhāsati anuvicca pariyogāhetvā vaṇṇārahassa vaṇṇaṁ bhāsati <pb ed="P" n="3.266" set="A"/>na
āvāsamaccharī hoti na kulamaccharī hoti na lābhamaccharī hoti
imehi kho .pe.
<p rend="subhead" sid="9">9, paṭhamamacchariyasuttaṃ</p>
<p n="239"/>Pañcahi bhikkhave dhammehi samannāgato āvāsiko bhikkhu
yathābhataṁ nikkhitto evaṁ niraye katamehi pañcahi āvāsamaccharī
hoti kulamaccharī hoti lābhamaccharī hoti vaṇṇamaccharī hoti
saddhādeyyaṁ vinipāteti imehi kho .pe. Pañcahi bhikkhave
<pb n="5.295"/>
Dhammehi samannāgato āvāsiko bhikkhu yathābhataṁ nikkhitto evaṁ sagge
katamehi pañcahi na āvāsamaccharī hoti na kulamaccharī hoti
na lābhamaccharī hoti na vaṇṇamaccharī hoti saddhādeyyaṁ na
vinipāteti imehi kho .pe.
<p rend="subhead" sid="10">10, dutiyamacchariyasuttaṃ</p>
<p n="240"/>Pañcahi bhikkhave dhammehi samannāgato āvāsiko bhikkhu
yathābhataṁ nikkhitto evaṁ niraye katamehi pañcahi āvāsamaccharī
hoti kulamaccharī hoti lābhamaccharī hoti vaṇṇamaccharī hoti
dhammamaccharī hoti imehi kho .pe. Pañcahi bhikkhave dhammehi
samannāgato āvāsiko bhikkhu yathābhataṁ nikkhitto evaṁ sagge katamehi
pañcahi na āvāsamaccharī hoti na kulamaccharī hoti na
lābhamaccharī <pb ed="P" n="3.267" set="A"/>hoti na vaṇṇamaccharī hoti na dhammamaccharī hoti
imehi kho .pe.
Āvāsikavaggo catuttho.
Tassuddānaṁ
āvāsiko appiyasobhanā ca <note n="1">Ma. āvāsiko piyo ca sobhano. Yu. āvāsikopi yo ca sobhanā.</note> bahūpakāro anukampako ca
yathābhatañcāpi avaṇṇagedhā <note n="2">Ma. tayo  ca vaṇṇārahā ceva macchariyā duvepi cāti. Yu. yathābhataṁ avaṇṇaṁ ca catukkamaccharīyena  cāti.</note> catukkamaccherapañcakena cāti <note n="2">Ma. tayo  ca vaṇṇārahā ceva macchariyā duvepi cāti. Yu. yathābhataṁ avaṇṇaṁ ca catukkamaccharīyena  cāti.</note>.
</xml>