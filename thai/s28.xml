<xml src="s28.xml">
<pgroup id="s28"/>
<readunit id="s28">7. sāriputtasaṃyuttaṃ</readunit>
<p rend="subhead" sid="1">1, vivekajasuttaṃ</p>
<pb n="3.291"/>
Sārīputtasaṁyuttaṁ
<p n="508"/>Ekaṁ samayaṁ āyasmā sārīputto sāvatthiyaṁ viharati
jetavane anāthapiṇḍikassa ārāme. Atha kho āyasmā sārīputto
pubbaṇhasamayaṁ nivāsetvā pattacīvaramādāya sāvatthiṁ <note n="1">Po. sāvatthiyaṁ.</note> piṇḍāya pāvisi
sāvatthiyaṁ piṇḍāya caritvā pacchābhattaṁ piṇḍapātapaṭikkanto yena
andhavanaṁ tenupasaṅkami divāvihārāya andhavanaṁ ajjhogāhetvā
aññatarasmiṁ rukkhamūle divāvihāraṁ <note n="2">Po. divāvihāratthāya.</note> nisīdi. Atha kho āyasmā
sārīputto sāyaṇhasamayaṁ paṭisallānā vuṭṭhito yena jetavanaṁ anāthapiṇḍikassa
ārāmo tenupasaṅkami. Addasā kho āyasmā ānando
āyasmantaṁ sārīputtaṁ dūratova āgacchantaṁ disvāna āyasmantaṁ
sārīputtaṁ etadavoca vippasannāni kho te āvuso sārīputta
indriyāni parisuddho mukhavaṇṇo pariyodāto katamenāyasmā
sārīputto ajja vihārena vihāsīti. Idhāhaṁ āvuso vivicceva
kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ
paṭhamaṁ jhānaṁ upasampajja viharāmi. Tassa mayhaṁ āvuso na
evaṁ hoti ahaṁ paṭhamaṁ jhānaṁ samāpajjāmīti vā ahaṁ paṭhamaṁ
jhānaṁ samāpannoti vā ahaṁ paṭhamā jhānā vuṭṭhitoti vāti.
Tathā hi panāyasmato sārīputtassa dīgharattaṁ ahaṅkāramamaṅkāramānānusayā
susamūhatā tasmā āyasmato sārīputtassa na evaṁ hoti
<pb n="3.292"/>
Ahaṁ paṭhamaṁ jhānaṁ samāpajjāmīti vā ahaṁ paṭhamaṁ jhānaṁ samāpannoti
vā ahaṁ paṭhamā jhānā vuṭṭhitoti vāti.
<p rend="subhead" sid="2">2, avitakkasuttaṃ</p>
<p n="509"/>Sāvatthī. Addasā kho āyasmā ānando .pe.
Āyasmantaṁ sārīputtaṁ etadavoca vippasannāni kho te āvuso
sārīputta indriyāni parisuddho mukhavaṇṇo pariyodāto
katamenāyasmā sārīputto ajja vihārena vihāsīti. Idhāhaṁ āvuso
vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ
avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharāmi.
Tassa mayhaṁ āvuso na evaṁ hoti ahaṁ dutiyaṁ jhānaṁ samāpajjāmīti
vā ahaṁ dutiyaṁ jhānaṁ samāpannoti vā ahaṁ dutiyā <note n="1">Po. Yu. dutiyajjhānā.</note> jhānā
vuṭṭhitoti vāti. Tathā hi panāyasmato sārīputtassa dīgharattaṁ
ahaṅkāramamaṅkāramānānusayā susamūhatā tasmā āyasmato <pb ed="P" n="3.237" set="S"/>sārīputtassa
na evaṁ hoti ahaṁ dutiyaṁ jhānaṁ samāpajjāmīti vā ahaṁ
dutiyaṁ jhānaṁ samāpannoti vā ahaṁ dutiyā jhānā vuṭṭhitoti vāti.
<p rend="subhead" sid="3">3, pītisuttaṃ</p>
<p n="510"/>Sāvatthī. Addasā kho āyasmā ānando .pe.
Vippasannāni kho te āvuso sārīputta indriyāni parisuddho
mukhavaṇṇo pariyodāto katamenāyasmā sārīputto ajja vihārena
vihāsīti. Idhāhaṁ āvuso pītiyā ca virāgā upekkhako ca viharāmi
sato ca sampajāno sukhañca kāyena paṭisaṁvedemi yantaṁ ariyā
ācikkhanti upekkhako satimā sukhavihārīti tatiyaṁ jhānaṁ
<pb n="3.293"/>
Upasampajja viharāmi. Tassa mayhaṁ āvuso na evaṁ hoti ahaṁ
tatiyaṁ jhānaṁ samāpajjāmīti vā ahaṁ tatiyaṁ jhānaṁ samāpannoti vā
ahaṁ tatiyā jhānā vuṭṭhitoti vāti. Tathā hi panāyasmato sārīputtassa
dīgharattaṁ ahaṅkāramamaṅkāramānānusayā susamūhatā tasmā
āyasmato sārīputtassa na evaṁ hoti ahaṁ tatiyaṁ jhānaṁ samāpajjāmīti
vā ahaṁ tatiyaṁ jhānaṁ samāpannoti vā ahaṁ tatiyā jhānā
vuṭṭhitoti vāti.
<p rend="subhead" sid="4">4, upekkhāsuttaṃ</p>
<p n="511"/>Sāvatthī. Addasā kho āyasmā ānando .pe.
Vippasannāni kho te āvuso sārīputta indriyāni parisuddho
mukhavaṇṇo pariyodāto katamenāyasmā sārīputto ajja vihārena
vihāsīti. Idhāhaṁ āvuso sukhassa ca pahānā dukkhassa ca pahānā
pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ
catutthaṁ jhānaṁ upasampajja viharāmi. Tassa mayhaṁ
āvuso na evaṁ hoti ahaṁ catutthaṁ jhānaṁ samāpajjāmīti vā
ahaṁ catutthaṁ jhānaṁ samāpannoti vā ahaṁ catutthā jhānā
vuṭṭhitoti vāti. Tathā hi panāyasmato sārīputtassa dīgharattaṁ
ahaṅkāramamaṅkāramānānusayā susamūhatā tasmā āyasmato sārīputtassa
na evaṁ hoti ahaṁ catutthaṁ jhānaṁ samāpajjāmīti vā
ahaṁ catutthaṁ jhānaṁ samāpannoti vā ahaṁ catutthā jhānā
vuṭṭhitoti vāti.
<p rend="subhead" sid="5">5, ākāsānañcāyatanasuttaṃ</p>
<pb n="3.294"/>
<p n="512"/>Sāvatthī. Addasā kho āyasmā ānando .pe.
Idhāhaṁ āvuso sabbaso rūpasaññānaṁ samatikkamā paṭighasaññānaṁ
atthaṅgamā nānattasaññānaṁ amanasikārā ananto ākāsoti
ākāsānañcāyatanaṁ <pb ed="P" n="3.238" set="S"/>upasampajja viharāmi .pe. Vuṭṭhitoti vāti.
<p rend="subhead" sid="6">6, viññāṇañcāyatanasuttaṃ</p>
<p n="513"/>Sāvatthī. Addasā kho āyasmā ānando .pe.
Idhāhaṁ āvuso sabbaso ākāsānañcāyatanaṁ samatikkamma anantaṁ
viññāṇanti viññāṇañcāyatanaṁ upasampajja viharāmi .pe.
Vuṭṭhitoti vāti.
<p rend="subhead" sid="7">7, ākiñcaññāyatanasuttaṃ</p>
<p n="514"/>Sāvatthī. Atha kho āyasmā sārīputto .pe. Idhāhaṁ
āvuso sabbaso viññāṇañcāyatanaṁ samatikkamma natthi kiñcīti
ākiñcaññāyatanaṁ upasampajja viharāmi .pe. Vuṭṭhitoti vāti.
<p rend="subhead" sid="8">8, nevasaññānāsaññāyatanasuttaṃ</p>
<p n="515"/>Sāvatthī. Atha kho āyasmā sārīputto .pe. Idhāhaṁ
āvuso ākiñcaññāyatanaṁ samatikkamma nevasaññānāsaññāyatanaṁ
upasampajja viharāmi .pe. Vuṭṭhitoti vāti.
<p rend="subhead" sid="9">9, nirodhasamāpattisuttaṃ</p>
<p n="516"/>Ekaṁ samayaṁ āyasmā sārīputto sāvatthiyaṁ viharati
jetavane anāthapiṇḍikassa ārāme. Atha kho āyasmā sārīputto
pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi
sāvatthiyaṁ piṇḍāya caritvā pacchābhattaṁ piṇḍapātapaṭikkanto
yena andhavanaṁ tenupasaṅkami divāvihārāya andhavanaṁ ajjhogāhetvā
aññatarasmiṁ rukkhamūle divāvihāraṁ nisīdi. Atha kho āyasmā
<pb n="3.295"/>
Sārīputto sāyaṇhasamayaṁ paṭisallānā vuṭṭhito yena jetavanaṁ
anāthapiṇḍikassa ārāmo tenupasaṅkami. Addasā kho āyasmā
ānando āyasmantaṁ sārīputtaṁ dūratova āgacchantaṁ disvāna
āyasmantaṁ sārīputtaṁ etadavoca vippasannāni kho te āvuso
sārīputta indriyāni parisuddho mukhavaṇṇo pariyodāto
katamenāyasmā sārīputto ajja vihārena vihāsīti. Idhāhaṁ āvuso
sabbaso nevasaññānāsaññāyatanaṁ samatikkamma saññāvedayitanirodhaṁ
upasampajja viharāmi. Tassa mayhaṁ āvuso na evaṁ hoti ahaṁ
saññāvedayitanirodhaṁ samāpajjāmīti vā ahaṁ saññāvedayitanirodhaṁ
samāpannoti vā ahaṁ saññāvedayitanirodhā vuṭṭhitoti vāti. Tathā
hi panāyasmato sārīputtassa dīgharattaṁ ahaṅkāramamaṅkāramānānusayā
susamūhatā tasmā āyasmato sārīputtassa na evaṁ hoti ahaṁ
saññāvedayitanirodhaṁ samāpajjāmīti vā ahaṁ saññāvedayitanirodhaṁ
samāpannoti vā ahaṁ saññāvedayitanirodhā vuṭṭhitoti vāti.
<p rend="subhead" sid="10">10, sūcimukhīsuttaṃ</p>
<p n="517"/>Ekaṁ samayaṁ āyasmā sārīputto rājagahe viharati
veḷuvane kalandakanivāpe. Atha kho āyasmā sārīputto pubbaṇhasamayaṁ
nivāsetvā pattacīvaramādāya rājagahaṁ <note n="1">Ma. Yu. rājagahe.</note> piṇḍāya <pb ed="P" n="3.239" set="S"/>pāvisi rājagahe
sapadānaṁ piṇḍāya caritvā taṁ piṇḍapātaṁ aññataraṁ kuḍḍamūlaṁ <note n="2">Po. kuṭamūlaṁ. Yu. kuḍḍaṁ.</note>
nissāya bhuñjati <note n="3">Ma. Yu. paribhuñjati. </note>. Atha kho sūcimukhī <note n="4">Po. Ma. Yu. sucimukhī.</note> paribbājikā yenāyasmā
sārīputto tenupasaṅkami upasaṅkamitvā āyasmantaṁ sārīputtaṁ
<pb n="3.296"/>
Etadavoca kiṁ nu kho samaṇa adhomukho bhuñjasīti. Na khvāhaṁ
bhagini adhomukho bhuñjāmīti. Tenahi samaṇa ubbhamukho bhuñjasīti.
Na khvāhaṁ bhagini ubbhamukho bhuñjāmīti. Tenahi samaṇa disāmukho
bhuñjasīti. Na khvāhaṁ bhagini disāmukho bhuñjāmīti. Tenahi
samaṇa vidisāmukho bhuñjasīti. Na khvāhaṁ bhagini vidisāmukho
bhuñjāmīti. Kiṁ nu samaṇa adhomukho bhuñjasīti iti puṭṭho samāno na
khvāhaṁ bhagini adhomukho bhuñjāmīti vadesi tenahi samaṇa ubbhamukho
bhuñjasīti iti puṭṭho samāno na khvāhaṁ bhagini ubbhamukho bhuñjāmīti
vadesi tenahi samaṇa disāmukho bhuñjasīti iti puṭṭho samāno
na khvāhaṁ bhagini disāmukho bhuñjāmīti vadesi tenahi samaṇa
vidisāmukho bhuñjasīti iti puṭṭho samāno na khvāhaṁ bhagini
vidisāmukho bhuñjāmīti vadesi kathañcarahi <note n="1">Po. kathañcarasi.</note> samaṇa bhuñjasīti. Ye hi
keci bhagini samaṇabrāhmaṇā vatthuvijjātiracchānavijjāya micchājīvena
jīvikaṁ <note n="2">Po. jīvitaṁ.</note> kappenti ime vuccanti bhagini samaṇabrāhmaṇā adhomukhā
bhuñjanti <note n="3">Ma. Yu. bhuñjantīti.</note>. Ye hi keci bhagini samaṇabrāhmaṇā nakkhattavijjātiracchānavijjāya
micchājīvena jīvikaṁ kappenti ime vuccanti bhagini
samaṇabrāhmaṇā ubbhamukhā bhuñjanti. Ye hi keci bhagini
samaṇabrāhmaṇā dūteyyapahiṇagamanānuyogā <note n="4">Ma. ..ṇuyogāya.</note> micchājīvena jīvikaṁ kappenti
ime vuccanti bhagini samaṇabrāhmaṇā disāmukhā bhuñjanti. Ye
hi <pb ed="P" n="3.240" set="S"/>keci bhagini samaṇabrāhmaṇā aṅgavijjātiracchānavijjāya
<pb n="3.297"/>
Micchājīvena jīvikaṁ kappenti ime vuccanti bhagini samaṇabrāhmaṇā
vidisāmukhā bhuñjanti. So khvāhaṁ bhagini na vatthuvijjātiracchānavijjāya
micchājīvena jīvikaṁ kappemi na nakkhattavijjātiracchānavijjāya
micchājīvena jīvikaṁ kappemi na dūteyyapahiṇagamanānuyogā micchājīvena
jīvikaṁ kappemi na aṅgavijjātiracchānavijjāya micchājīvena jīvikaṁ
kappemi dhammena bhikkhaṁ pariyesāmi dhammena bhikkhaṁ pariyesitvā
bhuñjāmīti. Atha kho sūcimukhī paribbājikā rājagahe rathiyāya rathiyaṁ
siṅghāṭakena siṅghāṭakaṁ upasaṅkamitvā evamārocesi dhammikaṁ samaṇā
sakyaputtiyā āhāraṁ āhārenti anavajjaṁ samaṇā sakyaputtiyā
āhāraṁ āhārenti detha samaṇānaṁ sakyaputtiyānaṁ piṇḍanti.
Sārīputtasaṁyuttaṁ.
Tassuddānaṁ
vivekaṁ avitakkaṁ <note n="1">Ma. vivekajaṁ avitakkaṁ.</note> ca pīti upekkhācatutthakaṁ
ākāsañceva viññāṇaṁ ākiñcanevasaññinā <note n="2">Yu. ākiñcaññeva. Ma. ākiñcamevasaññinā. </note>
nirodho <note n="3">Po. nirodhaṁ. <pb ed="P" n="3.241" set="S"/>Yu. nirodhenagahe vutto.</note> navamo vutto dasamaṁ sūcimukhi cāti.
</xml>