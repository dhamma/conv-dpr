<xml src="a5-22.xml">
<readunit id="a5-22">(22) 2. akkosakavaggo</readunit>
<p rend="subhead" sid="1">1, akkosakasuttaṃ</p>
Akkosakavaggo dutiyo
<p n="211"/><pb ed="P" n="3.252" set="A"/>Yo so bhikkhave bhikkhu akkosakaparibhāsako ariyūpavādī
sabrahmacārīnaṁ tassa pañca ādīnavā pāṭikaṅkhā katame pañca
pārājiko vā hoti chinnaparipantho <note n="3">Ma. chinnaparibandho.</note> aññataraṁ vā saṅkiliṭṭhaṁ
āpattiṁ āpajjati bāḷhaṁ vā rogātaṅkaṁ phusati sammūḷho kālaṁ
karoti kāyassa bhedā parammaraṇā apāyaṁ duggatiṁ vinipātaṁ nirayaṁ
upapajjati yo so bhikkhave bhikkhu akkosakaparibhāsako ariyūpavādī
sabrahmacārīnaṁ tassa ime pañca ādīnavā paṭikaṅkhāti.
<p rend="subhead" sid="2">2, bhaṇḍanakārakasuttaṃ</p>
<p n="212"/>Yo so bhikkhave bhikkhu bhaṇḍanakārako kalahakārako
vivādakārako bhassakārako saṅghe adhikaraṇakārako tassa pañca
ādīnavā pāṭikaṅkhā katame pañca anadhigataṁ nādhigacchati adhigataṁ <note n="4">Po. Ma. adhigatā.</note>
parihāyati pāpako kittisaddo abbhuggacchati sammūḷho kālaṁ
karoti kāyassa bhedā parammaraṇā apāyaṁ duggatiṁ vinipātaṁ nirayaṁ
upapajjati yo so bhikkhave bhikkhu bhaṇḍanakārako kalahakārako vivādakārako
bhassakārako saṅghe adhikaraṇakārako tassa ime pañca
ādīnavā pāṭikaṅkhāti.
<p rend="subhead" sid="3">3, sīlasuttaṃ</p>
<pb n="5.281"/>
<p n="213"/>Pañcime bhikkhave ādīnavā dussīlassa sīlavipattiyā
katame pañca idha bhikkhave dussīlo sīlavipanno pamādādhikaraṇaṁ
mahatiṁ bhogajāniṁ nigacchati ayaṁ bhikkhave paṭhamo ādīnavo dussīlassa
sīlavipattiyā. Puna caparaṁ bhikkhave dussīlassa sīlavipannassa pāpako
kittisaddo abbhuggacchati ayaṁ bhikkhave dutiyo ādīnavo dussīlassa
sīlavipattiyā. <pb ed="P" n="3.253" set="A"/>Puna caparaṁ bhikkhave dussīlo sīlavipanno yaññadeva
parisaṁ upasaṅkamati yadi khattiyaparisaṁ yadi brāhmaṇaparisaṁ yadi gahapatiparisaṁ
yadi samaṇaparisaṁ avisārado upasaṅkamati maṅkubhūto ayaṁ bhikkhave tatiyo
ādīnavo dussīlassa sīlavipattiyā. Puna caparaṁ bhikkhave dussīlo
sīlavipanno sammūḷho kālaṁ karoti ayaṁ bhikkhave catuttho ādīnavo
dussīlassa sīlavipattiyā. Puna caparaṁ bhikkhave dussīlo sīlavipanno kāyassa
bhedā parammaraṇā apāyaṁ duggatiṁ vinipātaṁ nirayaṁ upapajjati ayaṁ
bhikkhave pañcamo ādīnavo dussīlassa sīlavipattiyā ime kho bhikkhave
pañca ādīnavā dussīlassa sīlavipattiyā. Pañcime bhikkhave ānisaṁsā
sīlavato sīlasampadāya katame pañca idha bhikkhave sīlavā sīlasampanno
appamādādhikaraṇaṁ mahantaṁ bhogakkhandhaṁ adhigacchati ayaṁ bhikkhave
paṭhamo ānisaṁso sīlavato sīlasampadāya. Puna caparaṁ bhikkhave sīlavato
sīlasampannassa kalyāṇo kittisaddo abbhuggacchati ayaṁ bhikkhave
dutiyo ānisaṁso sīlavato sīlasampadāya. Puna caparaṁ bhikkhave sīlavā
sīlasampanno yaññadeva parisaṁ upasaṅkamati yadi khattiyaparisaṁ yadi
<pb n="5.282"/>
Brāhmaṇaparisaṁ yadi gahapatiparisaṁ yadi samaṇaparisaṁ visārado
upasaṅkamati amaṅkubhūto ayaṁ bhikkhave tatiyo ānisaṁso sīlavato
sīlasampadāya. Puna caparaṁ bhikkhave sīlavā sīlasampanno asammūḷho kālaṁ
karoti ayaṁ bhikkhave catuttho ānisaṁso sīlavato sīlasampadāya.
Puna caparaṁ bhikkhave sīlavā sīlasampanno kāyassa bhedā parammaraṇā
sugatiṁ saggaṁ lokaṁ upapajjati ayaṁ bhikkhave pañcamo ānisaṁso sīlavato
sīlasampadāya <pb ed="P" n="3.254" set="A"/>ime kho bhikkhave pañca ānisaṁsā sīlavato
sīlasampadāyāti.
<p rend="subhead" sid="4">4, bahubhāṇisuttaṃ</p>
<p n="214"/>Pañcime bhikkhave ādīnavā bahubhāṇismiṁ puggale katame
pañca musā bhaṇati pisuṇaṁ bhaṇati pharusaṁ bhaṇati samphappalāpaṁ
bhaṇati kāyassa bhedā parammaraṇā apāyaṁ duggatiṁ vinipātaṁ nirayaṁ
upapajjati ime kho bhikkhave pañca ādīnavā bahubhāṇismiṁ
puggale. Pañcime bhikkhave ānisaṁsā mantabhāṇismiṁ <note n="1">Po. mantā ....</note> puggale katame
pañca na musā bhaṇati na pisuṇaṁ bhaṇati na pharusaṁ bhaṇati
na samphappalāpaṁ bhaṇati kāyassa bhedā parammaraṇā sugatiṁ saggaṁ
lokaṁ upapajjati ime kho bhikkhave pañca ānisaṁsā mantabhāṇismiṁ
puggaleti.
<p rend="subhead" sid="5">5, paṭhamākkhantisuttaṃ</p>
<p n="215"/>Pañcime bhikkhave ādīnavā akkhantiyā katame pañca
bahuno janassa appiyo hoti amanāpo verabahulo ca hoti
vajjabahulo ca sammūḷho kālaṁ karoti kāyassa bhedā parammaraṇā
<pb n="5.283"/>
Apāyaṁ duggatiṁ vinipātaṁ nirayaṁ upapajjati ime kho bhikkhave pañca
ādīnavā akkhantiyā. Pañcime bhikkhave ānisaṁsā khantiyā katame
pañca bahuno janassa piyo hoti manāpo na verabahulo hoti
na vajjabahulo asammūḷho kālaṁ karoti kāyassa bhedā parammaraṇā
sugatiṁ saggaṁ lokaṁ upapajjati ime kho bhikkhave pañca
ānisaṁsā khantiyāti.
<p rend="subhead" sid="6">6, dutiyākkhantisuttaṃ</p>
<p n="216"/><pb ed="P" n="3.255" set="A"/>Pañcime bhikkhave ādīnavā akkhantiyā katame pañca
bahuno janassa appiyo hoti amanāpo luddho <note n="1">Ma. luddo aluddo.</note> ca hoti vippaṭisārī
ca sammūḷho kālaṁ karoti kāyassa bhedā parammaraṇā
apāyaṁ duggatiṁ vinipātaṁ nirayaṁ upapajjati ime kho bhikkhave pañca
ādīnavā akkhantiyā. Pañcime bhikkhave ānisaṁsā khantiyā katame
pañca bahuno janassa piyo hoti manāpo aluddho <note n="2">Ma. luddo aluddo.</note> ca hoti
avippaṭisārī ca asammūḷho kālaṁ karoti kāyassa bhedā parammaraṇā
sugatiṁ saggaṁ lokaṁ upapajjati ime kho bhikkhave pañca
ānisaṁsā khantiyāti.
<p rend="subhead" sid="7">7, paṭhamāpāsādikasuttaṃ</p>
<p n="217"/>Pañcime bhikkhave ādīnavā apāsādike katame pañca
attāpi attānaṁ upavadati anuvicca viññū garahanti pāpako
kittisaddo abbhuggacchati sammūḷho kālaṁ karoti kāyassa bhedā
parammaraṇā apāyaṁ duggatiṁ vinipātaṁ nirayaṁ upapajjati ime kho
bhikkhave pañca ādīnavā apāsādike. Pañcime bhikkhave ānisaṁsā
<pb n="5.284"/>
Pāsādike katame pañca attāpi attānaṁ na upavadati anuvicca
viññū pasaṁsanti kalyāṇo kittisaddo abbhuggacchati asammūḷho
kālaṁ karoti kāyassa bhedā parammaraṇā sugatiṁ saggaṁ lokaṁ upapajjati
ime kho bhikkhave pañca ānisaṁsā pāsādiketi.
<p rend="subhead" sid="8">8, dutiyāpāsādikasuttaṃ</p>
<p n="218"/>Pañcime bhikkhave ādīnavā apāsādike katame pañca
appasannā nappasīdanti pasannānañca ekaccānaṁ aññathattaṁ hoti
satthu sāsanaṁ na kataṁ <note n="1">Ma. Yu. akataṁ.</note> hoti pacchimā janatā diṭṭhānugatiṁ āpajjati
cittamassa nappasīdati ime kho bhikkhave pañca ādīnavā apāsādike.
Pañcime bhikkhave ānisaṁsā pāsādike katame pañca appasannā
pasīdanti pasannānañca bhiyyobhāvo hoti satthu sāsanaṁ kataṁ hoti
pacchimā janatā diṭṭhānugatiṁ āpajjati cittamassa pasīdati ime
kho bhikkhave pañca ānisaṁsā pāsādiketi.
<p rend="subhead" sid="9">9, aggisuttaṃ</p>
<p n="219"/>Pañcime bhikkhave ādīnavā aggismiṁ katame pañca
acakkhusso dubbaṇṇakaraṇo dubbalakaraṇo saṅgaṇikāpavaḍḍhano <note n="2">Po. saṅgaṇikāya bandhano.</note>
tiracchānakathāpavattaniko ime kho bhikkhave pañca ādīnavā aggisminti.
<p rend="subhead" sid="10">10, madhurāsuttaṃ</p>
<p n="220"/>Pañcime bhikkhave ādīnavā madhurāyaṁ katame pañca
visamā bahurajā caṇḍasunakhā vālayakkhā <note n="3">Po. bālayakkhā. Ma. Yu. vāḷayakkhā.</note> dullabhapiṇḍā
ime kho bhikkhave pañca ādīnavā madhurāyanti.
Akkosakavaggo dutiyo.
<pb n="5.285"/>
Tassuddānaṁ
akkosabhaṇḍanasīlaṁ bāhubhāṇī <note n="1">Ma. Yu. bahubhāṇī.</note> dve akhantiyo
apāsādikā dve vuttā aggismiṁ madhurena cāti.
</xml>