<xml src="s23.xml">
<pgroup id="s23"/>
<readunit id="s23">2. rādhasaṃyuttaṃ</readunit>
<p rend="subhead" check="nosid">1, paṭhamavaggo</p>
<p rend="subhead" sid="1">1, mārasuttaṃ</p>
<pb n="3.231"/>
Rādhasaṁyuttaṁ
paṭhamavaggo paṭhamo
<p n="366"/>Sāvatthī. Atha kho āyasmā rādho yena bhagavā
tenupasaṅkami <pb ed="P" n="3.189" set="S"/>upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinno kho āyasmā rādho bhagavantaṁ etadavoca māro
māroti bhante <note n="1">Yu. bhante vuccatīti natthi.</note> vuccati kittāvatā nu kho bhante māroti vuccatīti.
Rūpe kho rādha sati māro vā assa māretā vā yo vā pana
miyyati tasmā tiha tvaṁ rādha rūpaṁ māroti passa māretāti
passa miyyatīti passa rogoti passa gaṇḍoti passa sallanti
passa aghanti passa aghabhūtanti passa ye naṁ evaṁ passanti
te sammā passanti vedanāya sati. Saññāya sati. Saṅkhāresu
sati. Viññāṇe sati māro vā assa māretā vā yo vā
pana miyyati tasmā tiha tvaṁ rādha viññāṇaṁ māroti passa
māretāti passa miyyatīti passa rogoti <note n="2">Po. Yu. sabbavāresu rāgoti dissati.</note> passa gaṇḍoti
passa sallanti passa aghanti passa aghabhūtanti passa ye
naṁ evaṁ passanti te sammā passantīti. Sammādassanaṁ pana
bhante kimatthiyanti. Sammādassanaṁ kho rādha nibbidatthaṁ. Nibbidā
pana bhante kimatthiyāti. Nibbidā kho rādha virāgatthā.
<pb n="3.232"/>
Virāgo pana bhante kimatthiyoti. Virāgo kho rādha vimuttattho.
Vimutti pana bhante kimatthiyāti. Vimutti kho rādha nibbānatthā.
Nibbānaṁ pana bhante kimatthiyanti. Accasarā <note n="1">Sī. Ma. accayāsi. A. accasā.</note> rādha pañhaṁ nāsakkhi
pañhassa pariyantaṁ gahetuṁ. Nibbānogadhaṁ hi rādha brahmacariyaṁ
vussati <note n="2">Ma. Yu. nibbānaparāyananti dissati. </note> nibbānapariyosānanti.
<p rend="subhead" sid="2">2, sattasuttaṃ</p>
<p n="367"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Atha kho āyasmā rādho yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinno kho āyasmā rādho bhagavantaṁ etadavoca <pb ed="P" n="3.190" set="S"/>satto
sattoti bhante vuccati kittāvatā nu kho bhante sattoti
vuccatīti. Rūpe kho rādha yo chando yo rāgo yā nandi yā
taṇhā tatra satto tatra visatto tasmā sattoti vuccati.
Vedanāya. Saññāya. Saṅkhāresu. Viññāṇe yo chando
yo rāgo yā nandi yā taṇhā tatra satto tatra visatto
tasmā sattoti vuccati. Seyyathāpi rādha kumārakā vā kumārikāyo <note n="3">Yu. kumāriyo.</note>
vā paṁsvāgārakehi kīḷantā <note n="4">Ma. Yu. kiḷanti.</note> yāvakīvañca tesu paṁsvāgārakesu
avītarāgā honti avītacchandā avītapemā avītapipāsā avītapariḷāhā
avītataṇhā tāvatāni paṁsvāgārakāni ālayanti keḷāyanti <note n="5">Sī. allīyanti. A. kīḷāyanti.</note>
<pb n="3.233"/>
Dhanāyanti mamāyanti yato ca kho rādha kumārakā vā kumārikāyo
vā tesu paṁsvāgārakesu vītarāgā honti vītacchandā vītapemā
vītapipāsā vītapariḷāhā vītataṇhā atha kho tāni paṁsvāgārakāni
hatthehi ca pādehi ca vikiranti vidhamanti viddhaṁsenti vikīḷanikaṁ <note n="1">Ma. vikīḷaniyaṁ.</note>
karonti. Evameva kho rādha tumhepi rūpaṁ vikiratha vidhamatha viddhaṁsetha
vikīḷanikaṁ karotha taṇhakkhayāya paṭipajjatha vedanaṁ vikiratha vidhamatha
viddhaṁsetha vikīḷanikaṁ karotha taṇhakkhayāya paṭipajjatha saññaṁ.
Saṅkhāre vikiratha vidhamatha viddhaṁsetha vikīḷanikaṁ karotha taṇhakkhayāya
paṭipajjatha viññāṇaṁ vikiratha vidhamatha viddhaṁsetha vikīḷanikaṁ karotha
taṇhakkhayāya paṭipajjatha. Taṇhakkhayo hi rādha nibbānanti.
<p rend="subhead" sid="3">3, bhavanettisuttaṃ</p>
<p n="368"/>Sāvatthī. Ekamantaṁ nisinno kho āyasmā rādho
bhagavantaṁ etadavoca bhavanetti bhavanettīti <note n="2">Ma. bhavanettinirodho bhavanettinirodhotīti pāṭhadvayaṁ dissati. </note> bhante vuccati katamā
nu kho bhante bhavanetti katamo bhavanettinirodhoti. <pb ed="P" n="3.191" set="S"/>Rūpe kho
rādha yo chando yo rāgo yā nandi yā taṇhā ye upāyupādānā
cetaso adhiṭṭhānābhinivesānusayā. Ayaṁ vuccati bhavanetti
tesaṁ nirodhā <note n="3">Ma. nirodho.</note> bhavanettinirodho. Vedanāya yo chando .pe.
Saññāya. Saṅkhāresu. Yo chando. Viññāṇe yo chando
yo rāgo yā nandi yā taṇhā ye upāyupādānā cetaso
<pb n="3.234"/>
Adhiṭṭhānābhinivesānusayā. Ayaṁ vuccati bhavanetti tesaṁ nirodhā
bhavanettinirodhoti.
<p rend="subhead" sid="4">4, pariññeyyasuttaṃ</p>
<p n="369"/>Sāvatthī. Atha kho āyasmā rādho yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinnaṁ kho āyasmantaṁ rādhaṁ bhagavā etadavoca
pariññeyye ca rādha dhamme desessāmi pariññañca <note n="1">Ma. Yu. pariññātāviṁ puggalañca. Po. pariññābhāviñca. </note> pariññātāviñca
puggalaṁ taṁ suṇāhi sādhukaṁ manasikarohi bhāsissāmīti. Evaṁ
bhanteti kho āyasmā rādho bhagavato paccassosi. Bhagavā
etadavoca katame ca rādha pariññeyyā dhammā. Rūpaṁ kho rādha
pariññeyyo dhammo vedanā pariññeyyo dhammo saññā
pariññeyyo dhammo saṅkhārā pariññeyyo dhammo viññāṇaṁ
pariññeyyo dhammo. Ime vuccanti rādha pariññeyyā dhammā.
Katamā ca rādha pariññā. Yo kho <note n="2">Ma. Yu. rādhāti dissati.</note> rāgakkhayo dosakkhayo mohakkhayo.
Ayaṁ vuccati rādha pariññā. Katamo ca rādha pariññātāvī puggalo.
Arahātissa vacanīyaṁ svāyaṁ <note n="3">Po. Ma. yvāyaṁ. Yu. yoyaṁ. </note> āyasmā evaṁnāmo evaṁgotto. Ayaṁ
vuccati rādha pariññātāvī puggaloti.
<p rend="subhead" sid="5">5, samaṇasuttaṃ</p>
<p n="370"/>Sāvatthī. Ekamantaṁ nisinnaṁ kho āyasmantaṁ rādhaṁ
bhagavā etadavoca pañcime rādha upādānakkhandhā. Katame
pañca. Seyyathīdaṁ <note n="4">Ma. seyyathīdanti natthi.</note>. Rūpūpādānakkhandho vedanūpādānakkhandho
saññūpādānakkhandho saṅkhārūpādānakkhandho viññāṇūpādānakkhandho. Ye
<pb n="3.235"/>
Hi keci rādha samaṇā vā brāhmaṇā vā imesaṁ <pb ed="P" n="3.192" set="S"/>pañcannaṁ
upādānakkhandhānaṁ assādañca ādīnavañca nissaraṇañca yathābhūtaṁ
nappajānanti namete rādha samaṇā vā brāhmaṇā vā samaṇesu
vā samaṇasammatā brāhmaṇesu vā brāhmaṇasammatā na ca
pana te āyasmanto sāmaññatthaṁ vā brāhmaññatthaṁ vā diṭṭheva
dhamme sayaṁ abhiññā sacchikatvā upasampajja viharanti.
<p n="371"/>Ye ca kho keci rādha samaṇā vā brāhmaṇā vā imesaṁ
pañcannaṁ upādānakkhandhānaṁ assādañca ādīnavañca nissaraṇañca
yathābhūtaṁ pajānanti te khome <note n="1">Yu. meti natthi.</note> rādha samaṇā vā brāhmaṇā vā
samaṇesu ceva samaṇasammatā brāhmaṇesu ca brāhmaṇasammatā
te ca panāyasmanto sāmaññatthañca brāhmaññatthañca diṭṭheva
dhamme sayaṁ abhiññā sacchikatvā upasampajja viharantīti.
<p rend="subhead" sid="6">6, dutiyasamaṇasuttaṃ</p>
<p n="372"/>Ekamantaṁ nisinnaṁ kho āyasmantaṁ rādhaṁ bhagavā etadavoca
pañcime rādha upādānakkhandhā. Katame pañca. Seyyathīdaṁ.
Rūpūpādānakkhandho vedanūpādānakkhandho saññūpādānakkhandho
saṅkhārūpādānakkhandho viññāṇūpādānakkhandho. Ye hi keci rādha
samaṇā vā brāhmaṇā vā imesaṁ pañcannaṁ upādānakkhandhānaṁ
samudayañca atthaṅgamañca assādañca ādīnavañca nissaraṇañca
yathābhūtaṁ nappajānanti .pe. Sayaṁ abhiññā sacchikatvā upasampajja
viharantīti.
<p rend="subhead" sid="7">7, sotāpannasuttaṃ</p>
<pb n="3.236"/>
<p n="373"/>Sāvatthī. Ekamantaṁ nisinnaṁ kho āyasmantaṁ rādhaṁ bhagavā
etadavoca pañcime rādha upādānakkhandhā. Katame pañca.
Seyyathīdaṁ. Rūpūpādānakkhandho .pe. Viññāṇūpādānakkhandho.
Yato <note n="1">Yu. yato ca kho.</note> kho rādha ariyasāvako imesaṁ pañcannaṁ upādānakkhandhānaṁ
samudayañca atthaṅgamañca assādañca ādīnavañca nissaraṇañca
yathābhūtaṁ pajānāti. Ayaṁ vuccati rādha ariyasāvako sotāpanno
avinipātadhammo niyato sambodhiparāyanoti.
<p rend="subhead" sid="8">8, arahantasuttaṃ</p>
<p n="374"/>Sāvatthī. Tatra kho. Ekamantaṁ nisinnaṁ kho āyasmantaṁ
rādhaṁ bhagavā etadavoca pañcime rādha upādānakkhandhā. Katame
pañca. Seyyathīdaṁ. Rūpūpādānakkhandho .pe. Viññāṇūpādānakkhandho.
Yato kho rādha bhikkhu imesaṁ pañcannaṁ upādānakkhandhānaṁ
samudayañca atthaṅgamañca assādañca ādīnavañca nissaraṇañca
yathābhūtaṁ viditvā anupādā vimutto hoti. Ayaṁ vuccati rādha
bhikkhu arahaṁ khīṇāsavo vusitavā katakaraṇīyo ohitabhāro
anuppattasadattho parikkhīṇabhavasaññojano sammadaññā vimuttoti.
<p rend="subhead" sid="9">9, chandarāgasuttaṃ</p>
<p n="375"/>Sāvatthī. Ekamantaṁ nisinnaṁ kho āyasmantaṁ rādhaṁ
bhagavā etadavoca rūpe kho rādha yo chando yo rāgo yā
nandi yā taṇhā taṁ pajahatha evantaṁ rūpaṁ pahīnaṁ bhavissati
ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ.
Vedanāya yo chando yo rāgo yā nandi yā taṇhā taṁ
<pb n="3.237"/>
Pajahatha evaṁ sā vedanā pahīnā bhavissati ucchinnamūlā tālāvatthukatā
anabhāvaṅkatā āyatiṁ anuppādadhammā. Saññāya.
Saṅkhāresu yo chando yo rāgo yā nandi yā taṇhā taṁ
pajahatha evante saṅkhārā pahīnā bhavissanti ucchinnamūlā tālā
vatthukatā anabhāvaṅkatā āyatiṁ anuppādadhammā. <pb ed="P" n="3.194" set="S"/>Viññāṇe yo
chando yo rāgo yā nandi yā taṇhā taṁ pajahatha evantaṁ
viññāṇaṁ pahīnaṁ bhavissati ucchinnamūlaṁ tālāvatthukataṁ anabhāvaṅkataṁ
āyatiṁ anuppādadhammanti.
<p rend="subhead" sid="10">10, dutiyachandarāgasuttaṃ</p>
<p n="376"/>Sāvatthī. Ekamantaṁ nisinnaṁ kho āyasmantaṁ rādhaṁ
bhagavā etadavoca rūpe kho rādha yo chando yo rāgo
yā nandi yā taṇhā ye upāyupādānā cetaso adhiṭṭhānābhinivesānusayā
te pajahatha evantaṁ rūpaṁ pahīnaṁ bhavissati ucchinnamūlaṁ
tālāvatthukataṁ anabhāvaṅkataṁ āyatiṁ anuppādadhammaṁ. Vedanāya
yo chando yo rāgo yā nandi yā taṇhā ye upāyupādānā
cetaso adhiṭṭhānābhinivesānusayā te pajahatha evaṁ sā vedanā
pahīnā bhavissati ucchinnamūlā tālāvatthukatā anabhāvaṅkatā āyatiṁ
anuppādadhammā. Saññāya. Saṅkhāresu yo chando yo rāgo
yā nandi yā taṇhā ye upāyupādānā cetaso adhiṭṭhānābhinivesānusayā
te pajahatha evante saṅkhārā pahīnā bhavissanti
ucchinnamūlā tālāvatthukatā anabhāvaṅkatā āyatiṁ anuppādadhammā.
<pb n="3.238"/>
Viññāṇe yo chando yo rāgo yā nandi yā taṇhā ye
upāyupādānā cetaso adhiṭṭhānābhinivesānusayā te pajahatha evantaṁ
viññāṇaṁ pahīnaṁ bhavissati ucchinnamūlaṁ tālāvatthukataṁ anabhāvaṅkataṁ
āyatiṁ anuppādadhammanti.
Rādhasaṁyuttassa paṭhamo vaggo.
Tassuddānaṁ
māro satto bhavanetti pariññeyyā samaṇā duve
sotāpanno arahā ca chandarāgā apare duveti.
<p rend="subhead" check="nosid">2, dutiyavaggo</p>
<p rend="subhead" sid="11">1, mārasuttaṃ</p>
<pb n="3.239"/>
Rādhasaṁyutte <pb ed="P" n="3.195" set="S"/>dutiyavaggo dutiyo
<p n="377"/>Sāvatthī. Atha kho āyasmā rādho yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinno kho āyasmā rādho bhagavantaṁ etadavoca
māro māroti bhante vuccati katamo nu kho bhante māroti.
Rūpaṁ kho rādha māro vedanā māro saññā māro saṅkhārā
māro viññāṇaṁ māro. Evaṁ passaṁ rādha sutavā ariyasāvako
rūpasmiṁpi nibbindati vedanāyapi nibbindati saññāyapi nibbindati
saṅkhāresupi nibbindati viññāṇasmiṁpi nibbindati nibbindaṁ
virajjati virāgā vimuccati. Vimuttasmiṁ vimuttamiti ñāṇaṁ
hoti. Khīṇā jāti vusitaṁ brahmacariyaṁ kataṁ karaṇīyaṁ nāparaṁ
itthattāyāti pajānātīti.
<p rend="subhead" sid="12">2, māradhammasuttaṃ</p>
<p n="378"/>Sāvatthī. Ekamantaṁ nisinno kho āyasmā rādho
bhagavantaṁ etadavoca māradhammo māradhammoti bhante vuccati katamo
nu kho bhante māradhammoti. Rūpaṁ kho rādha māradhammo vedanā
māradhammo saññā māradhammo saṅkhārā māradhammo viññāṇaṁ
māradhammo. Evaṁ passaṁ .pe. Nāparaṁ itthattāyāti pajānātīti.
<p rend="subhead" sid="13">3, aniccasuttaṃ</p>
<p n="379"/>Sāvatthiyaṁ. Ekamantaṁ nisinno kho āyasmā rādho
bhagavantaṁ etadavoca aniccaṁ aniccanti bhante vuccati katamaṁ
<pb n="3.240"/>
Nu kho bhante aniccanti. Rūpaṁ kho rādha aniccaṁ vedanā
aniccā saññā .pe. Viññāṇaṁ aniccaṁ. Evaṁ passaṁ .pe.
Nāparaṁ itthattāyāti pajānātīti.
<p rend="subhead" sid="14">4, aniccadhammasuttaṃ</p>
<p n="380"/>Sāvatthī. Ekamantaṁ nisinno kho āyasmā rādho
bhagavantaṁ etadavoca aniccadhammo aniccadhammoti bhante vuccati
katamo nu kho bhante aniccadhammo. Rūpaṁ kho rādha aniccadhammo
vedanā aniccadhammo <pb ed="P" n="3.196" set="S"/>saññā aniccadhammo saṅkhārā aniccadhammo
viññāṇaṁ aniccadhammo. Evaṁ passaṁ .pe. Nāparaṁ itthattāyāti
pajānātīti.
<p rend="subhead" sid="15">5, dukkhasuttaṃ</p>
<p n="381"/>Sāvatthī. Ekamantaṁ nisinno kho āyasmā rādho
bhagavantaṁ etadavoca dukkhaṁ dukkhanti bhante vuccati katamaṁ nu
kho bhante dukkhanti. Rūpaṁ kho rādha dukkhaṁ vedanā dukkhā
saññā dukkhā saṅkhārā dukkhā viññāṇaṁ dukkhaṁ. Evaṁ
passaṁ .pe. Nāparaṁ itthattāyāti pajānātīti.
<p rend="subhead" sid="16">6, dukkhadhammasuttaṃ</p>
<p n="382"/>Sāvatthī. Ekamantaṁ nisinno kho āyasmā rādho
bhagavantaṁ etadavoca dukkhadhammo dukkhadhammoti bhante vuccati katamo
nu kho bhante dukkhadhammoti. Rūpaṁ kho rādha dukkhadhammo vedanā
dukkhadhammo saññā dukkhadhammo saṅkhārā dukkhadhammo viññāṇaṁ
dukkhadhammo. Evaṁ passaṁ .pe. Nāparaṁ itthattāyāti pajānātīti.
<p rend="subhead" sid="17">7, anattasuttaṃ</p>
<p n="383"/>Sāvatthī. Ekamantaṁ nisinno kho āyasmā rādho
<pb n="3.241"/>
Bhagavantaṁ etadavoca anattā anattāti bhante vuccati katamo
nu kho bhante anattāti. Rūpaṁ kho rādha anattā vedanā anattā
saññā anattā saṅkhārā anattā viññāṇaṁ anattā <note n="1">Yu. anattāti.</note>. Evaṁ
passaṁ .pe. Nāparaṁ itthattāyāti pajānātīti.
<p rend="subhead" sid="18">8, anattadhammasuttaṃ</p>
<p n="384"/>Sāvatthī. Ekamantaṁ nisinno kho āyasmā rādho
bhagavantaṁ etadavoca anattadhammo anattadhammoti bhante vuccati
katamo nu kho bhante anattadhammoti. Rūpaṁ kho rādha anattadhammo
vedanā anattadhammo <pb ed="P" n="3.197" set="S"/>saññā anattadhammo saṅkhārā
anattadhammo viññāṇaṁ anattadhammo. Evaṁ passaṁ .pe.
Nāparaṁ itthattāyāti pajānātīti.
<p rend="subhead" sid="19">9,khayadhammasuttaṃ</p>
<p n="385"/>Sāvatthī. Ekamantaṁ nisinno kho āyasmā rādho
bhagavantaṁ etadavoca khayadhammo khayadhammoti bhante vuccati katamo
nu kho bhante khayadhammoti. Rūpaṁ kho rādha khayadhammo vedanā
khayadhammo saññā khayadhammo saṅkhārā khayadhammo viññāṇaṁ
khayadhammo. Evaṁ passaṁ .pe. Nāparaṁ itthattāyāti pajānātīti.
<p rend="subhead" sid="20">10, vayadhammasuttaṃ</p>
<p n="386"/>Sāvatthī. Ekamantaṁ nisinno kho āyasmā rādho
bhagavantaṁ etadavoca vayadhammo vayadhammoti bhante vuccati katamo
nu kho bhante vayadhammoti. Rūpaṁ kho rādha vayadhammo vedanā
vayadhammo saññā vayadhammo saṅkhārā vayadhammo viññāṇaṁ
vayadhammo. Evaṁ passaṁ .pe. Nāparaṁ itthattāyāti pajānātīti.
<p rend="subhead" sid="21">11, samudayadhammasuttaṃ</p>
<pb n="3.242"/>
<p n="387"/>Sāvatthī. Ekamantaṁ nisinno kho āyasmā rādho
bhagavantaṁ etadavoca samudayadhammo samudayadhammoti bhante vuccati
katamo nu kho bhante samudayadhammoti. Rūpaṁ kho rādha samudayadhammo
vedanā samudayadhammo saññā samudayadhammo saṅkhārā samudayadhammo
viññāṇaṁ samudayadhammo. Evaṁ passaṁ .pe. Nāparaṁ
itthattāyāti pajānātīti.
<p rend="subhead" sid="22">12, nirodhadhammasuttaṃ</p>
<p n="388"/>Sāvatthī. Atha kho āyasmā rādho yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinno kho āyasmā rādho bhagavantaṁ etadavoca nirodhadhammo
nirodhadhammoti bhante vuccati katamo nu kho bhante nirodhadhammoti.
Rūpaṁ kho rādha nirodhadhammo vedanā. Saññā.
Saṅkhārā nirodhadhammo viññāṇaṁ nirodhadhammo. Evaṁ passaṁ
.pe. Nāparaṁ itthattāyāti pajānātīti.
Dutiyo vaggo.
Tassuddānaṁ
māro ca māradhammo ca aniccehi <note n="1">Ma. aniccena.</note> apare duve
dukkhehi <note n="2">Ma. dukkhena.</note> ca dve vuttā anattehi <note n="3">Ma. anattena.</note> tatheva ca <note n="4">Sī. apare dve.</note>
khayavayasamudayaṁ nirodhadhammena dvādasāti.
<p rend="subhead" check="nosid">3, āyācanavaggo</p>
<p rend="subhead" sid="23-33">1-11, mārādisuttaekādasakaṃ</p>
<pb n="3.243"/>
Rādhasaṁyutte āyācanavaggo tatiyo
<p n="389"/>Sāvatthī. Atha kho āyasmā rādho yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinno kho āyasmā rādho bhagavantaṁ etadavoca
sādhu me bhante bhagavā saṅkhittena dhammaṁ desetu yamahaṁ bhagavato
dhammaṁ sutvā eko vūpakaṭṭho appamatto ātāpī pahitatto
vihareyyanti. Yo kho rādha māro tatra te chando pahātabbo <undef/>
ko ca rādha māro. Rūpaṁ kho rādha māro tatra te chando
pahātabbo vedanā māro tatra te chando pahātabbo
saññā. Saṅkhārā māro tatra te chando pahātabbo
viññāṇaṁ māro tatra te chando pahātabbo. Yo kho rādha
māro tatra te chando pahātabbo. Rāgo pahātabbo.
Chandarāgo pahātabboti.
<p n="390"/>Yo kho rādha māradhammo tatra te chando
pahātabbo. Rāgo pahātabbo. Chandarāgo pahātabbo.
<p n="391"/><pb ed="P" n="3.199" set="S"/>Yaṁ kho rādha aniccaṁ.
<p n="392"/>Yo kho rādha aniccadhammo.
<p n="393"/>Yaṁ kho rādha dukkhaṁ.
<p n="394"/>Yo kho rādha dukkhadhammo.
<pb n="3.244"/>
<p n="395"/>Yo kho rādha anattā.
<p n="396"/>Yo kho rādha anattadhammo.
<p n="397"/>Yo kho rādha khayadhammo.
<p n="398"/>Yo kho rādha vayadhammo.
<p n="399"/>Yo kho rādha samudayadhammo tatra te chando
pahātabbo. Rāgo pahātabbo. Chandarāgo pahātabboti.
<p rend="subhead" sid="34">12, nirodhadhammasuttaṃ</p>
<p n="400"/>Sāvatthī. Atha kho āyasmā rādho yena bhagavā
tenupasaṅkami upasaṅkamitvā .pe. Bhagavantaṁ etadavoca sādhu
me bhante bhagavā saṅkhittena dhammaṁ desetu yamahaṁ bhagavato dhammaṁ
sutvā eko vūpakaṭṭho appamatto ātāpī pahitatto vihareyyanti.
Yo kho rādha nirodhadhammo tatra te chando pahātabbo. Rāgo
pahātabbo. Chandarāgo pahātabbo. Ko ca rādha nirodhadhammo.
Rūpaṁ kho rādha nirodhadhammo tatra te chando pahātabbo. Rāgo
pahātabbo. Chandarāgo pahātabbo. Vedanā. Saññā.
Saṅkhārā. Viññāṇaṁ nirodhadhammo tatra te chando pahātabbo.
Rāgo pahātabbo. Chandarāgo pahātabbo. Yo kho rādha
nirodhadhammo tatra te chando pahātabbo. Rāgo pahātabbo.
Chandarāgo pahātabboti.
Āyācanavaggo tatiyo.
<pb n="3.245"/>
Tassuddānaṁ
māro ca māradhammo ca aniccehi <note n="1">Ma. Yu. aniccena.</note> apare duve
dukkhehi dve vuttā anattehi tatheva ca
khayavayasamudayaṁ nirodhadhammena dvādasāti.
<p rend="subhead" check="nosid">4, upanisinnavaggo</p>
<p rend="subhead" sid="35-45">1-11, mārādisuttaekādasakaṃ</p>
<pb n="3.246"/>
Rādhasaṁyutte upanisinnavaggo catuttho
<p n="401"/>Sāvatthī. Ekamantaṁ nisinnaṁ kho āyasmantaṁ rādhaṁ bhagavā
etadavoca yo kho rādha māro tatra te chando pahātabbo.
Ko ca rādha māro. Rūpaṁ kho rādha māro tatra te chando
pahātabbo .pe. Viññāṇaṁ māro tatra te chando pahātabbo.
Yo kho rādha māro tatra te chando pahātabboti.
<p n="402"/>Sāvatthī. Yo kho rādha māro tatra te rāgo
pahātabbo .pe.
<p n="403"/>Yo kho rādha māro tatra te chandarāgo pahātabbo.
<p n="404"/>Yo kho rādha māradhammo tatra te chando pahātabbo.
<p n="405"/>Yo kho rādha māradhammo tatra te rāgo pahātabbo.
<p n="406"/>Yo kho rādha māradhammo tatra te chandarāgo pahātabbo.
<p n="407"/>Yaṁ kho rādha aniccaṁ.
<p n="408"/>Yo kho rādha aniccadhammo.
<p n="409"/><pb ed="P" n="3.201" set="S"/>Yaṁ kho rādha dukkhaṁ.
<p n="410"/>Yo kho rādha dukkhadhammo.
<p n="411"/>Yo kho rādha anattā.
<p n="412"/>Yo kho rādha anattadhammo.
<p n="413"/>Yo kho rādha khayadhammo.
<p n="414"/>Yo kho rādha vayadhammo.
<pb n="3.247"/>
<p n="415"/>Yo kho rādha samudayadhammo tatra te chando
pahātabbo. Rāgo pahātabbo. Chandarāgo pahātabboti.
<p rend="subhead" sid="46">12, nirodhadhammasuttaṃ</p>
<p n="416"/>Sāvatthī. Ekamantaṁ nisinnaṁ kho āyasmantaṁ rādhaṁ
bhagavā etadavoca yo kho rādha nirodhadhammo tatra te chando
pahātabbo. Rāgo pahātabbo. Chandarāgo pahātabbo. Ko
ca rādha nirodhadhammo. Rūpaṁ kho rādha nirodhadhammo tatra te
chando pahātabbo. Rāgo pahātabbo. Chandarāgo pahātabbo.
Vedanā. Saññā. Saṅkhārā. Viññāṇaṁ nirodhadhammo tatra
te chando pahātabbo. Rāgo pahātabbo. Chandarāgo
pahātabbo. Yo kho rādha nirodhadhammo tatra te chando
pahātabbo. Rāgo pahātabbo. Chandarāgo pahātabboti.
Upanisinnavaggo catuttho.
Tassuddānaṁ
māro ca māradhammo ca aniccehi apare duve
dukkhehi <note n="1">Yu. dukkhañca dve vuttā dve anattehi aṭṭhamaṁ.</note> dve vuttā anattehi apare dve <note n="2">Ma. vuttena veditabbaṁ.</note>
khayavayasamudayaṁ nirodhadhammena dvādasāti.
Rādhasaṁyuttaṁ samattaṁ.
</xml>