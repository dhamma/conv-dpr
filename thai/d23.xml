<xml src="d23.xml">
<pgroup id="d23"/>
<readunit id="d23">10. pāyāsisuttaṃ</readunit>
<p rend="subhead" check="nosid">unnamed</p>
<pb n="2.352"/>
Pāyāsirājaññasuttaṁ <note n="1">Yu. pāyāsisuttanta. Ma. pāyāsisutta.</note>
<p n="301"/><pb ed="P" n="2.316" set="D"/>Evamme sutaṁ. Ekaṁ samayaṁ āyasmā kumārakassapo
kosalesu cārikaṁ caramāno mahatā bhikkhusaṅghena saddhiṁ pañcamattehi
bhikkhusatehi yena setabyā nāma kosalānaṁ nagaraṁ tadavasari.
Tatra sudaṁ āyasmā kumārakassapo setabyāyaṁ viharati uttarena
setabyaṁ sīsapāvane <note n="2">Ma. Yu. siṁsapāvane. ito paraṁ  īdisameva.</note>. Tena kho pana samayena pāyāsi rājañño
setabyaṁ ajjhāvasati sattussadaṁ satiṇakaṭṭhodakaṁ sadhaññaṁ rājabhoggaṁ
raññā pasenadinā kosalena dinnaṁ rājadāyaṁ brahmadeyyaṁ.
<p rend="subhead" sid="2">pāyāsirājaññavatthu</p>
Tena kho pana samayena pāyāsissa rājaññassa evarūpaṁ pāpakaṁ
diṭṭhigataṁ uppannaṁ hoti itipi natthi paro loko natthi sattā
opapātikā natthi sukatadukkaṭānaṁ <note n="3">Sī. Yu. sukkaṭadukkaṭānaṁ.</note> <pb ed="P" n="2.317" set="D"/>kammānaṁ phalaṁ vipākoti.
Assosuṁ kho setabyakā brāhmaṇagahapatikā samaṇo khalu bho
kumārakassapo samaṇassa gotamassa sāvako kosalesu cārikaṁ caramāno
mahatā bhikkhusaṅghena saddhiṁ pañcamattehi bhikkhusatehi setabyaṁ
anuppatto setabyāyaṁ viharati uttarena setabyaṁ sīsapāvane. Taṁ kho
pana bhavantaṁ kumārakassapaṁ evaṁkalyāṇo kittisaddo abbhuggato
paṇḍito byatto medhāvī bahussuto cittakathī kalyāṇapaṭibhāṇo
buddho <note n="4">Ma. vuddho. Yu. vuḍḍho. ito  paraṁ īdisameva.</note> ceva arahā ca sādhu kho pana tathārūpānaṁ arahataṁ
dassanaṁ hotīti. Athakho setabyakā brāhmaṇagahapatikā setabyāya
<pb n="2.353"/>
Nikkhamitvā saṅghasaṅghīgaṇībhūtā <note n="1">Sī. saṅghāsaṅghīgaṇībhūtā.</note> uttarenamukhā gacchanti yena
sīsapāvanaṁ <note n="2">ito paraṁ Sī. Yu. tenupasaṅkamantīti dissati. </note>.
<p n="302"/>Tena kho pana samayena pāyāsi rājañño uparipāsāde
divāseyyaṁ upagato hoti. Addasā kho pāyāsi rājañño
setabyake brāhmaṇagahapatike setabyāya nikkhamitvā saṅghasaṅghīgaṇībhūte
uttarenamukhe gacchante <note n="3">ito paraṁ Sī. Yu. tenupasaṅkamanteti dissati.</note> disvā khattaṁ āmantesi kiṁ nu
kho bho khatte setabyakā brāhmaṇagahapatikā setabyāya nikkhamitvā
saṅghasaṅghīgaṇībhūtā uttarenamukhā gacchanti yena sīsapāvananti <note n="4">Ma. yena siṁsapāvanaṁ. </note>.
Atthi kho bho samaṇo kumārakassapo samaṇassa gotamassa sāvako
kosalesu cārikaṁ caramāno mahatā bhikkhusaṅghena saddhiṁ pañcamattehi
bhikkhusatehi setabyaṁ anuppatto setabyāyaṁ viharati uttarena setabyaṁ
sīsapāvane taṁ kho pana bhavantaṁ kumārakassapaṁ evaṁkalyāṇo kittisaddo
abbhuggato paṇḍito viyatto medhāvī bahussuto cittakathī
kalyāṇapaṭibhāṇo buddho ceva arahā ca <note n="5">Ma. Yu. cāti.</note> tamete bhavantaṁ
kumārakassapaṁ dassanāya upasaṅkamissantīti <note n="6">Ma. Yu. upasaṅkamantīti.</note>. Tenahi bho khatte
yena setabyakā brāhmaṇagahapatikā tenupasaṅkama upasaṅkamitvā
setabyake brāhmaṇagahapatike evaṁ vadehi pāyāsi bho rājañño
<pb n="2.354"/>
Evamāha āgamentu kira bhavanto pāyāsi <note n="1">Ma. pāyāsipi.</note> rājañño samaṇaṁ
kumārakassapaṁ dassanāya upasaṅkamissatīti <note n="2">Ma. itisaddo natthi.</note> purā samaṇo kumārakassapo
setabyake brāhmaṇagahapatike bāle abyatte saññāpeti
itipi atthi paro <note n="3">Yu. paraloko.</note> loko atthi sattā opapātikā atthi
sukatadukkaṭānaṁ kammānaṁ phalaṁ vipākoti natthi hi bho khatte
paro loko natthi sattā opapātikā natthi sukatadukkaṭānaṁ
kammānaṁ phalaṁ vipākoti. Evaṁ bhoti kho so khattā pāyāsissa
rājaññassa paṭissutvā yena setabyakā brāhmaṇagahapatikā
tenupasaṅkami upasaṅkamitvā setabyake brāhmaṇagahapatike etadavoca
pāyāsi bho rājañño evamāha āgamentu kira bhavanto pāyāsi <note n="4">Ma. pāyāsipi.</note>
rājañño samaṇaṁ kumārakassapaṁ dassanāya upasaṅkamissatīti. Athakho
pāyāsi rājañño setabyakehi brāhmaṇagahapatikehi parivuto
yena sīsapāvanaṁ yenāyasmā kumārakassapo tenupasaṅkami
upasaṅkamitvā āyasmatā kumārakassapena saddhiṁ sammodi sammodanīyaṁ
kathaṁ sārāṇīyaṁ vītisāretvā ekamantaṁ nisīdi. Setabyakāpi kho
brāhmaṇagahapatikā appekacce āyasmantaṁ kumārakassapaṁ
abhivādetvā ekamantaṁ nisīdiṁsu appekacce āyasmatā kumārakassapena
saddhiṁ sammodiṁsu sammodanīyaṁ kathaṁ sārāṇīyaṁ vītisāretvā
ekamantaṁ nisīdiṁsu appekacce yenāyasmā kumārakassapo tenañjaliṁ
paṇāmetvā ekamantaṁ nisīdiṁsu appekacce nāmagottaṁ sāvetvā
<pb n="2.355"/>
Ekamantaṁ nisīdiṁsu appekacce tuṇhībhūtā ekamantaṁ nisīdiṁsu.
<p rend="subhead" sid="3">natthikavādo</p>
Ekamantaṁ nisinno kho pāyāsi rājañño āyasmantaṁ kumārakassapaṁ
etadavoca ahañhi bho kassapa evaṁvādī evaṁdiṭṭhī itipi natthi
paro loko natthi sattā opapātikā natthi sukatadukkaṭānaṁ
kammānaṁ phalaṁ vipākoti. Sohaṁ <note n="1">Ma. Yu. nāhaṁ.</note> rājañña evaṁvādiṁ evaṁdiṭṭhiṁ
addasaṁ vā assosiṁ vā kathañhi nāma evaṁ vadeyya itipi
natthi paro loko natthi sattā opapātikā natthi sukatadukkaṭānaṁ
kammānaṁ phalaṁ vipākoti
<p rend="subhead" sid="4">candimasūriyaupamā</p>
tenahi rājañña taññevettha paṭipucchissāmi
yathā te khameyya tathā naṁ byākareyyāsi taṁ kiṁ maññasi rājañña
ime candimasuriyā imasmiṁ vā loke parasmiṁ vā devā vā <note n="2">Ma. Yu. te.</note> manussā
vāti. Ime bho kassapa candimasuriyā parasmiṁ loke na imasmiṁ
devā te na manussāti. Imināpi kho te rājañña pariyāyena
evaṁ hotu itipi atthi paro loko atthi sattā opapātikā
atthi sukatadukkaṭānaṁ kammānaṁ phalaṁ vipākoti.
<p n="303"/>Kiñcāpi bhavaṁ kassapo evamāha athakho evamme
ettha hoti itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti. Atthi pana rājañña
pariyāyo yena te pariyāyena evaṁ hoti itipi natthi paro
loko natthi sattā opapātikā <pb ed="P" n="2.320" set="D"/>natthi sukatadukkaṭānaṁ kammānaṁ
phalaṁ vipākoti. Atthi bho kassapa pariyāyo yena me pariyāyena
<pb n="2.356"/>
Evaṁ hoti itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti. Yathākathaṁ viya
rājaññāti. Idha me bho kassapa mittāmaccā ñātisālohitā
pāṇātipātī adinnādāyī kāmesu micchācārī musāvādī pisuṇāvācā
pharusavācā samphappalāpī abhijjhālū byāpannacittā
micchādiṭṭhī te aparena samayena ābādhikā honti dukkhitā
bāḷhagilānā yadāhaṁ jānāmi nadānime imamhā ābādhā
vuṭṭhahissantīti tyāhaṁ upasaṅkamitvā evaṁ vadāmi santi kho bho
eke samaṇabrāhmaṇā evaṁvādino evaṁdiṭṭhino ye te pāṇātipātī
adinnādāyī kāmesu micchācārī musāvādī pisuṇāvācā
pharusavācā samphappalāpī abhijjhālū byāpannacittā micchādiṭṭhī
te kāyassa bhedā parammaraṇā apāyaṁ duggatiṁ vinipātaṁ nirayaṁ
upapajjantīti bhavanto kho pāṇātipātī adinnādāyī kāmesu
micchācārī musāvādī pisuṇāvācā pharusavācā samphappalāpī
abhijjhālū byāpannacittā micchādiṭṭhī sace tesaṁ bhavati <note n="1">Ma. Yu. bhavataṁ. ito paraṁ īdisameva.</note>
samaṇabrāhmaṇānaṁ saccaṁ vacanaṁ bhavanto kāyassa bhedā parammaraṇā
apāyaṁ duggatiṁ vinipātaṁ nirayaṁ upapajjissanti sace bho kāyassa
bhedā parammaraṇā apāyaṁ duggatiṁ vinipātaṁ nirayaṁ upapajjeyyātha
yena me āgantvā āroceyyātha itipi atthi paro loko
atthi sattā opapātikā atthi sukatadukkaṭānaṁ kammānaṁ phalaṁ
<pb n="2.357"/>
Vipākoti bhavanto kho pana me saddhāyikā paccayikā yaṁ
bhavantebhi diṭṭhaṁ yathā sāmaṁ diṭṭhaṁ evametaṁ bhavissatīti te
me sādhūti <pb ed="P" n="2.321" set="D"/>paṭissutvā neva āgantvā ārocenti na pana
dūtaṁ pahiṇanti ayampi kho bho kassapa pariyāyo yena me
pariyāyena evaṁ hoti itipi natthi paro loko natthi sattā
opapātikā natthi sukatadukkaṭānaṁ kammānaṁ phalaṁ vipākoti.
<p rend="subhead" sid="5">coraupamā</p>
<p n="304"/>Tenahi rājañña taññevettha paṭipucchissāmi yathā
te khameyya tathā naṁ byākareyyāsi taṁ kiṁ maññasi rājañña
idha te purisā coraṁ āgucāriṁ gahetvā dasseyyuṁ ayante bhante
coro āgucārī imassa yaṁ icchasi taṁ daṇḍaṁ vadehīti <note n="1">Sī. Ma. Yu. paṇehīti.</note> te
tvaṁ evaṁ vadeyyāsi tenahi bho imaṁ purisaṁ daḷhāya rajjuyā
pacchābāhaṁ gāḷhabandhanaṁ bandhitvā khuramuṇḍaṁ kāretvā <note n="2">Sī. Ma. Yu. karitvā. ito paraṁ īdisameva. </note> kharassarena
paṇavena rathiyāya <note n="3">Ma. rathikāya rathikaṁ. ito paraṁ īdisameva.</note> rathiyaṁ siṅghāṭakena siṅghāṭakaṁ parinetvā dakkhiṇena
dvārena nikkhamitvā dakkhiṇato nagarassa āghātane sīsaṁ chindathāti
te te sādhūti paṭissutvā taṁ purisaṁ daḷhāya rajjuyā pacchābāhaṁ
gāḷhabandhanaṁ bandhitvā khuramuṇḍaṁ kāretvā kharassarena paṇavena
rathiyāya rathiyaṁ siṅghāṭakena siṅghāṭakaṁ parinetvā dakkhiṇena dvārena
nikkhamitvā dakkhiṇato nagarassa āghātane nisīdāpeyyuṁ labheyya
nu kho bho <note n="4">Ma. Yu. so.</note> coro coraghātesu āgamentu tāva bhavanto coraghātā
<pb n="2.358"/>
Amukasmiṁ <note n="1">Ma. Yu. me. ito paraṁ īdisameva.</note> gāme vā nigame vā mittāmaccā ñātisālohitā
yāvāhaṁ tesaṁ uddisitvā <note n="2">Yu. uddassetvā. ito paraṁ īdisameva. </note> āgacchāmīti <pb ed="P" n="2.322" set="D"/>udāhu vippalapantasseva
coraghātā sīsaṁ chindeyyunti. Na hi so bho kassapa coro
labheyya coraghātesu āgamentu tāva bhavanto coraghātā amukasmiṁ
gāme vā nigame vā mittāmaccā ñātisālohitā yāvāhaṁ tesaṁ
uddisitvā āgacchāmīti athakho naṁ vippalapantasseva coraghātā
sīsaṁ chindeyyunti. So hi nāma rājañña coro manusso
manussabhūtesu coraghātesu na labhissati āgamentu tāva bhavanto
coraghātā amukasmiṁ gāme vā nigame vā mittāmaccā ñātisālohitā
yāvāhaṁ tesaṁ uddisitvā āgacchāmīti kiṁ pana te
mittāmaccā ñātisālohitā pāṇātipātī adinnādāyī kāmesu
micchācārī musāvādī pisuṇāvācā pharusavācā samphappalāpī
abhijjhālū byāpannacittā micchādiṭṭhī <note n="3">Ma. te.</note> kāyassa bhedā parammaraṇā
apāyaṁ duggatiṁ vinipātaṁ nirayaṁ upapannā labhissanti nirayapālesu
āgamentu tāva bhavanto nirayapālā yāva mayaṁ pāyāsissa
rājaññassa gantvā ārocema itipi atthi paro loko atthi
sattā opapātikā atthi sukatadukkaṭānaṁ kammānaṁ phalaṁ vipāko <note n="4">Ma. Yu. vipākoti.</note>
imināpi kho te rājañña pariyāyena evaṁ hotu itipi atthi
paro loko atthi sattā opapātikā atthi sukatadukkaṭānaṁ
kammānaṁ phalaṁ vipākoti.
<pb n="2.359"/>
<p n="305"/>Kiñcāpi bhavaṁ kassapo evamāha athakho evamme
ettha hoti itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti. Atthi pana rājañña
pariyāyo yena te pariyāyena evaṁ hoti itipi natthi paro
loko natthi sattā opapātikā natthi sukatadukkaṭānaṁ kammānaṁ
phalaṁ vipākoti. Atthi bho kassapa pariyāyo yena me pariyāyena
evaṁ hoti itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti. Yathākathaṁ viya
rājaññāti. Idha me bho kassapa mittāmaccā ñātisālohitā
pāṇātipātā paṭiviratā adinnādānā paṭiviratā kāmesu micchācārā
paṭiviratā musāvādā paṭiviratā pisuṇavācā <note n="1">Ma. Yu. pisuṇāya vācāya paṭiviratā pharusāya vācāya .... ito paraṁ īdisameva.</note> paṭiviratā pharusavācā <note n="2">Ma. Yu. pisuṇāya vācāya paṭiviratā pharusāya vācāya .... ito paraṁ īdisameva.</note>
paṭiviratā samphappalāpā paṭiviratā anabhijjhālū abyāpannacittā
sammādiṭṭhī te aparena samayena ābādhikā honti dukkhitā
bāḷhagilānā yadāhaṁ jānāmi nadānime imamhā ābādhā
vuṭṭhahissantīti tyāhaṁ upasaṅkamitvā evaṁ vadāmi santi kho
bho eke samaṇabrāhmaṇā evaṁvādino evaṁdiṭṭhino ye te
pāṇātipātā paṭiviratā adinnādānā paṭiviratā kāmesu micchācārā
paṭiviratā musāvādā paṭiviratā pisuṇāvācā paṭiviratā pharusavācā
paṭiviratā samphappalāpā paṭiviratā anabhijjhālū abyāpannacittā
sammādiṭṭhī te kāyassa bhedā parammaraṇā sugatiṁ saggaṁ lokaṁ
<pb n="2.360"/>
Upapajjantīti bhavanto kho pāṇātipātā paṭiviratā adinnādānā
paṭiviratā kāmesu micchācārā paṭiviratā musāvādā paṭiviratā
pisuṇāvācā paṭiviratā pharusavācā paṭiviratā samphappalāpā paṭiviratā
anabhijjhālū abyāpannacittā sammādiṭṭhī sace tesaṁ bhavati
samaṇabrāhmaṇānaṁ saccaṁ vacanaṁ bhavanto kāyassa bhedā parammaraṇā
sugatiṁ saggaṁ lokaṁ upapajjissanti sace bho kāyassa bhedā
parammaraṇā sugatiṁ saggaṁ lokaṁ upapajjeyyātha yena me āgantvā
āroceyyātha itipi atthi paro loko atthi sattā opapātikā
atthi sukatadukkaṭānaṁ kammānaṁ phalaṁ vipākoti bhavanto kho pana
me saddhāyikā paccayikā yaṁ bhavantebhi diṭṭhaṁ yathā sāmaṁ diṭṭhaṁ
evametaṁ bhavissatīti te me sādhūti paṭissutvā neva āgantvā
ārocenti na pana dūtaṁ pahiṇanti ayampi kho bho kassapa pariyāyo
yena me pariyāyena evaṁ hoti <pb ed="P" n="2.324" set="D"/>itipi natthi paro loko natthi
sattā opapātikā natthi sukatadukkaṭānaṁ kammānaṁ phalaṁ vipākoti.
<p rend="subhead" sid="6">gūthakūpapurisaupamā</p>
<p n="306"/>Tenahi rājañña upamante karissāmi upamāyapīdhekacce <note n="1">Ma. upamāyamidhekacce. ito paraṁ īdisameva.</note>
viññū purisā bhāsitassa atthaṁ ājānanti seyyathāpi
rājañña puriso gūthakūpe sasīsako <note n="2">Ma. sasīsakaṁ.</note> nimmuggo <note n="3">Ma. Yu. nimuggo. </note> assa atha tvaṁ
purise āṇāpeyyāsi tenahi bho taṁ purisaṁ tamhā gūthakūpā
uddharathāti te <note n="4">Ma. Yu. teti ekapadameva. ito paraṁ īdisameva.</note> te sādhūti paṭissutvā taṁ purisaṁ tamhā gūthakūpā
uddhareyyuṁ te tvaṁ evaṁ vadeyyāsi tenahi bho tassa purisassa
<pb n="2.361"/>
Kāyā veḷupesikāhi gūthaṁ sunimmajjitaṁ nimmajjathāti te te sādhūti
paṭissutvā tassa purisassa kāyā veḷupesikāhi gūthaṁ sunimmajjitaṁ
nimmajjeyyuṁ te tvaṁ evaṁ vadeyyāsi tenahi bho tassa
purisassa kāyaṁ paṇḍumattikāya tikkhattuṁ ubbaṭitaṁ <note n="1">Ma. Yu. subbaṭṭitaṁ ubbaṭṭethāti.</note> ubbaṭethāti te
te sādhūti paṭissutvā <note n="2">Ma. Yu. ime pāṭhā natthi ito paraṁ  īdisameva.</note> tassa purisassa kāyaṁ paṇḍumattikāya
tikkhattuṁ ubbaṭitaṁ ubbaṭeyyuṁ te tvaṁ evaṁ vadeyyāsi tenahi
bho taṁ purisaṁ telena abbhañjitvā sukhumena cuṇṇena tikkhattuṁ
suppadhotaṁ karothāti te taṁ purisaṁ telena abbhañjitvā sukhumena
cuṇṇena tikkhattuṁ suppadhotaṁ kareyyuṁ te tvaṁ evaṁ vadeyyāsi
tenahi bho tassa purisassa kesamassuṁ kappethāti te tassa purisassa
kesamassuṁ kappeyyuṁ <note n="3">Ma. Yu. te.</note> tvaṁ evaṁ vadeyyāsi tenahi <note n="4">Ma. Yu. bho.</note> tassa purisassa
mahagghañca mālaṁ mahagghañca vilepanaṁ mahagghāni ca vatthāni upaharathāti
te tassa purisassa mahagghañca mālaṁ mahagghañca <pb ed="P" n="2.325" set="D"/>vilepanaṁ mahagghāni ca
vatthāni upahareyyuṁ te tvaṁ evaṁ vadeyyāsi tenahi bho taṁ
purisaṁ pāsādaṁ āropetvā pañca kāmaguṇāni upaṭṭhapethāti <note n="5">Ma. upaṭṭhāpethāti.</note> te
taṁ purisaṁ pāsādaṁ āropetvā pañca kāmaguṇāni upaṭṭhapeyyuṁ <note n="6">Ma.  upaṭṭhāpeyyuṁ.</note>
taṁ kiṁ maññasi rājañña api nu tassa purisassa sunhātassa <note n="7">sunahātassātipi pāṭho.</note>
suvisittassa <note n="8">Ma. Yu. suvilittassa. </note> kappitakesamassussa <note n="9">Ma. sukappita ....</note> āmuttamaṇibharaṇassa <note n="10">Ma. āmukkamālābharaṇassa.</note>
odātavatthavasanassa uparipāsādavaragatassa pañcahi kāmaguṇehi samappitassa
<pb n="2.362"/>
Samaṅgibhūtassa paricārayamānassa punadeva tasmiṁ gūthakūpe nimmujjitukāmyatā
assāti. No hīdaṁ bho kassapa. Taṁ kissa hetu.
Asuci bho kassapa gūthakūpo asuci ceva asucisaṅkhāto ca duggandho ca
duggandhasaṅkhāto ca jeguccho ca jegucchasaṅkhāto ca paṭikūlo ca
paṭikūlasaṅkhāto cāti. Evameva kho rājañña manussā devānaṁ
asuci ceva asucisaṅkhātā ca duggandhā ca duggandhasaṅkhātā ca
jegucchā ca jegucchasaṅkhātā ca paṭikūlā ca paṭikūlasaṅkhātā ca
yojanasataṁ kho rājañña manussagandho deve ubbāhati <note n="1">Ma. abbādhati.</note> kiṁ pana te
mittāmaccā ñātisālohitā pāṇātipātā paṭiviratā adinnādānā
paṭiviratā kāmesu micchācārā paṭiviratā musāvādā paṭiviratā
pisuṇāvācā paṭiviratā pharusavācā paṭiviratā samphappalāpā paṭiviratā
anabhijjhālū abyāpannacittā sammādiṭṭhī kāyassa bhedā parammarajhā
sugatiṁ saggaṁ lokaṁ upapannā te āgantvā ārocessanti itipi
atthi paro loko atthi sattā opapātikā atthi sukatadukkaṭānaṁ
kammānaṁ phalaṁ vipākoti imināpi kho te rājañña pariyāyena
evaṁ hotu itipi atthi paro loko atthi sattā opapātikā
atthi sukatadukkaṭānaṁ kammānaṁ phalaṁ vipākoti.
<p n="307"/>Kiñcāpi bhavaṁ kassapo evamāha athakho evamme
ettha hoti itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti. Atthi pana <note n="2">Ma. bho.</note> rājañña
<pb n="2.363"/>
Pariyāyo .pe. Atthi bho kassapa pariyāyo .pe. Yathākathaṁ
viya rājaññāti. Idha me bho kassapa mittāmaccā ñātisālohitā
pāṇātipātā paṭiviratā adinnādānā paṭiviratā kāmesu
micchācārā paṭiviratā musāvādā paṭiviratā surāmerayamajjapamādaṭṭhānā
paṭiviratā te aparena samayena ābādhikā honti
dukkhitā bāḷhagilānā yadāhaṁ jānāmi nadānime imamhā
ābādhā vuṭṭhahissantīti tyāhaṁ upasaṅkamitvā evaṁ vadāmi santi
kho bho eke samaṇabrāhmaṇā evaṁvādino evaṁdiṭṭhino ye te
pāṇātipātā paṭiviratā adinnādānā paṭiviratā kāmesu micchācārā
paṭiviratā musāvādā paṭiviratā surāmerayamajjapamādaṭṭhānā paṭiviratā
te kāyassa bhedā parammaraṇā sugatiṁ saggaṁ lokaṁ upapajjanti
devānaṁ tāvatiṁsānaṁ sahabyatanti bhavanto kho pāṇātipātā
paṭiviratā adinnādānā paṭiviratā kāmesu micchācārā paṭiviratā
musāvādā paṭiviratā surāmerayamajjapamādaṭṭhānā paṭiviratā sace
tesaṁ bhavati samaṇabrāhmaṇānaṁ saccaṁ vacanaṁ bhavanto kāyassa bhedā
parammaraṇā sugatiṁ saggaṁ lokaṁ upapajjissanti devānaṁ tāvatiṁsānaṁ
sahabyataṁ sace kho bho kāyassa bhedā parammaraṇā sugatiṁ saggaṁ
lokaṁ upapajjeyyātha devānaṁ tāvatiṁsānaṁ sahabyataṁ yena me
āgantvā āroceyyātha itipi atthi paro loko atthi sattā
opapātikā atthi sukatadukkaṭānaṁ kammānaṁ phalaṁ vipākoti bhavanto
<pb n="2.364"/>
Kho pana me saddhāyikā paccayikā yaṁ bhavantebhi diṭṭhaṁ yathā
sāmaṁ diṭṭhaṁ evametaṁ bhavissatīti te me sādhūti paṭissutvā
neva āgantvā ārocenti na pana dūtaṁ pahiṇanti ayampi
kho bho kassapa pariyāyo yena me pariyāyena evaṁ hoti itipi
natthi paro loko natthi sattā opapātikā natthi sukatadukkaṭānaṁ
kammānaṁ phalaṁ vipākoti.
<p rend="subhead" sid="7">tāvatiṃsadevaupamā</p>
<p n="308"/>Tenahi rājañña taññevettha paṭipucchissāmi yathā
te khameyya tathā naṁ byākareyyāsi yaṁ kho pana rājañña
mānusakaṁ vassasataṁ devānaṁ tāvatiṁsānaṁ eso eko rattindivo
tāya rattiyā tiṁsa rattiyo māso tena māsena dvādasamāsiyo
saṁvaccharo tena saṁvaccharena dibbaṁ vassasahassaṁ devānaṁ tāvatiṁsānaṁ
āyuppamāṇaṁ ye te mittāmaccā ñātisālohitā pāṇātipātā
paṭiviratā adinnādānā paṭiviratā kāmesu micchācārā paṭiviratā
musāvādā paṭiviratā surāmerayamajjapamādaṭṭhānā paṭiviratā <note n="1">Ma. Yu. te.</note> kāyassa
bhedā parammaraṇā sugatiṁ saggaṁ lokaṁ upapannā devānaṁ tāvatiṁsānaṁ
sahabyataṁ sace pana tesaṁ evaṁ bhavissati yāva mayaṁ dve vā
tīṇi vā rattindivā <note n="2">Yu. rattindivāni.</note> dibbehi pañcahi kāmaguṇehi samappitā
samaṅgibhūtā paricārema atha mayaṁ pāyāsissa rājaññassa gantvā
āroceyyāma itipi atthi paro loko atthi sattā opapātikā
atthi sukatadukkaṭānaṁ kammānaṁ phalaṁ vipākoti api nu te āgantvā
<pb n="2.365"/>
Āroceyyuṁ itipi atthi paro loko atthi sattā opapātikā
atthi sukatadukkaṭānaṁ kammānaṁ phalaṁ vipākoti. No hīdaṁ bho
kassapa api hi mayaṁ bho kassapa cirakālakatāpi bhaveyyāma ko
panetaṁ bhoto kassapassa āroceti atthi devā tāvatiṁsāti vā
evaṁdīghāyukā devā tāvatiṁsāti vā na mayaṁ <pb ed="P" n="2.328" set="D"/>bhoto kassapassa
saddahāma atthi devā tāvatiṁsāti vā evaṁdīghāyukā devā
tāvatiṁsāti vā.
<p rend="subhead" sid="8">jaccandhaupamā</p>
Seyyathāpi rājañña jaccandho puriso na passeyya
kaṇhasukkāni rūpāni na passeyya nīlakāni rūpāni na passeyya
pītakāni rūpāni na passeyya lohitakāni rūpāni na passeyya
mañjeṭṭhakāni <note n="1">Ma. Yu. mañjiṭṭhakāni. ito paraṁ īdisameva.</note> rūpāni na passeyya samavisamaṁ na passeyya
tārakāni rūpāni na passeyya candimasuriye so evaṁ vadeyya
natthi kaṇhasukkāni rūpāni natthi kaṇhasukkānaṁ rūpānaṁ dassāvī
natthi nīlakāni rūpāni natthi nīlakānaṁ rūpānaṁ dassāvī natthi
pītakāni rūpāni natthi pītakānaṁ rūpānaṁ dassāvī natthi lohitakāni
rūpāni natthi lohitakānaṁ rūpānaṁ dassāvī natthi mañjeṭṭhakāni
rūpāni natthi mañjeṭṭhakānaṁ rūpānaṁ dassāvī natthi samavisamaṁ
natthi samavisamassa dassāvī natthi tārakāni rūpāni natthi tārakānaṁ
rūpānaṁ dassāvī natthi candimasuriyā natthi candimasuriyānaṁ dassāvī
ahametaṁ na jānāmi ahametaṁ na passāmi tasmā taṁ natthīti
sammā nu kho bho <note n="2">Ma. Yu. so.</note> rājañña vadamāno vadeyyāti. No hīdaṁ
<pb n="2.366"/>
Bho kassapa atthi kaṇhasukkāni rūpāni atthi kaṇhasukkānaṁ
rūpānaṁ dassāvī atthi nīlakāni rūpāni atthi nīlakānaṁ rūpānaṁ
dassāvī .pe. Atthi samavisamaṁ atthi samavisamassa dassāvī
atthi tārakāni rūpāni atthi tārakānaṁ rūpānaṁ dassāvī atthi
candimasuriyā atthi candimasuriyānaṁ dassāvī ahametaṁ na jānāmi
ahametaṁ na passāmi tasmā taṁ natthīti na hi so bho kassapa
sammā vadamāno vadeyyāti. Evameva kho tvaṁ rājañña jaccandhūpamo
maññe paṭibhāsi yametaṁ <note n="1">Ma. Yu. yaṁ maṁ tavaṁ ....</note> evaṁ vadesi ko panetaṁ bhoto kassapassa
āroceti atthi devā tāvatiṁsāti vā evaṁdīghāyukā devā
tāvatiṁsāti vā na mayaṁ bhoto kassapassa saddahāma atthi
devā tāvatiṁsāti vā evaṁdīghāyukā devā tāvatiṁsāti vā <note n="2">Ma. vāti.</note> na
kho rājañña evaṁ paro loko daṭṭhabbo yathā tvaṁ maññasi
iminā maṁsacakkhunā ye kho te rājañña samaṇabrāhmaṇā
araññavanapatthāni pantāni senāsanāni paṭisevanti <note n="3">Sī. Yu. ito paraṁ  appasaddāni appanigghosānīti dissati.</note> te tattha
appamattā ātāpino pahitattā viharantā dibbacakkhuṁ visodhenti
te dibbena cakkhunā visuddhena atikkantamānusakena imañceva lokaṁ
passanti parañca satte ca opapātike evañca kho rājañña
paro loko daṭṭhabbo na tveva yathā tvaṁ maññasi iminā
maṁsacakkhunā imināpi kho te rājañña pariyāyena evaṁ hotu
<pb n="2.367"/>
Itipi atthi paro loko atthi sattā opapātikā atthi
sukatadukkaṭānaṁ kammānaṁ phalaṁ vipākoti.
<p n="309"/>Kiñcāpi bhavaṁ kassapo evamāha athakho <pb ed="P" n="2.330" set="D"/>evamme
ettha hoti itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti. Atthi pana rājañña
pariyāyo .pe. Atthi bho kassapa pariyāyo .pe. Yathākathaṁ
viya rājaññāti. Idhāhaṁ bho kassapa passāmi samaṇabrāhmaṇe
sīlavante kalyāṇadhamme jīvitukāme amaritukāme sukhakāme dukkhapaṭikūle
tassa mayhaṁ bho kassapa evaṁ hoti sace kho ime
bhonto samaṇabrāhmaṇā sīlavanto kalyāṇadhammā evaṁ jāneyyuṁ
ito no matānaṁ seyyo bhavissatīti idānīme bhonto samaṇabrāhmaṇā
sīlavanto kalyāṇadhammā visaṁ vā khādeyyuṁ satthaṁ vā
āhareyyuṁ ubbandhitvā vā kālaṁ kareyyuṁ papāte vā papateyyuṁ
yasmā ca kho ime bhonto samaṇabrāhmaṇā sīlavanto kalyāṇadhammā
na evaṁ jānanti ito no matānaṁ seyyo bhavissatīti tasmā
ime bhonto samaṇabrāhmaṇā sīlavanto kalyāṇadhammā jīvitukāmā
amaritukāmā sukhakāmā dukkhapaṭikūlā <note n="1">Ma. ito paraṁ attānaṁ na mārentītipi pāṭho.</note> ayampi kho bho kassapa pariyāyo
yena me pariyāyena evaṁ hoti itipi natthi paro loko natthi
sattā opapātikā natthi sukatadukkaṭānaṁ kammānaṁ phalaṁ vipākoti.
<p rend="subhead" sid="9">gabbhinīupamā</p>
<pb n="2.368"/>
<p n="310"/>Tenahi rājañña upamante karissāmi upamāyapīdhekacce
viññū purisā bhāsitassa atthaṁ ājānanti bhūtapubbaṁ rājañña
aññatarassa brāhmaṇassa dve pajāpatiyo ahesuṁ ekissā
putto ahosi dasavassuddesiko vā dvādasavassuddesiko vā ekā
gabbhinī upavijaññā athakho so brāhmaṇo kālamakāsi athakho
so māṇavako mātusapatiṁ <note n="1">mātusapattinti vā pāṭho.</note> etadavoca yamidaṁ bhoti dhanaṁ vā
dhaññaṁ vā rajataṁ vā jātarūpaṁ vā sabbantaṁ <pb ed="P" n="2.331" set="D"/>mayhaṁ natthi
tuyhettha kiñci pitu me santako <note n="2">Sī. Ma. Yu. ayaṁ na dissati. </note> bhoti dāyajjaṁ niyyādehīti.
Evaṁ vutte sā brāhmaṇī taṁ māṇavakaṁ etadavoca āgamehi
tāva tāta yāva vijāyāmi sace kumārako bhavissati tassapi
ekadeso bhavissati sace kumārikā bhavissati sāpi te upabhoggā <note n="3">Ma. Yu. opabhoggā. ito paraṁ īdisameva.</note>
bhavissatīti. Dutiyampi kho so māṇavako mātusapatiṁ etadavoca
yamidaṁ bhoti dhanaṁ vā dhaññaṁ vā rajataṁ vā jātarūpaṁ vā sabbantaṁ
mayhaṁ natthi tuyhettha kiñci pitu me santako <note n="4">Sī. Ma. Yu. ayaṁ na dissati. </note> bhoti dāyajjaṁ
niyyādehīti. Dutiyampi kho sā brāhmaṇī taṁ māṇavakaṁ etadavoca
āgamehi tāva tāta yāva vijāyāmi sace kumārako bhavissati
tassapi ekadeso bhavissati sace kumārikā bhavissati sāpi te
upabhoggā bhavissatīti. Tatiyampi kho so māṇavako mātusapatiṁ
etadavoca yamidaṁ bhoti dhanaṁ vā dhaññaṁ vā rajataṁ vā jātarūpaṁ
<pb n="2.369"/>
Vā sabbantaṁ mayhaṁ natthi tuyhettha kiñci pitu me santako
bhoti dāyajjaṁ niyyādehīti. Athakho sā brāhmaṇī satthaṁ gahetvā
ovarakaṁ pavisitvā udaraṁ uppātesi <note n="1">Ma. Yu. opādesi.</note> yāva vijānāmi yadi vā
kumārako yadi vā kumārikāti sā attānañceva jīvitañca gabbhañca
sāpateyyañca yathā taṁ bālā abyattā anayabyasanaṁ āpannā
ayoniso dāyajjaṁ gavesantī evameva kho tvaṁ rājañña bālo
abyatto anayabyasanaṁ āpajjissasi ayoniso paralokaṁ gavesanto
seyyathā <note n="2">Ma. Yu. seyyathāpi sā ....</note> brāhmaṇī bālā abyattā anayabyasanaṁ āpannā ayoniso
dāyajjaṁ gavesantī. Na kho rājañña samaṇabrāhmaṇā sīlavanto
kalyāṇadhammā apakkaṁ paripācenti apica paripākaṁ āgamenti
paṇḍitā. <note n="3">Ma. paṇḍitānaṁ. </note> Aññehi <note n="4">Ma. Yu. attho hi.</note> rājañña samaṇabrāhmaṇānaṁ sīlavantānaṁ
kalyāṇadhammānaṁ jīvitena yathā <note n="5">Ma. Yu. yathā yathākho ... tathā tathā. </note> rājañña samaṇabrāhmaṇā sīlavanto
kalyāṇadhammā ciraṁ dīghamaddhānaṁ tiṭṭhanti tathā <note n="6">Ma. Yu. yathā yathākho ... tathā tathā. </note> bahupuññaṁ pasavanti
bahujanahitāya ca paṭipajjanti bahujanasukhāya lokānukampāya <note n="7">Ma. Yu. lokānukampakāya.</note> atthāya
hitāya sukhāya devamanussānaṁ. Imināpi kho <note n="8">Ma. Yu. te.</note> rājaññe pariyāyena
evaṁ hotu itipi atthi paro loko .pe. Phalaṁ vipākoti.
<p n="311"/>Kiñcāpi bhavaṁ kassapo evamāha athakho evamme
ettha hoti itipi natthi paro loko .pe. Phalaṁ vipākoti.
Atthi pana rājañña pariyāyo .pe. Atthi bho kassapa
pariyāyo .pe. Yathākathaṁ viya rājaññāti. Idha me bho kassapa purisā
<pb n="2.370"/>
Coraṁ āgucāriṁ gahetvā dassenti ayante bhante coro āgucārī
imassa yaṁ icchasi taṁ daṇḍaṁ vadehīti <note n="1">Ma. Yu. paṇehīti. ito paraṁ īdisameva.</note> tyāhaṁ evaṁ vadāmi
tenahibho imaṁ purisaṁ jīvantaṁyeva kumbhiyā pakkhipitvā mukhaṁ pidahitvā
allena cammena onaddhitvā allāya mattikāya bahalavilepanaṁ <note n="2">Sī. Ma. Yu. bahalāvalepanaṁ.  ito paraṁ īdisameva.</note>
karitvā uddhanaṁ āropetvā aggiṁ dethāti te me sādhūti
paṭissutvā taṁ purisaṁ jīvantaṁyeva kumbhiyā pakkhipitvā mukhaṁ pidahitvā
allena cammena onaddhitvā allāya mattikāya bahalavilepanaṁ karitvā
uddhanaṁ āropetvā aggiṁ denti. Yadā mayaṁ jānāma kālakato
so purisoti atha taṁ kumbhiṁ oropetvā ubbhinditvā mukhaṁ vivaritvā
saṇikaṁ vilokema <note n="3">Ma. Yu. nillokema.</note> appevanāmassa jīvaṁ nikkhamantaṁ passeyyāmāti
nevassa mayaṁ jīvaṁ nikkhamantaṁ passāma. Ayampi kho bho kassapa
pariyāyo yena me pariyāyena evaṁ hoti itipi natthi paro
loko natthi sattā opapātikā natthi sukatadukkaṭānaṁ kammānaṁ
phalaṁ vipākoti.
<p rend="subhead" sid="10">supinakaupamā</p>
Tenahi rājañña taññevettha paṭipucchissāmi
yathā te khameyya tathā naṁ byākareyyāsi. Abhijānāsi no tvaṁ
rājañña divāseyyaṁ upagato supinakaṁ passitvā <note n="4">Ma. passitā. ito paraṁ īdisameva.</note> ārāmarāmaṇeyyakaṁ
vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakanti. Abhijānāmahaṁ
bho kassapa divāseyyaṁ upagato supinakaṁ passitvā ārāmarāmaṇeyyakaṁ
vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakanti. Rakkhanti
<pb n="2.371"/>
Taṁ tamhi samaye khujjāpi vāmanakāpi <note n="1">Yu. vāmanikāpi.</note> celāvikāpi <note n="2">Ma. velāsikāpi. Yu. velānikāpi.  ito paraṁ īdisameva.</note> komārikāpīti.
Evaṁ <note n="3">Yu. evampi.</note> bho kassapa rakkhanti maṁ tamhi samaye khujjāpi vāmanakāpi
celāvikāpi komārikāpīti. Api nu tā tuyhaṁ jīvaṁ passanti
pavisantaṁ vā nikkhamantaṁ vāti. <pb ed="P" n="2.334" set="D"/>No hīdaṁ bho kassapa. Tā hi
nāma rājañña tuyhaṁ jīvantassa jīvantiyo jīvaṁ na passissanti
pavisantaṁ vā nikkhamantaṁ vā kiṁ pana tvaṁ kālakatassa jīvaṁ
passissasi pavisantaṁ vā nikkhamantaṁ vā. Imināpi kho te rājañña
pariyāyena evaṁ hotu itipi atthi paro loko atthi sattā
opapātikā atthi sukatadukkaṭānaṁ kammānaṁ phalaṁ vipākoti.
<p n="312"/>Kiñcāpi bhavaṁ kassapo evamāha athakho evamme
ettha hoti itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti. Atthi pana rājañña
pariyāyo .pe. Atthi bho kassapa pariyāyo .pe. Yathākathaṁ
viya rājaññāti. Idha me bho kassapa purisā coraṁ āgucāriṁ
gahetvā dassenti ayante bhante coro āgucārī imassa yaṁ
icchasi taṁ daṇḍaṁ vadehīti tyāhaṁ evaṁ vadāmi tenahi bho
imaṁ purisaṁ jīvantaṁyeva tulāya tuletvā jiyāya anassāsakaṁ māretvā
punadeva tulāya tulethāti te me sādhūti paṭissutvā taṁ purisaṁ
jīvantaṁyeva tulāya tuletvā jiyāya anassāsakaṁ māretvā puneva
tulāya tulenti. Yadā so jīvati tadā lahutaro ca hoti
<pb n="2.372"/>
Mudutaro ca kammaññataro ca yadā pana so kālakato hoti
tadā garutaro ca hoti patthinnataro ca akammaññataro ca.
Ayampi kho bho kassapa pariyāyo yena me pariyāyena evaṁ hoti
itipi natthi paro loko natthi sattā opapātikā natthi
sukatadukkaṭānaṁ kammānaṁ phalaṁ vipākoti.
<p rend="subhead" sid="11">santattāyoguḷaupamā</p>
<p n="313"/>Tenahi rājañña upamante karissāmi upamāyapīdhekacce
viññū purisā bhāsitassa atthaṁ ājānanti. Seyyathāpi rājañña
puriso divasantattaṁ ayoguḷaṁ ādittaṁ sampajjalitaṁ sañjotibhūtaṁ tulāya
tuleyya <note n="1">Yu. toleyya. ito paraṁ īdisameva.</note> tamenaṁ aparena samayena sītaṁ nibbutaṁ tulāya tuleyya kadā
nu kho so ayoguḷo lahutaro vā hoti mudutaro vā kammaññataro
vā yadā vā āditto sampajjalito sañjotibhūto yadā vā sīto
nibbutoti yadā so bho kassapa ayoguḷo tejosahagato ca hoti
vāyosahagato ca āditto sampajjalito sañjotibhūto tadā
lahutaro ca hoti mudutaro ca kammaññataro ca yadā pana so
ayoguḷo neva tejosahagato hoti na vāyosahagato sīto nibbuto
tadā garutaro ca hoti patthinnataro ca akammaññataro cāti.
Evameva kho rājañña yadā ayaṁ kāyo āyusahagato ca hoti
usmāsahagato ca viññāṇasahagato ca tadā lahutaro ca hoti
mudutaro ca kammaññataro ca yadā panāyaṁ kāyo neva
āyusahagato ca hoti na usmāsahagato ca na viññāṇasahagato ca
<pb n="2.373"/>
Tadā garutaro ca hoti patthinnataro ca akammaññataro ca.
Imināpi kho te rājañña pariyāyena evaṁ hotu itipi atthi
paro loko atthi sattā opapātikā atthi sukatadukkaṭānaṁ
kammānaṁ phalaṁ vipākoti.
<p n="314"/>Kiñcāpi bhavaṁ kassapo evamāha athakho evamme
ettha hoti itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti. Atthi pana rājañña
pariyāyo .pe. Atthi bho kassapa pariyāyo .pe. Yathākathaṁ viya
rājaññāti. Idha me bho kassapa purisā coraṁ āgucāriṁ gahetvā
dassenti ayante bhante coro āgucārī imassa yaṁ <pb ed="P" n="2.336" set="D"/>icchasi
taṁ daṇḍaṁ vadehīti tyāhaṁ evaṁ vadāmi tenahi bho imaṁ purisaṁ
anupahacca chaviñca cammañca maṁsañca nahāruñca aṭṭhiñca
aṭṭhimiñjañca jīvitā voropetha appevanāmassa jīvaṁ nikkhamantaṁ
passeyyāmāti te me sādhūti paṭissutvā taṁ purisaṁ anupahacca
chaviñca cammañca maṁsañca nahāruñca aṭṭhiñca aṭṭhimiñjañca jīvitā
voropenti. Yadā so addhamato hoti tyāhaṁ evaṁ vadāmi
tenahi bho imaṁ purisaṁ uttānaṁ nipātetha appevanāmassa jīvaṁ
nikkhamantaṁ passeyyāmāti te taṁ purisaṁ uttānaṁ nipātenti.
Nevassa mayaṁ jīvaṁ nikkhamantaṁ passāma tyāhaṁ evaṁ vadāmi tenahi
bho imaṁ purisaṁ avakujjaṁ nipātetha passena nipātetha dutiyena
<pb n="2.374"/>
Passena nipātetha uddhaṁ ṭhapetha omuddhakaṁ ṭhapetha pāṇinā
ākoṭetha leṇḍunā <note n="1">leḍḍunātipi pāṭho.</note> ākoṭetha daṇḍena ākoṭetha satthena
ākoṭetha odhunātha sandhunātha niddhunātha appevanāmassa jīvaṁ
nikkhamantaṁ passeyyāmāti te taṁ purisaṁ odhunanti sandhunanti
niddhunanti. Nevassa mayaṁ jīvaṁ nikkhamantaṁ passeyyāma <note n="2">Ma. passāma.</note>. Tassa
tadeva cakkhuṁ hoti te rūpā tañcāyatanaṁ nappaṭisaṁvedeti. Tadeva
sotaṁ hoti te saddā tañcāyatanaṁ nappaṭisaṁvedeti. Tadeva
ghānaṁ hoti te gandhā tañcāyatanaṁ nappaṭisaṁvedeti. <pb ed="P" n="2.337" set="D"/>Sāyeva <note n="3">Ma. sāva.</note>
jivhā hoti te rasā tañcāyatanaṁ nappaṭisaṁvedeti. Sveva
kāyo hoti te phoṭṭhabbā tañcāyatanaṁ nappaṭisaṁvedeti. Ayampi
kho bho kassapa pariyāyo yena me pariyāyena evaṁ hoti itipi
natthi paro loko natthi sattā opapātikā natthi sukatadukkaṭānaṁ
kammānaṁ phalaṁ vipākoti.
<p rend="subhead" sid="12">saṅkhadhamaupamā</p>
<p n="315"/>Tenahi rājañña upamante karissāmi upamāyapīdhekacce
viññū purisā bhāsitassa atthaṁ ājānanti. Bhūtapubbaṁ rājañña
aññataro saṅkhadhamo saṅkhamādāya paccantimaṁ janapadaṁ agamāsi.
So yena aññataro gāmo tenupasaṅkami upasaṅkamitvā majjhe
gāmassa ṭhito tikkhattuṁ saṅkhaṁ upaḷāsetvā saṅkhaṁ bhūmiyaṁ nikkhipitvā
ekamantaṁ nisīdi. Athakho rājañña tesaṁ paccantajanapadānaṁ manussānaṁ <note n="4">Sī. Yu.  paccantajānaṁ manussānaṁ. Ma. paccantajanapadamanussānaṁ.</note>
<pb n="2.375"/>
Etadahosi ambho kassa <note n="1">Yu. kissa nu kho. ito paraṁ īdisameva.</note> nu kho eso saddo evaṁrajaniyo
evaṁkammaniyo evaṁmadaniyo evaṁbandhaniyo evaṁmuñcaniyoti. Sannipatitvā
taṁ saṅkhadhamaṁ etadavocuṁ ambho kassa nu kho eso saddo
evaṁrajaniyo evaṁkammaniyo evaṁmadaniyo evaṁbandhaniyo evaṁmuñcaniyoti
eso kho bho saṅkho nāma yassa so saddo evaṁrajaniyo
evaṁkammaniyo evaṁmadaniyo evaṁbandhaniyo evaṁmuñcaniyoti. Te taṁ
saṅkhaṁ uttānaṁ nipātesuṁ vadehi bho saṅkha vadehi bho saṅkhāti.
Neva so saṅkho saddamakāsi. Te taṁ saṅkhaṁ avakujjaṁ nipātesuṁ passena
nipātesuṁ dutiyena passena nipātesuṁ uddhaṁ ṭhapesuṁ omuddhakaṁ
ṭhapesuṁ <pb ed="P" n="2.338" set="D"/>pāṇinā ākoṭesuṁ leṇḍunā ākoṭesuṁ daṇḍena
ākoṭesuṁ satthena ākoṭesuṁ odhuniṁsu sandhuniṁsu niddhuniṁsu vadehi
bho saṅkha vadehi bho saṅkhāti. Neva so saṅkho saddamakāsi.
Athakho rājañña tassa saṅkhadhamassa etadahosi yāva kho <note n="2">Ma. Yu. kho saddo  natthi.</note> bālā
ime paccantajanapadā manussā kathañhi nāma ayoniso saṅkhasaddaṁ
gavesissantīti. Tesaṁ pekkhamānānaṁ saṅkhaṁ gahetvā tikkhattuṁ saṅkhaṁ
upaḷāsetvā saṅkhaṁ ādāya pakkāmi. Athakho rājañña tesaṁ
paccantajanapadānaṁ manussānaṁ etadahosi yadā kira bho ayaṁ saṅkho
nāma purisasahagato ca hoti vāyāmasahagato ca vāyosahagato <note n="3">Ma. vāyusahagato. ito paraṁ īdisameva.</note> ca
tadāyaṁ saṅkho saddaṁ karoti yadā panāyaṁ saṅkho neva purisasahagato
hoti na vāyāmasahagato na vāyosahagato nāyaṁ saṅkho saddaṁ
<pb n="2.376"/>
Karotīti. Evameva kho rājañña yadāyaṁ kāyo āyusahagato ca
hoti usmāsahagato ca viññāṇasahagato ca tadā abhikkamatipi
paṭikkamatipi tiṭṭhatipi nisīdatipi seyyaṁpi kappeti cakkhunāpi rūpaṁ
passati sotenapi saddaṁ suṇāti ghānenapi gandhaṁ ghāyati
jivhāyapi rasaṁ sāyati kāyenapi phoṭṭhabbaṁ phusati manasāpi dhammaṁ
vijānāti yadā panāyaṁ kāyo neva āyusahagato ca hoti na
usmāsahagato ca na viññāṇasahagato ca tadā neva abhikkamati
na paṭikkamati na tiṭṭhati na nisīdati na seyyaṁ kappeti cakkhunāpi
rūpaṁ na passati sotenapi saddaṁ na suṇāti ghānenapi gandhaṁ na
ghāyati jivhāyapi rasaṁ na sāyati kāyenapi phoṭṭhabbaṁ na phusati
manasāpi dhammaṁ na vijānāti. Imināpi kho te rājañña pariyāyena
evaṁ hotu itipi atthi paro loko atthi sattā opapātikā
atthi sukatadukkaṭānaṁ kammānaṁ phalaṁ vipākoti.
Paṭhamabhāṇavāraṁ.
<p n="316"/>Kiñcāpi bhavaṁ kassapo evamāha athakho <pb ed="P" n="2.339" set="D"/>evamme
ettha hoti itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti. Atthi pana rājañña
pariyāyo .pe. Atthi bho kassapa pariyāyo .pe. Yathākathaṁ viya
rājaññāti. Idha me bho kassapa purisā coraṁ āgucāriṁ gahetvā
dassenti ayaṁ te bhante coro āgucārī imassa yaṁ icchasi
<pb n="2.377"/>
Taṁ daṇḍaṁ vadehīti tyāhaṁ evaṁ vadāmi tenahi bho imassa
purisassa chaviṁ chindatha appevanāmassa jīvaṁ passeyyāmāti te
tassa purisassa chaviṁ chindanti. Nevassa mayaṁ jīvaṁ passāma. Tyāhaṁ
evaṁ vadāmi tenahi bho imassa purisassa cammaṁ chindatha maṁsaṁ chindatha
nahāruṁ chindatha aṭṭhiṁ chindatha aṭṭhimiñjaṁ chindatha appevanāmassa
jīvaṁ passeyyāmāti te tassa purisassa aṭṭhimiñjaṁ chindanti.
Nevassa mayaṁ jīvaṁ passāma <note n="1">Ma. passeyyāma.</note>. Ayampi kho bho kassapa pariyāyo
yena me pariyāyena evaṁ hoti itipi natthi paro loko natthi
sattā opapātikā natthi sukatadukkaṭānaṁ kammānaṁ phalaṁ vipākoti.
<p rend="subhead" sid="13">aggikajaṭilaupamā</p>
<p n="317"/>Tenahi rājañña upamante karissāmi upamāyapīdhekacce
viññū purisā bhāsitassa atthaṁ ājānanti. Bhūtapubbaṁ rājañña
aññataro aggiko jaṭilo araññāyatane paṇṇakuṭiyā sammati <note n="2">Ma. Sī. Yu. vasati.</note>.
Athakho rājañña aññataro janapado satthavāso <note n="3">Sī. Yu. janapadapadeso.  Ma. janapade sattho. ito paraṁ īdisameva.</note> vuṭṭhāsi. Athakho
so satthavāso <note n="4">Ma. Yu. so sattho.</note> tassa aggikassa jaṭilassa assamassa sāmantā
ekarattiṁ vasitvā pakkāmi. Athakho rājañña tassa aggikassa jaṭilassa
etadahosi yannūnāhaṁ yena so satthavāso tenupasaṅkameyyaṁ
appevanāmettha kiñci upakaraṇaṁ adhigaccheyyanti. Athakho so
aggiko jaṭilo kālasseva vuṭṭhāya yena so satthavāso
tenupasaṅkami upasaṅkamitvā addasa tasmiṁ satthavāse daharaṁ kumāraṁ
<pb n="2.378"/>
Maṇḍaṁ uttānaseyyakaṁ chaḍḍitaṁ. Disvānassa etadahosi na kho
me taṁ paṭirūpaṁ yaṁ me pekkhamānassa manussabhūto kālaṁ kareyya
yannūnāhaṁ imaṁ dārakaṁ assamaṁ netvā āpādeyyaṁ poseyyaṁ
vaḍḍheyyanti. Athakho so aggiko jaṭilo taṁ dārakaṁ assamaṁ
netvā āpādesi posesi vaḍḍhesi. Yadā so dārako
dasavassuddesiko vā hoti dvādasavassuddesiko vā athakho tassa
aggikassa jaṭilassa janapade kiñcideva karaṇīyaṁ uppajji. Athakho
so aggiko jaṭilo taṁ dārakaṁ etadavoca icchāmahaṁ tāta janapadaṁ
gantuṁ aggiṁ tāta paricareyyāsi mā ca te aggi nibbāyi
sace va <note n="1">Ma. ... ca. ito paraṁ īdisameva.</note> te aggi nibbāyeyya ayaṁ vāsī imāni kaṭṭhāni idaṁ
araṇisahitaṁ aggiṁ nibbattetvā aggiṁ paricareyyāsīti. Athakho
so aggiko jaṭilo taṁ dārakaṁ evaṁ anusāsitvā janapadaṁ agamāsi.
Tassa khiḍḍāpasutassa aggi nibbāyi. Athakho tassa dārakassa
etadahosi pitā kho maṁ evaṁ avaca aggiṁ tāta paricareyyāsi
mā ca te aggi nibbāyi sace va te aggi nibbāyeyya ayaṁ
vāsī imāni kaṭṭhāni idaṁ araṇisahitaṁ aggiṁ nibbattetvā aggiṁ
paricareyyāsīti yannūnāhaṁ aggiṁ nibbattetvā aggiṁ paricareyyanti.
Athakho so dārako araṇisahitaṁ vāsiyā tacchi appevanāma aggiṁ
adhigaccheyyanti. Neva so aggiṁ adhigacchi araṇisahitaṁ dvidhā
phālesi tidhā phālesi catudhā phālesi pañcadhā phālesi dasadhā
<pb n="2.379"/>
Phālesi vīsatidhā <note n="1">Sī. Ma. Yu. satadhā.</note> phālesi sakalikaṁ sakalikaṁ akāsi sakalikaṁ sakalikaṁ
karitvā udukkhale koṭesi udukkhale koṭetvā mahāvāte ophuni <note n="2">Ma. Yu. opuni.</note>
appevanāma aggiṁ adhigaccheyyanti. Neva so aggiṁ adhigacchi.
Athakho so aggiko jaṭilo janapade taṁ karaṇīyaṁ tīretvā yena
sako assamo tenupasaṅkami upasaṅkamitvā taṁ dārakaṁ etadavoca
kacci te tāta aggi nibbutoti. Idha me tāta khiḍḍāpasutassa
aggi nibbāyi tassa me etadahosi pitā kho maṁ evaṁ avaca
aggiṁ tāta paricareyyāsi mā ca te tāta aggi nibbāyi sace va
te aggi nibbāyeyya ayaṁ vāsī imāni kaṭṭhāni idaṁ araṇisahitaṁ
aggiṁ nibbattetvā aggiṁ paricareyyāsīti yannūnāhaṁ aggiṁ
nibbattetvā aggiṁ paricareyyanti athakhohaṁ tāta araṇisahitaṁ
vāsiyā tacchiṁ appevanāma aggiṁ adhigaccheyyanti. Nevāhaṁ
aggiṁ adhigacchiṁ araṇisahitaṁ dvidhā phālesiṁ tidhā phālesiṁ catudhā
phālesiṁ pañcadhā phālesiṁ dasadhā phālesiṁ vīsatidhā <note n="3">Sī. Ma. Yu. satadhā.</note> phālesiṁ sakalikaṁ
sakalikaṁ akāsiṁ sakalikaṁ sakalikaṁ karitvā udukkhale koṭesiṁ udukkhale
koṭetvā mahāvāte ophuniṁ <note n="4">Ma. Yu. opuniṁ.</note> appevanāma aggiṁ adhigaccheyyanti
nevāhaṁ aggiṁ adhigacchinti. Athakho tassa aggikassa jaṭilassa
etadahosi yāva bālo ayaṁ dārako abyatto kathañhi nāma
ayoniso aggiṁ gavesissatīti. Tassa pekkhamānassa araṇisahitaṁ
<pb n="2.380"/>
Gahetvā aggiṁ nibbattetvā taṁ dārakaṁ etadavoca evaṁ kho
tāta <pb ed="P" n="2.342" set="D"/>aggi nibbattetabbo na tveva yathā tvaṁ bālo abyatto
ayoniso aggiṁ gavesissasīti <note n="1">Ma. gavesīti.</note>. Evameva kho tvaṁ rājañña bālo
abyatto ayoniso paralokaṁ gavesissasi paṭinissajjetaṁ rājañña
pāpakaṁ diṭṭhigataṁ paṭinissajjetaṁ rājañña pāpakaṁ diṭṭhigataṁ mā
te ahosi dīgharattaṁ ahitāya dukkhāyāti.
<p n="318"/>Kiñcāpi bhavaṁ kassapo evamāha athakho nevāhaṁ sakkomi
idaṁ pāpakaṁ diṭṭhigataṁ paṭinissajjituṁ rājāpi maṁ pasenadi kosalo
jānāti tirorājānopi pāyāsi rājañño evaṁvādī evaṁdiṭṭhī
itipi natthi paro loko natthi sattā opapātikā natthi
sukatadukkaṭānaṁ kammānaṁ phalaṁ vipākoti. Sacāhaṁ bho kassapa idaṁ
pāpakaṁ diṭṭhigataṁ paṭinissajjissāmi bhavissanti me vattāro yāva
bālo pāyāsi rājañño abyatto duggahitagāhīti kopenapi naṁ
harissāmi makkhenapi naṁ harissāmi paḷāsenapi naṁ harissāmīti.
<p rend="subhead" sid="14">dve satthavāhaupamā</p>
<p n="319"/>Tenahi rājañña upamante karissāmi upamāyapīdhekacce
viññū purisā bhāsitassa atthaṁ ājānanti. Bhūtapubbaṁ rājañña
mahāsakaṭasattho sakaṭasahassaṁ puratthimā janapadā pacchimaṁ janapadaṁ
agamāsi. Soyeva <note n="2">Ma. Yu. so yena yena ....</note> gacchati khippaṁyeva pariyādiyati tiṇaṁ kaṭṭhodakaṁ
haritakapaṇṇaṁ <note n="3">Sī. Yu. haritakavantaṁ.</note>. Tasmiṁ kho pana satthe dve satthavāhā ahesuṁ
<pb n="2.381"/>
Eko <pb ed="P" n="2.343" set="D"/>pañcannaṁ sakaṭasatānaṁ eko pañcannaṁ sakaṭasatānaṁ. Athakho
tesaṁ satthavāhānaṁ etadahosi ayaṁ kho mahāsakaṭasattho sakaṭasahassaṁ
te mayaṁ yena yena gacchāma khippameva pariyādiyati tiṇaṁ kaṭṭhodakaṁ
haritakapaṇṇaṁ yannūna mayaṁ imaṁ satthaṁ dvidhā vibhajeyyāma ekato
pañca sakaṭasatāni ekato pañca sakaṭasatānīti. Te taṁ satthaṁ
dvidhā vibhajiṁsu ekato pañca sakaṭasatāni ekato pañca
sakaṭasatāni. Eko tāva satthavāho bahuṁ tiṇañca kaṭṭhañca udakañca
āropetvā satthaṁ payāpesi <note n="1">Sī. Yu. pāyāpesi.</note>. Dvīhatīhapayāto <note n="2">Sī. Yu. ... pāyāto.</note> kho pana so sattho
addasa purisaṁ kāḷaṁ lohitakkhiṁ <note n="3">Ma. lohitakkhaṁ sannaddhakalāpaṁ. </note> āsannaddhakalāpaṁ kumudamālaṁ <note n="4">Ma. kumudamāliṁ. ito paraṁ īdisameva.</note> allavatthaṁ
allakesaṁ kaddamamakkhitehi cakkehi bhadrena rathena paṭipathaṁ āgacchantaṁ
disvā etadavoca kuto bho āgacchasīti. Amukamhā janapadāti.
Kuhiṁ gamissasīti. Amukaṁ nāma janapadanti. Kacci bho purato kantāre
mahāmegho abhippavuṭṭhoti. Evaṁ bho purato kantāre mahāmegho
abhippavuṭṭho āsittodakāni vaṭumāni bahuṁ tiṇañca <pb ed="P" n="2.344" set="D"/>kaṭṭhañca
udakañca chaḍḍetha bho purāṇāni tiṇāni kaṭṭhāni udakāni
lahubhārehi sakaṭehi sīghaṁ sīghaṁ gacchatha mā yoggāni kilamitthāti. Athakho
so satthavāho satthike āmantesi ayaṁ bho puriso evamāha
purato kantāre mahāmegho abhippavuṭṭho āsittodakāni vaṭumāni
bahuṁ tiṇañca kaṭṭhañca udakañca chaḍḍetha bho purāṇāni
tiṇāni kaṭṭhāni udakāni lahubhārehi sakaṭehi sīghaṁ gacchatha
<pb n="2.382"/>
Mā yoggāni kilamitthāti chaḍḍetha bho purāṇāni tiṇāni kaṭṭhāni
udakāni lahubhārehi sakaṭehi satthaṁ payāpethāti. Evaṁ bhoti
kho te satthikā tassa satthavāhassa paṭissutvā chaḍḍetvā
purāṇāni tiṇāni kaṭṭhāni udakāni lahubhārehi sakaṭehi satthaṁ
payāpesuṁ. Te paṭhamepi satthavāse na addasaṁsu tiṇaṁ vā kaṭṭhaṁ
vā udakaṁ vā dutiyepi satthavāse. Tatiyepi satthavāse. Catutthepi
satthavāse. Pañcamepi satthavāse. Chaṭṭhepi satthavāse.
Sattamepi satthavāse na addasaṁsu tiṇaṁ vā kaṭṭhaṁ vā udakaṁ vā
sabbe va anayabyasanaṁ āpajjiṁsuyeva <note n="1">Ma. Yu. āpajjiṁsu. ye ca tasmiṁ ....</note>. Tasmiṁ satthe ahesuṁ manussā
vā pasū vā. Sabbe va so yakkho amanusso bhakkhesi.
Aṭṭhikāneva sesāni <note n="2">Sī. Yu. sesesi.</note>. Yadā aññāsi dutiyo satthavāho
bahunikkhantaro khodāni so satthoti bahuṁ tiṇañca kaṭṭhañca udakañca
āropetvā satthaṁ payāpesi. Dvīhatīhapayāto kho pana so
sattho addasa purisaṁ kāḷaṁ lohitakkhiṁ <pb ed="P" n="2.345" set="D"/>āsannaddhakalāpaṁ kumudamālaṁ
allavatthaṁ allakesaṁ kaddamamakkhitehi cakkehi bhadrena rathena paṭipathaṁ
āgacchantaṁ disvā etadavoca kuto bho āgacchasīti. Amukamhā
janapadāti. Kuhiṁ gamissasīti. Amukaṁ nāma janapadanti. Kacci
bho purato kantāre mahāmegho abhippavuṭṭhoti. Evaṁ bho
purato kantāre mahāmegho abhippavuṭṭho āsittodakāni vaṭumāni
<pb n="2.383"/>
Bahuṁ tiṇañca kaṭṭhañca udakañca chaḍḍetha bho purāṇāni
tiṇāni kaṭṭhāni udakāna lahubhārehi sakaṭehi sīghaṁ sīghaṁ gacchatha
mā yoggāni kilamitthāti. Athakho so satthavāho satthike
āmantesi ayaṁ bho puriso evamāha purato kantāre mahāmegho
abhippavuṭṭho āsittodakāni vaṭumāni bahuṁ tiṇañca kaṭṭhañca
udakañca chaḍḍetha bho purāṇāni tiṇāni kaṭṭhāni udakāni
lahubhārehi sakaṭehi sīghaṁ sīghaṁ gacchatha mā yoggāni kilamitthāti
ayaṁ bho puriso neva amhākaṁ mitto na ñātisālohito kathaṁ
mayaṁ imassa saddhāya gamissāma na vo chaḍḍetabbāni purāṇāni
tiṇāni kaṭṭhāni udakāni. Yathābhatena <note n="1">Ma. Yu. yathākatena. ito paraṁ īdisameva.</note> bhaṇḍena satthaṁ payāpetha
na no purāṇaṁ chaḍḍessāmāti. Evaṁ bhoti kho te satthikā
tassa satthavāhassa paṭissutvā yathābhatena bhaṇḍena satthaṁ payāpesuṁ.
Te paṭhamepi satthavāse na addasaṁsu tiṇaṁ vā <pb ed="P" n="2.346" set="D"/>kaṭṭhaṁ vā udakaṁ vā
dutiyepi satthavāse. Tatiyepi satthavāse. Catutthepi satthavāse.
Pañcamepi satthavāse. Chaṭṭhepi satthavāse. Sattamepi satthavāse
na addasaṁsu tiṇaṁ vā kaṭṭhaṁ vā udakaṁ vā tañca satthaṁ
addasaṁsu anayabyasanaṁ āpannaṁyeva <note n="2">Ma. āpannaṁ. ye ca ....  Yu. āpannaṁ. ye va.</note>. Tasmiṁ satthe ahesuṁ manussā
vā pasū vā. Tesañca aṭṭhikāneva addasaṁsu. Tena yakkhena
amanussena bhakkhitā <note n="3">Ma. Yu. bhakkhitānaṁ.</note>. Athakho so satthavāho satthike āmantesi
ayaṁ kho bho so sattho anayabyasanaṁ āpanno yathā taṁ tena
<pb n="2.384"/>
Bālena satthavāhena pariṇāyakena. Tenahi bho yānamhākaṁ
satthe appasārāni paṇiyāni tāni chaḍḍetvā yāni imasmiṁ
satthe mahāsārāni paṇiyāni tāni ādiyathāti. Evaṁ bhoti
kho te satthikā tassa satthavāhassa paṭissutvā yāni sakasmiṁ
satthe appasārāni paṇiyāni tāni chaḍḍetvā yāni tasmiṁ
satthe mahāsārāni paṇiyāni tāni ādiyitvā sotthinā taṁ
kantāraṁ nitthariṁsu yathā taṁ paṇḍitena satthavāhena pariṇāyakena.
Evameva kho tvaṁ rājañña bālo abyatto anayabyasanaṁ āpajjissasi
ayoniso paralokaṁ gavesanto seyyathāpi so puriso satthavāho
yepi tava sotabbaṁ saddhātabbaṁ <note n="1">Yu. saddahātabbaṁ.</note> maññissanti tepi anayabyasanaṁ
āpajjissanti seyyathāpi te satthikā paṭinissajjetaṁ rājañña
pāpakaṁ diṭṭhigataṁ paṭinissajjetaṁ rājañña pāpakaṁ diṭṭhigataṁ mā
te ahosi dīgharattaṁ ahitāya dukkhāyāti.
<p n="320"/>Kiñcāpi bhavaṁ kassapo evamāha athakho nevāhaṁ
sakkomi idaṁ pāpakaṁ diṭṭhigataṁ paṭinissajjituṁ rājāpi maṁ pasenadi
kosalo jānāti tirorājānopi pāyāsi rājañño evaṁvādī
evaṁdiṭṭhī itipi <pb ed="P" n="2.347" set="D"/>natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti sacāhaṁ bho
kassapa imaṁ pāpakaṁ diṭṭhigataṁ paṭinissajjissāmi bhavissanti me
vattāro yāva bālo pāyāsi rājañño abyatto duggahitagāhīti
<pb n="2.385"/>
Kopenapi naṁ harissāmi makkhenapi naṁ harissāmi paḷāsenapi naṁ
harissāmīti.
<p rend="subhead" sid="15">gūthabhārikaupamā</p>
<p n="321"/>Tenahi rājañña upamante karissāmi upamāyapīdhekacce
viññū purisā bhāsitassa atthaṁ ājānanti. Bhūtapubbaṁ rājañña
aññataro sūkaraposako puriso sakamhā gāmā aññaṁ gāmaṁ
agamāsi tattha addasa pahūtaṁ sukkhaṁ gūthaṁ chaḍḍitaṁ. Disvānassa
etadahosi ayaṁ kho pahūto sukkhagūtho chaḍḍito <note n="1">Ma. chaḍḍito mamañca sūkarabhattaṁ. Yu. chaḍḍito mamañca.</note> mama sūkarānaṁ
bhakkho <note n="2">Sī. mamañca sūkarabhatto. </note> yannūnāhaṁ ito sukkhagūthaṁ hareyyanti. So uttarāsaṅgaṁ
pattharitvā pahūtaṁ sukkhagūthaṁ ākiritvā bhaṇḍikaṁ bandhitvā sīse
uccoropetvā <note n="3">Ma. accāropetvā. Sī. Yu. ubbāhetvā.</note> agamāsi. Tassa antarāmagge mahāakālamegho
pāvassi. So uggharantaṁ paggharantaṁ yāva agganakhā gūthena
makkhito gūthabhāraṁ ādāya agamāsi. Tamenaṁ manussā disvā
evamāhaṁsu kacci no tvaṁ bhaṇe ummatto kacci nu <note n="4">Ma. Yu. nusaddo natthi.</note> viceto <note n="5">Yu.  veceto vecetā.</note>
kathañhi nāma uggharantaṁ paggharantaṁ yāva agganakhā gūthena makkhito
gūthabhāraṁ hariyissasīti <note n="6">harissasīti pāṭhena bhavitabbaṁ.</note>. Tumhe khvettha bhaṇe ummattā tumhe
vicetā <note n="7">Yu.  veceto vecetā.</note> <pb ed="P" n="2.348" set="D"/>tathā hi pana me sūkarabhattanti. Evameva kho tvaṁ
rājañña gūthabhārikūpamo <note n="8">Sī. Yu. gūthahārikūpamo.</note> maññe paṭibhāsi paṭinissajjetaṁ rājañña
pāpakaṁ diṭṭhigataṁ paṭinissajjetaṁ rājañña pāpakaṁ diṭṭhigataṁ mā
te ahosi dīgharattaṁ ahitāya dukkhāyāti.
<pb n="2.386"/>
<p n="322"/>Kiñcāpi bhavaṁ kassapo evamāha athakho nevāhaṁ
sakkomi idaṁ pāpakaṁ diṭṭhigataṁ paṭinissajjituṁ rājāpi maṁ pasenadi
kosalo jānāti tirorājānopi pāyāsi rājañño evaṁvādī
evaṁdiṭṭhī itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti sacāhaṁ bho kassapa
idaṁ pāpakaṁ diṭṭhigataṁ paṭinissajjissāmi bhavissanti me vattāro
yāva bālo pāyāsi rājañño abyatto duggahitagāhīti kopenapi
naṁ harissāmi makkhenapi naṁ harissāmi paḷāsenapi naṁ harissāmīti.
<p rend="subhead" sid="16">akkhadhuttakaupamā</p>
<p n="323"/>Tenahi rājañña upamante karissāmi upamāyapīdhekacce
viññū purisā bhāsitassa atthaṁ ājānanti. Bhūtapubbaṁ rājañña
dve akkhadhuttā akkhehi dibbiṁsu. Eko akkhadhutto āgatāgataṁ kaliṁ
gilati. Addasā kho dutiyo akkhadhutto taṁ akkhadhuttaṁ āgatāgataṁ
kaliṁ gilantaṁ disvā taṁ akkhadhuttaṁ etadavoca tvaṁ kho samma
ekantikena jināsi dehi me samma akkhe pajoharissāmīti <note n="1">pajohissāmītīti pana pāṭhena bhavitabbaṁ.</note>.
Evaṁ sammāti kho so akkhadhutto tassa akkhadhuttassa akkhe
pādāsi. Athakho so akkhadhutto akkhe visena paribhāvetvā taṁ
akkhadhuttaṁ etadavoca ehi kho samma akkhehi dibbissāmāti.
Evaṁ sammāti kho so akkhadhutto tassa akkhadhuttassa paccassosi.
Dutiyampi kho te akkhadhuttā akkhehi dibbiṁsu. Dutiyampi kho
<pb n="2.387"/>
So akkhadhutto <pb ed="P" n="2.349" set="D"/>āgatāgataṁ kaliṁ gilati. Addasā kho dutiyo
akkhadhutto taṁ akkhadhuttaṁ dutiyampi āgatāgataṁ kaliṁ gilantaṁ disvā
taṁ akkhadhuttaṁ etadavoca
<p n="324"/>Littaṁ paramena tejasā
gilamakkhaṁ puriso na bujjhati
gilare <note n="1">Ma. Yu. gilare gila pāpadhutta pacchā te kaṭukaṁ bhavissatīti.</note> pāpadhuttā kapaṇā
te kaṭukaṁ bhavissatīti.
<p n="325"/>Evameva kho tvaṁ rājañña akkhadhuttakūpamo <note n="2">Yu. akkhadhuttūpamo.</note> maññe
paṭibhāsi paṭinissajjetaṁ rājañña pāpakaṁ diṭṭhigataṁ paṭinissajjetaṁ
rājañña pāpakaṁ diṭṭhigataṁ mā te ahosi dīgharattaṁ ahitāya
dukkhāyāti.
<p n="326"/>Kiñcāpi bhavaṁ kassapo evamāha athakho nevāhaṁ
sakkomi idaṁ pāpakaṁ diṭṭhigataṁ paṭinissajjituṁ rājāpi maṁ pasenadi
kosalo jānāti tirorājānopi pāyāsi rājañño evaṁvādī
evaṁdiṭṭhī itipi natthi paro loko natthi sattā opapātikā
natthi sukatadukkaṭānaṁ kammānaṁ phalaṁ vipākoti sacāhaṁ bho kassapa
idaṁ pāpakaṁ diṭṭhigataṁ paṭinissajjissāmi bhavissanti me vattāro
yāva bālo pāyāsi rājañño abyatto duggahitagāhīti kopenapi
naṁ harissāmi makkhenapi naṁ harissāmi paḷāsenapi naṁ harissāmīti.
<p rend="subhead" sid="17">sāṇabhārikaupamā</p>
<p n="327"/>Tenahi rājañña upamante karissāmi upamāyapīdhekacce
<pb n="2.388"/>
Viññū purisā bhāsitassa atthaṁ ājānanti. Bhūtapubbaṁ rājañña
aññataro janapade <note n="1">Ma. Yu. janapado.</note> vuṭṭhāsi. Athakho sahāyako sahāyakaṁ āmantesi
āyāma samma yena so janapado tenupasaṅkamissāma appevanāmettha
kiñci dhanaṁ adhigaccheyyāmāti. Evaṁ sammāti kho sahāyako
sahāyakassa paccassosi. Te yena so janapado yena aññataraṁ
gāmapajjaṁ <note n="2">Ma. gāmapaṭṭaṁ. Sī. gāmapattaṁ. Yu. gāmapaddhanaṁ. ito  paraṁ īdisameva.</note> tenupasaṅkamiṁsu <pb ed="P" n="2.350" set="D"/>tattha addasaṁsu pahūtaṁ sāṇaṁ chaḍḍitaṁ.
Disvā sahāyako sahāyakaṁ āmantesi idaṁ kho samma pahūtaṁ
sāṇaṁ chaḍḍitaṁ tenahi samma tvañca sāṇabhāraṁ bandha ahañca
sāṇabhāraṁ bandhissāmi ubho sāṇabhāraṁ ādāya gamissāmāti. Evaṁ
sammāti kho sahāyako sahāyakassa paṭissutvā sāṇabhāraṁ bandhi.
Te ubho sāṇabhāraṁ ādāya yena aññataraṁ gāmapajjaṁ tenupasaṅkamiṁsu
tattha addasaṁsu pahūtaṁ sāṇasuttaṁ chaḍḍitaṁ. Disvā
sahāyako sahāyakaṁ āmantesi yassa kho samma atthāya iccheyyāma
sāṇaṁ idaṁ pahūtaṁ sāṇasuttaṁ chaḍḍitaṁ tenahi samma tvañca
sāṇabhāraṁ chaḍḍehi ahañca sāṇabhāraṁ chaḍḍessāmi ubho
sāṇasuttabhāraṁ ādāya gamissāmāti. Ayaṁ kho me samma sāṇabhāro
durāgato <note n="3">Ma. Yu. durābhato. ito paraṁ īdisameva.</note> ca susannaddho ca alaṁ me tvaṁ pajānāhīti. Athakho
so sahāyako sāṇabhāraṁ chaḍḍetvā sāṇasuttabhāraṁ ādiyi. Te
yena aññataraṁ gāmapajjaṁ tenupasaṅkamiṁsu tattha addasaṁsu pahūtā
sāṇiyo chaḍḍitā. Disvā sahāyako sahāyakaṁ āmantesi yassa
<pb n="2.389"/>
Kho samma atthāya iccheyyāma sāṇaṁ vā sāṇasuttaṁ vā imā
pahūtā sāṇiyo chaḍḍitā tenahi samma tvañca sāṇabhāraṁ
chaḍḍehi ahañca sāṇasuttabhāraṁ chaḍḍessāmi ubho sāṇibhāraṁ
ādāya gamissāmāti. Ayaṁ kho me samma sāṇabhāro durāgato ca
susannaddho ca alaṁ me tvaṁ pajānāhīti. Athakho so sahāyako
sāṇasuttabhāraṁ chaḍḍetvā sāṇibhāraṁ ādiyi. <pb ed="P" n="2.351" set="D"/>Te yena aññataraṁ
gāmapajjaṁ tenupasaṅkamiṁsu tattha addasaṁsu pahūtaṁ khomaṁ chaḍḍitaṁ.
Disvā pahūtaṁ khomasuttaṁ chaḍḍitaṁ. Disvā pahūtaṁ khomadussaṁ
chaḍḍitaṁ. Disvā pahūtaṁ kappāsaṁ chaḍḍitaṁ. Disvā pahūtaṁ
kappāsikasuttaṁ chaḍḍitaṁ. Disvā pahūtaṁ kappāsikadussaṁ chaḍḍitaṁ.
Disvā pahūtaṁ ayasaṁ chaḍḍitaṁ. Disvā pahūtaṁ lohaṁ chaḍḍitaṁ.
Disvā pahūtaṁ tipuṁ chaḍḍitaṁ. Disvā pahūtaṁ sisaṁ chaḍḍitaṁ. Disvā
pahūtaṁ sajjhuṁ <note n="1">Ma. sajjhaṁ. ito paraṁ īdisameva.</note> chaḍḍitaṁ. Disvā pahūtaṁ suvaṇṇaṁ chaḍḍitaṁ. Disvā
sahāyako sahāyakaṁ āmantesi yassa kho samma atthāya iccheyyāma
sāṇaṁ vā sāṇasuttaṁ vā sāṇiyo vā khomaṁ vā khomasuttaṁ vā
khomadussaṁ vā kappāsaṁ vā kappāsikasuttaṁ vā kappāsikadussaṁ
vā ayasaṁ vā lohaṁ vā tipuṁ vā sisaṁ vā sajjhuṁ vā idaṁ pahūtaṁ
suvaṇṇaṁ chaḍḍitaṁ tenahi samma tvañca sāṇabhāraṁ chaḍḍehi
ahañca sajjhubhāraṁ chaḍḍessāmi ubho suvaṇṇabhāraṁ ādāya
gamissāmāti. Ayaṁ kho me samma sāṇabhāro durāgato ca susannaddho
<pb n="2.390"/>
Ca alaṁ me tvaṁ pajānāhīti. Athakho so sahāyako sajjhubhāraṁ
chaḍḍetvā suvaṇṇabhāraṁ ādiyi. Te yena sako gāmo tenupasaṅkamiṁsu.
Tattha yo so sahāyako sāṇabhāraṁ ādāya agamāsi
tassa neva mātāpitaro abhinandiṁsu na puttadārā abhinandiṁsu na
mittāmaccā abhinandiṁsu na ca tatonidānaṁ sukhaṁ <pb ed="P" n="2.352" set="D"/>somanassaṁ adhigacchi.
Yo pana so sahāyako suvaṇṇabhāraṁ ādāya agamāsi tassa
mātāpitaro <note n="1">Ma. mātāpitaropi.</note> abhinandiṁsu puttadārāpi abhinandiṁsu mittāmaccāpi
abhinandiṁsu tatonidānañca sukhaṁ somanassaṁ adhigacchi. Evameva
kho <note n="2">Ma. Yu. tvaṁ.</note> rājañña sāṇabhārikūpamo maññe paṭibhāsi paṭinissajjetaṁ
rājañña pāpakaṁ diṭṭhigataṁ paṭinissajjetaṁ rājañña pāpakaṁ diṭṭhigataṁ
mā te ahosi dīgharattaṁ ahitāya dukkhāyāti.
<p rend="subhead" sid="18">saraṇagamanaṃ</p>
<p n="328"/>Purimena <note n="3">Ma. purimeneva ahaṁ. Yu.  purimenevāhaṁ.</note> cāhaṁ opammena bhoto kassapassa attamano
abhiraddho apicāhaṁ imāni vicitrāni pañhāpaṭibhāṇāni sotukāmo
evāhaṁ bhavantaṁ kassapaṁ paccanikaṁ kātabbaṁ avamaññissaṁ abhikkantaṁ
bho kassapa abhikkantaṁ bho kassapa seyyathāpi bho kassapa
nikkujjitaṁ vā ukkujjeyya paṭicchannaṁ vā vivareyya mūḷhassa
vā maggaṁ ācikkheyya andhakāre vā telappajjotaṁ dhāreyya
cakkhumanto rūpāni dakkhanti evameva bhotā kassapena anekapariyāyena
dhammo pakāsito esāhaṁ bho kassapa bhagavantaṁ gotamaṁ
saraṇaṁ gacchāmi dhammañca bhikkhusaṅghañca upāsakaṁ maṁ bhavaṁ kassapo
<pb n="2.391"/>
Dhāretu ajjatagge pāṇupetaṁ saraṇaṅgataṁ icchāmi cāhaṁ bho kassapa
mahāyaññaṁ yajituṁ anusāsatu maṁ bhavaṁ kassapo yaṁ mama assa
dīgharattaṁ hitāya sukhāyāti.
<p rend="subhead" sid="19">yaññakathā</p>
Yathārūpe kho rājañña yaññe
gāvo vā haññanti ajeḷakā vā haññanti kukkuṭasūkarā vā
haññanti vividhā vā pāṇā saṅghātaṁ āpajjanti paṭiggāhakā ca
honti <pb ed="P" n="2.353" set="D"/>micchādiṭṭhī micchāsaṅkappā micchāvācā micchākammantā
micchāājīvā micchāvāyāmā micchāsatī micchāsamādhī. Evarūpo
kho rājañña yañño na mahapphalo hoti na mahānisaṁso na
mahājutiko na mahāvipphāro. Seyyathāpi rājañña kassako
bījanaṅgalaṁ ādāya vanaṁ paviseyya so tattha dukkhette dubbhumme <note n="1">dubbhūmeti vā pāṭho.</note>
avihatakhāṇukaṇṭake bījāni patiṭṭhāpeyya khaṇḍāni pūtīni vātātapahatāni
asāradāni asukhasayitāni devo ca na kālena kālaṁ
sammādhāraṁ anuppaveccheyya api nu tāni bījāni vuḍḍhiṁ viruḷhiṁ
vepullaṁ āpajjeyyuṁ kassako vā vipulaṁ phalaṁ adhigaccheyyāti.
Na <note n="2">Ma. Yu. no hidaṁ bho kassapa.</note> evaṁ bho kassapa. Evameva kho rājañña yathārūpe yaññe
gāvo vā haññanti ajeḷakā vā haññanti kukkuṭasūkarā vā
haññanti vividhā vā pāṇā saṅghātaṁ āpajjanti paṭiggāhakā ca
honti micchādiṭṭhī micchāsaṅkappā micchāvācā micchākammantā
micchāājīvā micchāvāyāmā micchāsatī micchāsamādhī. Evarūpo
<pb n="2.392"/>
Kho rājañña yañño na mahapphalo hoti na mahānisaṁso na
mahājutiko na mahāvipphāro. Yathārūpe ca kho rājañña yaññe
neva gāvo haññanti na ajeḷakā haññanti na kukkuṭasūkarā
haññanti na vividhā <note n="1">Ma. vā.</note> pāṇā saṅghātaṁ āpajjanti paṭiggāhakā ca
honti sammādiṭṭhī sammāsaṅkappā sammāvācā sammākammantā
sammāājīvā sammāvāyāmā sammāsatī sammāsamādhī. Evarūpo
kho rājañña yañño mahapphalo hoti mahānisaṁso mahājutiko
mahāvipphāro. Seyyathāpi rājañña kassako bījanaṅgalaṁ ādāya
vanaṁ paviseyya so tattha sukkhette subhumme sivihatakhāṇukaṇṭake
bījāni <pb ed="P" n="2.354" set="D"/>patiṭṭhāpeyya akhaṇḍāni apūtīni avātātapahatāni sāradāni
sukhasayitāni devo ca kālena kālaṁ sammādhāraṁ anuppaveccheyya
api nu tāni bījāni vuḍḍhiṁ viruḷhiṁ vepullaṁ āpajjeyyuṁ kassako
vā vipulaṁ phalaṁ adhigaccheyyāti. Evaṁ bho kassapa. Evameva kho
rājañña yathārūpe yaññe neva gāvo haññanti na ajeḷakā
haññanti na kukkuṭasūkarā haññanti na vividhā <note n="2">Ma. vā.</note> pāṇā saṅghātaṁ
āpajjanti paṭiggāhakā ca honti sammādiṭṭhī sammāsaṅkappā
sammāvācā sammākammantā sammāājīvā sammāvāyāmā sammāsatī
sammāsamādhī. Evarūpo kho rājañña yañño mahapphalo hoti
mahānisaṁso mahājutiko mahāvipphāroti.
<p rend="subhead" sid="20">uttaramāṇavavatthu</p>
<p n="329"/>Athakho pāyāsi rājañño dānaṁ paṭṭhapesi
<pb n="2.393"/>
Samaṇabrāhmaṇakapaṇaddhikavaṇibbakayācakānaṁ. Tasmiṁ kho pana dāne
evarūpaṁ bhojanaṁ dīyati kāṇājikaṁ <note n="1">kajhājakanti vā pāṭho.</note> bilaṅgadutiyaṁ corakāni <note n="2">Ma. dhorakāni. Sī. Yu. therakāni. ito paraṁ  īdisameva.</note> ca vatthāni
guḷavālakāni. Tasmiṁ kho pana dāne uttaro nāma māṇavo
vāvaṭo <note n="3">Sī. Yu. vyāvaṭo.</note> ahosi. So dānaṁ datvā evamanuddisati iminā dānena
pāyāsiṁ rājaññameva imasmiṁ loke samāgacchiṁ mā parasminti.
Assosi kho pāyāsi rājañño <pb ed="P" n="2.355" set="D"/>uttaro kira māṇavo dānaṁ datvā
evamanuddisati iminā <note n="4">Ma. imimāhaṁ. ito paraṁ īdisameva. </note> dānena pāyāsiṁ rājaññameva imasmiṁ loke
samāgacchiṁ mā parasminti. Athakho pāyāsi rājañño uttaraṁ
māṇavaṁ āmantāpetvā etadavoca sabbaṁ <note n="5">Ma. Yu. saccaṁ.</note> kira tvaṁ tāta uttara
dānaṁ datvā evamanuddisasi iminā dānena pāyāsiṁ rājaññameva
imasmiṁ loke samāgacchiṁ mā parasminti. Evaṁ bho. Kasmā pana
tvaṁ tāta uttara dānaṁ datvā evamanuddisasi iminā dānena
.pe. Mā parasminti na nu mayaṁ tāta uttara puññatthikā
dānasseva phalaṁ pāṭikaṅkhinoti. Bhoto kho dāne evarūpaṁ bhojanaṁ
dīyati kāṇājikaṁ bilaṅgadutiyaṁ <note n="6">Ma. yaṁ.</note> bhavaṁ pādāpi na iccheyya samphusituṁ
kuto bhuñjituṁ corakāni ca vatthāni guḷavālakāni bhavaṁ pādāpi
na iccheyya samphusituṁ kuto paridahituṁ bhavaṁ kho panamhākaṁ
piyo manāpo kathaṁ mayaṁ piyaṁ manāpaṁ amanāpena saṁyojemāti.
Tenahi tvaṁ tāta uttara yādisāhaṁ bhojanaṁ bhuñjāmi tādisaṁ
<pb n="2.394"/>
Bhojanaṁ paṭṭhapehi yādisāni cāhaṁ vatthāni paridahāmi tādisāni
ca vatthāni paṭṭhapehīti. Evaṁ bhoti kho uttaro māṇavo
pāyāsirājaññassa <note n="1">pāyāsissa rājaññassāti pāṭhena bhavitabbaṁ. Ma. īdisameva.</note> paṭissutvā yādisaṁ bhojanaṁ pāyāsi rājañño
bhuñjati tādisaṁ bhojanaṁ paṭṭhapesi yādisāni ca vatthāni pāyāsi
rājañño paridahati tādisāni ca vatthāni paṭṭhapesi. <pb ed="P" n="2.356" set="D"/>Athakho
pāyāsi rājañño asakkaccaṁ dānaṁ datvā asahatthā dānaṁ datvā
acittikataṁ <note n="2">Ma. acittīkataṁ. </note> dānaṁ datvā apaviṭṭhaṁ <note n="3">Sī. Ma. Yu. apaviddhaṁ. ito paraṁ īdisameva.</note> dānaṁ datvā kāyassa bhedā
parammaraṇā cātummahārājikānaṁ devānaṁ sahabyataṁ upapajji suññaṁ
serīsakavimānaṁ. Yo panetassa dāne vāvaṭo ahosi uttaro nāma
māṇavo so sakkaccaṁ dānaṁ datvā sahatthā dānaṁ datvā cittikataṁ
dānaṁ datvā anapaviṭṭhaṁ dānaṁ datvā kāyassa bhedā parammaraṇā
sugatiṁ saggaṁ lokaṁ upapajji devānaṁ tāvatiṁsānaṁ sahabyataṁ.
<p rend="subhead" sid="21">pāyāsidevaputto</p>
<p n="330"/>Tena kho pana samayena āyasmā gavampati abhikkhaṇaṁ
suññaṁ serīsakavimānaṁ divāvihāraṁ gacchati. Athakho pāyāsidevaputto
yenāyasmā gavampati tenupasaṅkami upasaṅkamitvā āyasmantaṁ
gavampatiṁ abhivādetvā ekamantaṁ aṭṭhāsi. Ekamantaṁ ṭhitaṁ kho
pāyāsidevaputtaṁ āyasmā gavampati etadavoca kosi tvaṁ āvusoti.
Ahaṁ bhante pāyāsi rājaññoti. Na nu tvaṁ āvuso evaṁdiṭṭhiko
ahosi itipi natthi paro loko natthi sattā opapātikā
<pb n="2.395"/>
Natthi sukatadukkaṭānaṁ kammānaṁ phalaṁ vipākoti. Saccāhaṁ bhante
evaṁdiṭṭhiko ahosiṁ itipi natthi paro loko natthi sattā
opapātikā natthi sukatadukkaṭānaṁ kammānaṁ phalaṁ vipākoti apicāhaṁ
ayyena kumārakassapena etasmā pāpakā diṭṭhigatā vivecitoti.
Yo pana te āvuso dāne vāvaṭo ahosi uttaro nāma māṇavo
so kuhiṁ upapannoti. Yo me bhante dāne vāvaṭo ahosi
uttaro nāma māṇavo so sakkaccaṁ dānaṁ datvā sahatthā
dānaṁ datvā cittikataṁ dānaṁ datvā anapaviṭṭhaṁ dānaṁ datvā kāyassa
bhedā parammaraṇā sugatiṁ saggaṁ lokaṁ upapanno devānaṁ tāvatiṁsānaṁ
sahabyataṁ ahaṁ pana bhante asakkaccaṁ dānaṁ datvā asahatthā
dānaṁ datvā acittikataṁ dānaṁ datvā apaviṭṭhaṁ dānaṁ datvā kāyassa
bhedā parammaraṇā cātummahārājikānaṁ devānaṁ sahabyataṁ upapanno
suññaṁ serīsakavimānaṁ tenahi bhante gavampati manussalokaṁ gantvā
evamārocehi sakkaccaṁ dānaṁ detha sahatthā dānaṁ detha cittikataṁ
dānaṁ detha anapaviṭṭhaṁ dānaṁ detha pāyāsi rājañño asakkaccaṁ
dānaṁ datvā asahatthā dānaṁ datvā acittikataṁ dānaṁ datvā
apaviṭṭhaṁ dānaṁ datvā kāyassa bhedā parammaraṇā cātummahārājikānaṁ
devānaṁ sahabyataṁ upapanno suññaṁ serīsakavimānaṁ yo pana tassa
dāne vāvaṭo ahosi uttaro nāma māṇavo so sakkaccaṁ dānaṁ
datvā sahatthā dānaṁ datvā cittikataṁ dānaṁ datvā anapaviṭṭhaṁ dānaṁ
<pb n="2.396"/>
Datvā kāyassa bhedā parammaraṇā sugatiṁ saggaṁ lokaṁ upapanno
devānaṁ tāvatiṁsānaṁ sahabyatanti. Athakho āyasmā gavampati
manussalokaṁ āgantvā evamārocesi sakkaccaṁ dānaṁ detha sahatthā
dānaṁ detha cittikataṁ dānaṁ detha anapaviṭṭhaṁ dānaṁ detha pāyāsi
rājañño asakkaccaṁ dānaṁ datvā asahatthā dānaṁ datvā acittikataṁ
dānaṁ datvā apaviṭṭhaṁ dānaṁ datvā kāyassa bhedā parammaraṇā
cātummahārājikānaṁ devānaṁ sahabyataṁ upapanno suññaṁ serīsakavimānaṁ
yo pana tassa dāne vāvaṭo ahosi uttaro nāma māṇavo so
sakkaccaṁ dānaṁ datvā sahatthā dānaṁ datvā cittikataṁ dānaṁ datvā
anapaviṭṭhaṁ <pb ed="P" n="2.358" set="D"/>dānaṁ datvā kāyassa bhedā parammaraṇā sugatiṁ saggaṁ
lokaṁ upapanno devānaṁ tāvatiṁsānaṁ sahabyatanti.
Pāyāsirājaññasuttaṁ niṭṭhitaṁ dasamaṁ.
Tassuddānaṁ
apadānaṁ <note n="1">Ma. mahāpadāna nidānaṁ.</note> nidānañca nibbānañca sudassanaṁ
janavasabhagovindaṁ samayaṁ sakkapañhakaṁ <note n="2">Sī. Yu. sakkameva ca.</note>
satipaṭṭhānapāyāsi mahāvaggoti vuccatīti <note n="3">Sī. Yu. mahāvaggassa  saṅgaho.</note>.
</xml>