<xml src="a2-13.xml">
<readunit id="a2-13">(13) 3. dānavaggo</readunit>
<p n="386"/>140 Dvemāni bhikkhave dānāni katamāni dve āmisadānañca
dhammadānañca imāni kho bhikkhave dve dānāni etadaggaṁ
bhikkhave imesaṁ dvinnaṁ dānānaṁ yadidaṁ dhammadānanti.
<p n="387"/>141 Dveme bhikkhave yāgā katame dve āmisayāgo
ca dhammayāgo ca ime kho bhikkhave dve yāgā etadaggaṁ bhikkhave
imesaṁ dvinnaṁ <pb ed="P" n="1.92" set="A"/>yāgānaṁ yadidaṁ dhammayāgoti.
<p n="388"/>142 Dveme bhikkhave cāgā katame dve āmisacāgo
ca dhammacāgo ca ime kho bhikkhave dve cāgā etadaggaṁ bhikkhave
<pb n="2.115"/>
Imesaṁ dvinnaṁ cāgānaṁ yadidaṁ dhammacāgoti.
<p n="389"/>143 Dveme bhikkhave pariccāgā katame dve āmisapariccāgo
ca dhammapariccāgo ca ime kho bhikkhave dve pariccāgā
etadaggaṁ bhikkhave imesaṁ dvinnaṁ pariccāgānaṁ yadidaṁ dhammapariccāgoti.
<p n="390"/>144 Dveme bhikkhave bhogā katame dve āmisabhogo
ca dhammabhogo ca ime kho bhikkhave dve bhogā etadaggaṁ bhikkhave
imesaṁ dvinnaṁ bhogānaṁ yadidaṁ dhammabhogoti.
<p n="391"/>145 Dveme bhikkhave sambhogā katame dve āmisasambhogo
ca dhammasambhogo ca ime kho bhikkhave dve sambhogā
etadaggaṁ bhikkhave imesaṁ dvinnaṁ sambhogānaṁ yadidaṁ dhammasambhogoti.
<p n="392"/>146 Dveme bhikkhave saṁvibhāgā katame dve āmisasaṁvibhāgo
ca dhammasaṁvibhāgo ca ime kho bhikkhave dve saṁvibhāgā
etadaggaṁ bhikkhave imesaṁ dvinnaṁ saṁvibhāgānaṁ yadidaṁ dhammasaṁvibhāgoti.
<p n="393"/>147 Dveme bhikkhave saṅgahā katame dve
āmisasaṅgaho ca dhammasaṅgaho ca ime kho bhikkhave dve saṅgahā etadaggaṁ
bhikkhave imesaṁ dvinnaṁ saṅgahānaṁ yadidaṁ dhammasaṅgahoti.
<p n="394"/>148 Dveme bhikkhave anuggahā katame dve
āmisānuggaho ca dhammānuggaho ca ime kho bhikkhave dve anuggahā
etadaggaṁ bhikkhave imesaṁ dvinnaṁ anuggahānaṁ yadidaṁ dhammānuggahoti.
<p n="395"/>149 Dvemā bhikkhave anukampā katamā dve
<pb n="2.116"/>
Āmisānukampā ca dhammānukampā ca imā kho bhikkhave dve anukampā
etadaggaṁ bhikkhave imāsaṁ dvinnaṁ anukampānaṁ yadidaṁ dhammānukampāti.
Dānavaggo tatiyo <pb ed="P" n="1.93" set="A"/><note n="1">Yu. terasamo.</note>
</xml>