<xml src="a7-3.xml">
<readunit id="a7-3">3. vajjisattakavaggo</readunit>
<p rend="subhead" sid="1">1, sārandadasuttaṃ</p>
Vajjīvaggo <note n="4">Ma. vajjīsattakavaggo.</note> tatiyo
<p n="19"/><pb ed="P" n="4.16" set="A"/>Ekaṁ samayaṁ bhagavā vesāliyaṁ viharati sārandade cetiye.
Athakho sambahulā licchavī yena bhagavā tenupasaṅkamiṁsu upasaṅkamitvā
bhagavantaṁ abhivādetvā ekamantaṁ nisīdiṁsu ekamantaṁ nisinne kho te
<pb n="7.16"/>
Licchavī bhagavā etadavoca satta vo licchavī aparihāniye dhamme
desessāmi taṁ suṇātha sādhukaṁ manasikarotha bhāsissāmīti. Evaṁ bhanteti
kho te licchavī bhagavato paccassosuṁ. Bhagavā etadavoca katame ca
licchavī satta aparihāniyā dhammā yāvakīvañca licchavī vajjī abhiṇhasannipātā <note n="1">Ma. abhiṇhaṁ sannipātā. evamuparipi.</note>
bhavissanti sannipātabahulā vuḍḍhiyeva licchavī vajjīnaṁ
pāṭikaṅkhā no parihāni. Yāvakīvañca licchavī vajjī samaggā
sannipatissanti samaggā vuṭṭhahissanti samaggā vajjikaraṇīyāni karissanti
vuḍḍhiyeva licchavī vajjīnaṁ pāṭikaṅkhā no parihāni. Yāvakīvañca licchavī
vajjī appaññattaṁ na paññāpessanti paññattaṁ na samucchindissanti
yathāpaññatte porāṇe vajjidhamme samādāya vattissanti vuḍḍhiyeva
licchavī vajjīnaṁ pāṭikaṅkhā no parihāni. Yāvakīvañca licchavī vajjī
ye te vajjīnaṁ vajjimahallakā te sakkarissanti garukarissanti mānessanti
pūjessanti tesañca sotabbaṁ maññissanti vuḍḍhiyeva licchavī
vajjīnaṁ pāṭikaṅkhā no parihāni. Yāvakīvañca licchavī vajjī yā tā
kulitthiyo kulakumāriyo tā na okkassa pasayha vāsessanti vuḍḍhiyeva
licchavī vajjīnaṁ pāṭikaṅkhā no parihāni. Yāvakīvañca licchavī
vajjī yāni tāni vajjīnaṁ vajjicetiyāni abbhantarāni ceva bāhirāni ca
tāni sakkarissanti garukarissanti <pb ed="P" n="4.17" set="A"/>mānessanti pūjessanti tesañca dinnapubbaṁ
katapubbaṁ dhammikaṁ baliṁ no parihāpessanti vuḍḍhiyeva licchavī
vajjīnaṁ pāṭikaṅkhā no parihāni. Yāvakīvañca licchavī vajjīnaṁ arahantesu
<pb n="7.17"/>
Dhammikārakkhāvaraṇagutti susaṁvihitā bhavissati kinti anāgatā ca arahanto
vijitaṁ āgaccheyyuṁ āgatā ca arahanto vijite phāsuṁ vihareyyunti
vuḍḍhiyeva licchavī vajjīnaṁ pāṭikaṅkhā no parihāni. Yāvakīvañca licchavī
ime satta aparihāniyā dhammā vajjīsu ṭhassanti imesu ca sattasu
aparihāniyesu dhammesu vajjī sandississanti vuḍḍhiyeva licchavī vajjīnaṁ
paṭikaṅkhā no parihānīti.
<p rend="subhead" sid="2">2, vassakārasuttaṃ</p>
<p n="20"/>Ekaṁ samayaṁ bhagavā rājagahe viharati gijjhakūṭe pabbate.
Tena kho pana samayena rājā māgadho ajātasattu vedehiputto vajjī
abhiyātukāmo hoti so evamāha ahaṁ ime vajjī evaṁmahiddhike
evaṁmahānubhāve ucchejjissāmi <note n="1">Ma. ucchecchāmi. evamuparipi.</note> vajjī vināsessāmi vajjī anayabyasanaṁ
āpādessāmīti athakho rājā māgadho ajātasattu vedehiputto
vassakāraṁ brāhmaṇaṁ magadhamahāmattaṁ āmantesi ehi tvaṁ brāhmaṇa
yena bhagavā tenupasaṅkami upasaṅkamitvā mama vacanena bhagavato pāde sirasā
vanda appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha rājā
bhante māgadho ajātasattu vedehiputto bhagavato pāde sirasā vandati
appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatīti evañca
vadehi rājā bhante māgadho ajātasattu vedehiputto vajjī abhiyātukāmo
so evamāha ahaṁ ime vajjī evaṁmahiddhike evaṁmahānubhāve
ucchejjissāmi vajjī vināsessāmi vajjī anayabyasanaṁ <pb ed="P" n="4.18" set="A"/>āpādessāmīti
<pb n="7.18"/>
Yathā bhagavā byākaroti taṁ sādhukaṁ uggahetvā mama āroceyyāsi na
hi tathāgatā vitathaṁ bhaṇantīti. Evaṁ bhoti kho vassakāro brāhmaṇo
magadhamahāmatto rañño māgadhassa ajātasattussa vedehiputtassa paṭissuṇitvā
yena bhagavā tenupasaṅkami upasaṅkamitvā bhagavatā saddhiṁ
sammodi sammodanīyaṁ kathaṁ sārāṇīyaṁ vītisāretvā ekamantaṁ nisīdi
ekamantaṁ nisinno kho vassakāro brāhmaṇo magadhamahāmatto bhagavantaṁ
etadavoca rājā bho gotama māgadho ajātasattu vedehiputto bhoto
gotamassa pāde sirasā vandati appābādhaṁ appātaṅkaṁ lahuṭṭhānaṁ balaṁ
phāsuvihāraṁ pucchati rājā bho gotama māgadho ajātasattu vedehiputto
vajjī abhiyātukāmo so evamāha ahaṁ ime vajjī evaṁmahiddhike
evaṁmahānubhāve ucchejjissāmi vajjī anayabyasanaṁ āpādessāmīti.
Tena kho pana samayena āyasmā ānando bhagavato piṭṭhito
ṭhito hoti bhagavantaṁ vījamāno <note n="1">Ma. bījamāno. evamuparipi.</note>. Athakho bhagavā āyasmantaṁ ānandaṁ
āmantesi kinti te ānanda sutaṁ vajjī abhiṇhasannipātā
sannipātabahulāti. Sutaṁ me taṁ bhante vajjī abhiṇhasannipātā
sannipātabahulāti. Yāvakīvañca ānanda vajjī abhiṇhasannipātā bhavissanti
sannipātabahulā vuḍḍhiyeva ānanda vajjīnaṁ pāṭikaṅkhā no parihāni.
Kinti te ānanda sutaṁ vajjī samaggā sannipatanti samaggā
vuṭṭhahanti samaggā vajjikaraṇīyāni karontīti. Sutaṁ me taṁ bhante
vajjī samaggā sannipatanti samaggā vuṭṭhahanti samaggā vajjikaraṇīyāni
<pb n="7.19"/>
Karontīti. Yāvakīvañca ānanda vajjī samaggā sannipatissanti samaggā
vuṭṭhahissanti samaggā vajjikaraṇīyāni karissanti vuḍḍhiyeva ānanda
vajjīnaṁ pāṭikaṅkhā no parihāni. Kinti te ānanda sutaṁ vajjī
appaññattaṁ na paññāpenti paññattaṁ na samucchindanti yathāpaññatte
porāṇe vajjidhamme samādāya vattantīti. Sutaṁ me taṁ
bhante vajjī appaññattaṁ na paññāpenti paññattaṁ na samucchindanti
yathāpaññatte porāṇe vajjidhamme samādāya vattantīti.
Yāvakīvañca ānanda vajjī appaññattaṁ na paññāpessanti paññattaṁ
na samucchindissanti yathāpaññatte porāṇe vajjidhamme samādāya
vattissanti vuḍḍhiyeva ānanda vajjīnaṁ pāṭikaṅkhā no parihāni.
Kinti te ānanda sutaṁ vajjī ye te vajjīnaṁ vajjimahallakā te
sakkaronti garukaronti mānenti pūjenti tesañca sotabbaṁ maññantīti.
Sutaṁ me taṁ bhante vajjī ye te vajjīnaṁ vajjimahallakā te
sakkaronti garukaronti mānenti pūjenti tesañca sotabbaṁ maññantīti.
Yāvakīvañca ānanda vajjī ye te vajjīnaṁ vajjimahallakā te
sakkarissanti garukarissanti mānessanti pūjessanti tesañca sotabbaṁ
maññissanti vuḍḍhiyeva ānanda vajjīnaṁ pāṭikaṅkhā no parihāni.
Kinti te ānanda sutaṁ vajjī yā tā kulitthiyo kulakumāriyo tā
na okkassa pasayha vāsentīti. Sutaṁ me taṁ bhante vajjī yā
tā kulitthiyo kulakumāriyo tā na okkassa pasayha vāsentīti.
<pb n="7.20"/>
Yāvakīvañca ānanda vajjī yā tā kulitthiyo kulakumāriyo tā na
okkassa pasayha vāsessanti vuḍḍhiyeva ānanda vajjīnaṁ pāṭikaṅkhā
no parihāni. Kinti te ānanda sutaṁ vajjī yāni tāni
vajjīnaṁ vajjicetiyāni abbhantarāni ceva bāhirāni ca tāni sakkaronti
garukaronti mānenti pūjenti tesañca dinnapubbaṁ katapubbaṁ dhammikaṁ
baliṁ no parihāpentīti. Sutaṁ me taṁ bhante vajjī yāni tāni
vajjīnaṁ vajjicetiyāni abbhantarāni ceva bāhirāni ca tāni sakkaronti
garukaronti mānenti pūjenti tesañca dinnapubbaṁ katapubbaṁ dhammikaṁ baliṁ
no parihāpentīti. Yāvakīvañca ānanda vajjī <pb ed="P" n="4.20" set="A"/>yāni tāni vajjīnaṁ
vajjicetiyāni abbhantarāni ceva bāhirāni ca tāni sakkarissanti garukarissanti
mānessanti pūjessanti tesañca dinnapubbaṁ katapubbaṁ dhammikaṁ
baliṁ no parihāpessanti vuḍḍhiyeva ānanda vajjīnaṁ pāṭikaṅkhā
no parihāni. Kinti te ānanda sutaṁ vajjīnaṁ arahantesu dhammikārakkhāvaraṇagutti
susaṁvihitā <note n="1">Ma. bhavissati.</note> kinti anāgatā ca arahanto vijitaṁ
āgaccheyyuṁ āgatā ca arahanto vijite phāsuṁ vihareyyunti. Sutaṁ me
taṁ bhante vajjīnaṁ arahantesu dhammikārakkhāvaraṇagutti susaṁvihitā <note n="1">Ma. bhavissati.</note> kinti
anāgatā ca arahanto vijitaṁ āgaccheyyuṁ āgatā ca arahanto vijite
phāsuṁ vihareyyunti. Yāvakīvañca ānanda vajjīnaṁ arahantesu
dhammikārakkhāvaraṇagutti susaṁvihitā bhavissati kinti anāgatā ca arahanto vijitaṁ
āgaccheyyuṁ āgatā ca arahanto vijite phāsuṁ vihareyyunti vuḍḍhiyeva
<pb n="7.21"/>
Ānanda vajjīnaṁ pāṭikaṅkhā no parihānīti.
Atha kho bhagavā vassakāraṁ brāhmaṇaṁ magadhamahāmattaṁ āmantesi
ekamidāhaṁ brāhmaṇa samayaṁ vesāliyaṁ viharāmi sārandade cetiye
tatrāhaṁ <note n="1">Ma. brāhmaṇa.</note> vajjīnaṁ ime satta aparihāniye dhamme desemi <note n="2">Ma. desesiṁ.</note> yāvakīvañca
brāhmaṇa ime satta aparihāniyā dhammā vajjīsu ṭhassanti imesu
ca sattasu aparihāniyesu dhammesu vajjī sandississanti vuḍḍhiyeva
brāhmaṇa vajjīnaṁ pāṭikaṅkhā no parihānīti. Ekamekenapi bho gotama
aparihāniyena dhammena samannāgatānaṁ vajjīnaṁ vuḍḍhiyeva pāṭikaṅkhā no
parihāni ko pana vādo sattahi aparihāniyehi dhammehi akaraṇīyā
ca bho gotama vajjī raññā māgadhena ajātasattunā vedehiputtena
yadidaṁ yuddhassa aññatra <pb ed="P" n="4.21" set="A"/>upalāpanāya aññatra mithubhedā handa
ca dāni mayaṁ bho gotama gacchāma bahukiccā mayaṁ bahukaraṇīyāti.
Yassadāni tvaṁ brāhmaṇa kālaṁ maññasīti. Athakho vassakāro brāhmaṇo
magadhamahāmatto bhagavato bhāsitaṁ abhinanditvā anumoditvā uṭṭhāyāsanā
pakkāmīti.
<p rend="subhead" sid="3">3, paṭhamasattakasuttaṃ</p>
<p n="21"/>Ekaṁ samayaṁ bhagavā rājagahe viharati gijjhakūṭe pabbate.
Tatra kho bhagavā bhikkhū āmantesi satta vo bhikkhave aparihāniye
dhamme desessāmi taṁ suṇātha sādhukaṁ manasikarotha bhāsissāmīti.
Evaṁ bhanteti kho te bhikkhū bhagavato paccassosuṁ. Bhagavā etadavoca
katame ca bhikkhave satta aparihāniyā dhammā yāvakīvañca bhikkhave
<pb n="7.22"/>
Bhikkhū abhiṇhasannipātā bhavissanti sannipātabahulā vuḍḍhiyeva bhikkhave
bhikkhūnaṁ pāṭikaṅkhā no parihāni. Yāvakīvañca bhikkhave bhikkhū samaggā
sannipatissanti samaggā vuṭṭhahissanti samaggā saṅghakaraṇīyāni karissanti
vuḍḍhiyeva bhikkhave bhikkhūnaṁ pāṭikaṅkhā no parihāni. Yāvakīvañca
bhikkhave bhikkhū appaññattaṁ na paññāpessanti paññattaṁ na samucchindissanti
yathāpaññattesu sikkhāpadesu samādāya vattissanti vuḍḍhiyeva
bhikkhave bhikkhūnaṁ pāṭikaṅkhā no parihāni. Yāvakīvañca bhikkhave
bhikkhū ye te bhikkhū therā rattaññū cirapabbajitā saṅghapitaro saṅghaparināyakā
te sakkarissanti garukarissanti mānessanti pūjessanti
tesañca sotabbaṁ maññissanti vuḍḍhiyeva bhikkhave bhikkhūnaṁ pāṭikaṅkhā
no parihāni. Yāvakīvañca bhikkhave bhikkhū uppannāya taṇhāya
ponobbhavikāya no <note n="1">Ma. na.</note> vasaṁ gacchissanti vuḍḍhiyeva bhikkhave bhikkhūnaṁ
pāṭikaṅkhā no parihāni. Yāvakīvañca bhikkhave bhikkhū āraññakesu
senāsanesu sāpekkhā <pb ed="P" n="4.22" set="A"/>bhavissanti vuḍḍhiyeva bhikkhave bhikkhūnaṁ pāṭikaṅkhā
no parihāni. Yāvakīvañca bhikkhave bhikkhū paccattaññeva satiṁ
upaṭṭhapessanti kinti anāgatā ca pesalā sabrahmacārī āgaccheyyuṁ
āgatā ca pesalā sabrahmacārī phāsuṁ vihareyyunti vuḍḍhiyeva
bhikkhave bhikkhūnaṁ pāṭikaṅkhā no parihāni. Yāvakīvañca bhikkhave
ime satta aparihāniyā dhammā bhikkhūsu ṭhassanti imesu ca sattasu
aparihāniyesu dhammesu bhikkhū sandississanti vuḍḍhiyeva bhikkhave
<pb n="7.23"/>
Bhikkhūnaṁ pāṭikaṅkhā no parihānīti.
<p rend="subhead" sid="4">4, dutiyasattakasuttaṃ</p>
<p n="22"/>Satta vo bhikkhave aparihāniye dhamme desessāmi .pe.
Katame ca bhikkhave satta aparihāniyā dhammā yāvakīvañca bhikkhave
bhikkhū na kammārāmā bhavissanti <note n="1">Ma. na kammaratā.</note> na kammārāmataṁ anuyuttā vuḍḍhiyeva
bhikkhave bhikkhūnaṁ pāṭikaṅkhā no parihāni. Yāvakīvañca bhikkhave
bhikkhū na bhassārāmā bhavissanti .pe. Na niddārāmā bhavissanti
na saṅgaṇikārāmā bhavissanti na pāpicchā bhavissanti na pāpikānaṁ
icchānaṁ vasaṁ gatā na pāpamittā bhavissanti na pāpasahāyā
na pāpasampavaṅkā na oramattakena visesādhigamena antarā vosānaṁ
āpajjissanti vuḍḍhiyeva bhikkhave bhikkhūnaṁ pāṭikaṅkhā no parihāni.
Yāvakīvañca bhikkhave ime satta aparihāniyā dhammā bhikkhūsu ṭhassanti
imesu ca sattasu aparihāniyesu dhammesu bhikkhū sandississanti
vuḍḍhiyeva bhikkhave bhikkhūnaṁ pāṭikaṅkhā no parihānīti.
<p rend="subhead" sid="5">5, tatiyasattakasuttaṃ</p>
<p n="23"/>Satta vo bhikkhave aparihāniye dhamme desessāmi .pe.
Katame ca bhikkhave satta ca parihāniyā dhammā yāva kīvañca bhikkhave
bhikkhū saddhā bhavissanti vuḍḍhiyeva bhikkhave bhikkhūnaṁ pāṭikaṅkhā no
parihāni. Yāvakīvañca bhikkhave bhikkhū hirimanto bhavissanti .pe.
Ottappino bhavissanti bahussutā bhavissanti āraddhaviriyā bhavissanti
satimanto bhavissanti paññavanto bhavissanti vuḍḍhiyeva bhikkhave
bhikkhūnaṁ pāṭikaṅkhā no parihāni. Yāvakīvañca bhikkhave ime satta
<pb n="7.24"/>
Aparihāniyā dhammā bhikkhūsu ṭhassanti imesu ca sattasu aparihāniyesu
dhammesu bhikkhū sandississanti vuḍḍhiyeva bhikkhave bhikkhūnaṁ pāṭikaṅkhā
no parihānīti.
<p rend="subhead" sid="6">6, bojjhaṅgasuttaṃ</p>
<p n="24"/>Satta vo bhikkhave aparihāniye dhamme desessāmi .p.
Katame ca bhikkhave satta aparihāniyā dhammā yāvakīvañca bhikkhave
bhikkhū satisambojjhaṅgaṁ bhāvessanti vuḍḍhiyeva bhikkhave bhikkhūnaṁ pāṭikaṅkhā
no parihāni. Yāvakīvañca bhikkhave bhikkhū dhammavicayasambojjhaṅgaṁ
bhāvessanti .pe. Viriyasambojjhaṅgaṁ bhāvessanti pītisambojjhaṅgaṁ
bhāvessanti passaddhisambojjhaṅgaṁ bhāvessanti samādhisambojjhaṅgaṁ
bhāvessanti upekkhāsambojjhaṅgaṁ bhāvessanti vuḍḍhiyeva bhikkhave
bhikkhūnaṁ pāṭikaṅkhā no parihāni. Yāvakīvañca bhikkhave ime satta
aparihāniyā dhammā bhikkhūsu ṭhassanti imesu ca sattasu aparihāniyesu
dhammesu bhikkhū sandississanti vuḍḍhiyeva bhikkhave bhikkhūnaṁ pāṭikaṅkhā
no parihānīti.
<p rend="subhead" sid="7">7, saññāsuttaṃ</p>
<p n="25"/><pb ed="P" n="4.24" set="A"/>Satta vo bhikkhave aparihāniye dhamme desessāmi .pe.
Katame ca bhikkhave satta aparihāniyā dhammā yāvakīvañca bhikkhave
bhikkhū aniccasaññaṁ bhāvessanti vuḍḍhiyeva bhikkhave bhikkhūnaṁ pāṭikaṅkhā
no parihāni. Yāvakīvañca bhikkhave bhikkhū anattasaññaṁ
bhāvessanti .pe. Asubhasaññaṁ bhāvessanti ādīnavasaññaṁ bhāvessanti
pahānasaññaṁ bhāvessanti virāgasaññaṁ bhāvessanti nirodhasaññaṁ
<pb n="7.25"/>
Bhāsessanti vuḍḍhiyeva bhikkhave bhikkhūnaṁ pāṭikaṅkhā no parihāni.
Yāvakīvañca bhikkhave ime satta aparihāniyā dhammā bhikkhūsu ṭhassanti
imesu ca sattasu aparihāniyesu dhammesu bhikkhū sandississanti
vuḍḍhiyeva bhikkhave bhikkhūnaṁ pāṭikaṅkhā no parihānīti.
<p rend="subhead" sid="8">8, paṭhamaparihānisuttaṃ</p>
<p n="26"/>Sattime bhikkhave dhammā sekhassa bhikkhuno parihānāya
saṁvattanti katame satta kammārāmatā bhassārāmatā niddārāmatā
saṅgaṇikārāmatā indriyesu aguttadvāratā bhojane amattaññutā
santi kho pana saṅghe saṅghakaraṇīyāni tatra <note n="1">Ma. sekho.</note> bhikkhu na iti
paṭisañcikkhati santi kho pana saṅghe therā rattaññū cirapabbajitā
bhāravāhino <note n="2">Ma. na.</note> te tena paññāyissantīti attanā vo <note n="3">Ma. tesu.</note> yogaṁ āpajjati
ime kho bhikkhave satta dhammā sekhassa bhikkhuno parihānāya
saṁvattantīti <note n="4">Ma. itisaddo natthi.</note>. Sattime bhikkhave dhammā sekhassa bhikkhuno
aparihānāya saṁvattanti katame satta <pb ed="P" n="4.25" set="A"/>na kammārāmatā na
bhassārāmatā na niddārāmatā na saṅgaṇikārāmatā indriyesu
guttadvāratā bhojane mattaññutā santi kho pana saṅghe
saṅghakaraṇīyāni tatra <note n="5">Ma. sekho.</note> bhikkhu iti paṭisañcikkhati santi kho pana
saṅghe therā rattaññū cirapabbajitā bhāravāhino te tena
paññāyissantīti attanā na vo <note n="6">Ma. tesu.</note> yogaṁ āpajjati ime kho bhikkhave
satta dhammā sekhassa bhikkhuno aparihānāya saṁvattantīti.
<p rend="subhead" sid="9">9, dutiyaparihānisuttaṃ</p>
<p n="27"/>Sattime bhikkhave dhammā upāsakassa parihānāya
<pb n="7.26"/>
Saṁvattanti katame satta bhikkhudassanaṁ hāpeti saddhammassavanaṁ
pamajjati adhisīle na sikkhati appasādabahulo hoti bhikkhūsu
theresu ceva navesu ca majjhimesu ca upārambhacitto dhammaṁ suṇāti
randhagavesī ito bahiddhā dakkhiṇeyyaṁ gavesati tattha ca pubbakāraṁ
karoti ime kho bhikkhave satta dhammā upāsakassa parihānāya
saṁvattanti. Sattime bhikkhave dhammā upāsakassa aparihānāya
saṁvattanti katame satta bhikkhudassanaṁ na hāpeti saddhammassavanaṁ
nappamajjati adhisīle sikkhati pasādabahulo hoti bhikkhūsu theresu
ceva navesu ca majjhimesu ca anupārambhacitto dhammaṁ suṇāti na
randhagavesī na ito bahiddhā dakkhiṇeyyaṁ gavesati idha ca
pubbakāraṁ karoti ime kho bhikkhave satta dhammā upāsakassa
aparihānāya saṁvattantīti.
Dassanaṁ bhāvitattānaṁ yo hāpeti upāsako
savanañca ariyadhammānaṁ adhisīle na sikkhati
appasādo ca bhikkhūsu bhiyyo bhiyyo pavaḍḍhati
upārambhakacitto ca saddhammaṁ sotumicchati
ito ca bahiddhā aññaṁ dakkhiṇeyyaṁ gavesati
tattheva ca pubbakāraṁ yo karoti upāsako
ete kho parihānīye <note n="1">Ma. parihāniye. evamuparipi.</note> satta dhamme sudesite
upāsako sevamāno saddhammā parihāyati.
<pb n="7.27"/>
Dassanaṁ bhāvitattānaṁ yo na hāpeti upāsako
savanañca ariyadhammānaṁ adhisīle ca sikkhati
pasādo cassa bhikkhūsu bhiyyo bhiyyo pavaḍḍhati
anupārambhacitto ca saddhammaṁ sotumicchati
na ito bahiddhā aññaṁ dakkhiṇeyyaṁ gavesati
idheva ca pubbakāraṁ yo karoti upāsako
ete kho aparihānīye satta dhamme sudesite
upāsako sevamāno saddhammā na ca hāyatīti <note n="1">Ma. saddhammā na parihāyatīti. evamuparipi.</note>.
<p rend="subhead" sid="10">10, vipattisuttaṃ</p>
<p n="28"/>Sattimā bhikkhave upāsakassa vipattiyo sattimā
bhikkhave upāsakassa sampadā
<p rend="subhead" sid="11">11, parābhavasuttaṃ</p>
sattime bhikkhave upāsakassa asambhavā <note n="2">Ma. parābhavā.</note>
sattime bhikkhave upāsakassa sambhavā katame satta bhikkhudassanaṁ
na hāpeti saddhammassavanaṁ nappamajjati adhisīle sikkhati pasādabahulo
hoti bhikkhūsu theresu ceva navesu ca majjhimesu ca anupārambhacitto
dhammaṁ suṇāti na randhagavesī na ito bahiddhā
dakkhiṇeyyaṁ gavesati idha ca pubbakāraṁ karoti ime kho bhikkhave
satta upāsakassa sambhavāti.
Dassanaṁ bhāvitattānaṁ yo hāpeti upāsako
savanañca ariyadhammānaṁ adhisīle na sikkhati
appasādo ca bhikkhūsu bhiyyo bhiyyo pavaḍḍhati
upārambhakacitto ca saddhammaṁ sotumicchati
<pb n="7.28"/>
Ito ca bahiddhā aññaṁ dakkhiṇeyyaṁ gavesati
tattheva ca pubbakāraṁ yo karoti upāsako
ete kho parihānīye satta dhamme sudesite
upāsako sevamāno saddhammā parihāyati.
Dassanaṁ bhāvitattānaṁ yo na hāpeti upāsako
savanañca ariyadhammānaṁ adhisīle ca sikkhati
pasādo cassa bhikkhūsu bhiyyo bhiyyo pavaḍḍhati
anupārambhacitto ca saddhammaṁ sotumicchati
na ito bahiddhā aññaṁ dakkhiṇeyyaṁ gavesati
idheva ca pubbakāraṁ yo karoti upāsako
ete kho aparihānīye satta dhamme sudesite
upāsako sevamāno saddhammā na ca hāyatīti.
Vajjīvaggo tatiyo.
Tassuddānaṁ
sārandado <note n="1">Ma. sārandavassakāro ca tisattakāni bhikkhukā   bodhisaññā dve ca hāni vipatti ca parābhavoti.</note> vassakāro bhikkhu kammañca saddhiyaṁ
bodhiyasaññaṁ sekho ca hāni vipattayasambhavoti <note n="2">Ma. sārandavassakāro ca tisattakāni bhikkhukā   bodhisaññā dve ca hāni vipatti ca parābhavoti.</note>.
</xml>