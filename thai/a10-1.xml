<xml src="a10-1.xml">
<book id="an10">dasakanipātapāḷi</book>
<p rend="subhead" check="nosid">1, paṭhamapaṇṇāsakaṃ</p>
<pgroup id="a10-1"/>
<readunit id="a10-1">1. ānisaṃsavaggo</readunit>
<p rend="subhead" sid="1">1, kimatthiyasuttaṃ</p>
<pb n="10.1"/>
Suttantapiṭake aṅguttaranikāyassa
pañcamo bhāgo
dasakanipāto
namo tassa bhagavato arahato sammāsambuddhassa.
Paṭhamapaṇṇāsako
ānisaṁsavaggo paṭhamo
<p n="1"/><pb ed="P" n="5.1" set="A"/>Evamme sutaṁ. Ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Athakho āyasmā ānando
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi ekamantaṁ nisinno kho āyasmā ānando bhagavantaṁ
etadavoca kimatthiyāni bhante kusalāni sīlāni kimānisaṁsānīti.
Avippaṭisāratthāni kho ānanda kusalāni sīlāni avippaṭisārānisaṁsāni <note n="1">Ma. Yu. itisaddo atthi.</note>.
Avippaṭisāro pana bhante kimatthiyo kimānisaṁsoti. Avippaṭisāro kho
ānanda pāmujjattho pāmujjānisaṁso <note n="2">Ma. Yu. itisaddo atthi.</note>. Pāmujjaṁ <note n="3">pāmojjantipi pāṭho.</note> pana bhante kimatthiyaṁ
kimānisaṁsanti. Pāmujjaṁ kho ānanda pītatthaṁ pītānisaṁsaṁ <note n="4">Ma. Yu. itisaddo atthi.</note>. Pīti pana bhante
kimatthiyā kimānisaṁsāti. Pīti kho ānanda passaddhatthā
passaddhānisaṁsā <note n="5">Ma. Yu. itisaddo atthi.</note>. Passaddhi pana bhante kimatthiyā kimānisaṁsāti. Passaddhi
<pb n="10.2"/>
Kho ānanda sukhatthā sukhānisaṁsā <note n="1">Ma. Yu. itisaddo atthi.</note>. Sukhaṁ pana bhante kimatthiyaṁ kimānisaṁsanti.
Sukhaṁ kho ānanda samādhatthaṁ <pb ed="P" n="5.2" set="A"/>samādhānisaṁsaṁ <note n="2">Ma. Yu. itisaddo atthi.</note>. Samādhi pana bhante
kimatthiyo kimānisaṁsoti. Samādhi kho ānanda yathābhūtañāṇadassanattho
yathābhūtañāṇadassanānisaṁso <note n="3">Ma. Yu. itisaddo atthi.</note>. Yathābhūtañāṇadassanaṁ pana bhante kimatthiyaṁ
kimānisaṁsanti. Yathābhūtañāṇadassanaṁ kho ānanda nibbidāvirāgatthaṁ
nibbidāvirāgānisaṁsaṁ <note n="4">Ma. Yu. itisaddo atthi.</note>. Nibbidāvirāgo pana bhante kimatthiyo
kimānisaṁsoti. Nibbidāvirāgo kho ānanda vimuttiñāṇadassanattho
vimuttiñāṇadassanānisaṁso <note n="5">Ma. Yu. itisaddo atthi.</note> iti kho ānanda kusalāni sīlāni
avippaṭisāratthāni avippaṭisārānisaṁsāni avippaṭisāro pāmujjattho
pāmujjānisaṁso pāmujjaṁ pītatthaṁ pītānisaṁsaṁ pīti passaddhatthā
passaddhānisaṁsā passaddhi sukhatthā sukhānisaṁsā sukhaṁ samādhatthaṁ
samādhānisaṁsaṁ samādhi yathābhūtañāṇadassanattho yathābhūtañāṇadassanānisaṁso
yathābhūtañāṇadassanaṁ nibbidāvirāgatthaṁ nibbidāvirāgānisaṁsaṁ nibbidāvirāgo
vimuttiñāṇadassanattho vimuttiñāṇadassanānisaṁso iti kho
ānanda kusalāni sīlāni anupubbena arahattāya <note n="6">Ma. Yu. aggāya.</note> pūrentīti.
<p rend="subhead" sid="2">2, cetanākaraṇīyasuttaṃ</p>
<p n="2"/>Sīlavato bhikkhave sīlasampannassa na cetanāya karaṇīyaṁ
avippaṭisāro me uppajjatūti dhammatā esā bhikkhave yaṁ sīlavato
sīlasampannassa avippaṭisāro uppajjati avippaṭisārissa bhikkhave na
cetanāya karaṇīyaṁ pāmujjaṁ me uppajjatūti dhammatā esā bhikkhave
yaṁ avippaṭisārissa pāmujjaṁ uppajjati pamuditassa bhikkhave na
<pb n="10.3"/>
Cetanāya karaṇīyaṁ pīti me uppajjatūti dhammatā esā bhikkhave yaṁ
pamuditassa <pb ed="P" n="5.3" set="A"/>pīti uppajjati pītimanassa bhikkhave na cetanāya karaṇīyaṁ
kāyo me passambhatūti dhammatā esā bhikkhave yaṁ pītimanassa
kāyo passambhati passaddhakāyassa bhikkhave na cetanāya karaṇīyaṁ
sukhaṁ vediyāmīti dhammatā esā bhikkhave yaṁ passaddhakāyo sukhaṁ
vediyati sukhino bhikkhave na cetanāya karaṇīyaṁ cittaṁ me
samādhiyatūti dhammatā esā bhikkhave yaṁ sukhino cittaṁ samādhiyati
samāhitassa bhikkhave na cetanāya karaṇīyaṁ yathābhūtaṁ jānāmi passāmīti
dhammatā esā bhikkhave yaṁ samāhito yathābhūtaṁ jānāti passati
yathābhūtaṁ bhikkhave jānato passato na cetanāya karaṇīyaṁ nibbindāmi
virajjāmīti dhammatā esā bhikkhave yaṁ yathābhūtaṁ jānaṁ passaṁ
nibbindati virajjati nibbinnassa <note n="1">Yu. nibbindassa.</note> bhikkhave virattassa na cetanāya
karaṇīyaṁ vimuttiñāṇadassanaṁ sacchikaromīti dhammatā esā bhikkhave yaṁ
nibbinno <note n="2">Yu. nibbindo.</note> viratto vimuttiñāṇadassanaṁ sacchikaroti iti kho bhikkhave
nibbidāvirāgo vimuttiñāṇadassanattho vimuttiñāṇadassanānisaṁso
yathābhūtañāṇadassanaṁ nibbidāvirāgatthaṁ nibbidāvirāgānisaṁsaṁ samādhi
yathābhūtañāṇadassanattho yathābhūtañāṇadassanānisaṁso sukhaṁ samādhatthaṁ
samādhānisaṁsaṁ passaddhi sukhatthā sukhānisaṁsā pīti passaddhatthā
passaddhānisaṁsā pāmujjaṁ pītatthaṁ pītānisaṁsaṁ avippaṭisāro pāmujjattho
pāmujjānisaṁso kusalāni sīlāni avippaṭisāratthāni avippaṭisārānisaṁsāni
<pb n="10.4"/>
Iti kho bhikkhave dhammā <pb ed="P" n="5.4" set="A"/>dhamme abhisandenti dhammā dhamme
paripūrenti apārā pāraṁ gamanāyāti.
<p rend="subhead" sid="3">3, paṭhamaupanisasuttaṃ</p>
<p n="3"/>Dussīlassa bhikkhave sīlavipannassa hatūpaniso hoti
avippaṭisāro avippaṭisāre asati avippaṭisāravipannassa hatūpanisaṁ hoti
pāmujjaṁ pāmujje asati pāmujjavipannassa hatūpanisā hoti pīti
pītiyā asati pītivipannassa hatūpanisā hoti passaddhi passaddhiyā
asati passaddhivipannassa hatūpanisaṁ hoti sukhaṁ sukhe asati sukhavipannassa
hatūpaniso hoti sammāsamādhi sammāsamādhimhi asati sammāsamādhivipannassa
hatūpanisaṁ hoti yathābhūtañāṇadassanaṁ yathābhūtañāṇadassane asati
yathābhūtañāṇadassanavipannassa hatūpaniso hoti nibbidāvirāgo
nibbidāvirāge asati nibbidāvirāgavipannassa hatūpanisaṁ hoti
vimuttiñāṇadassanaṁ seyyathāpi bhikkhave rukkho sākhāpalāsavipanno
tassa pappaṭikāpi na pāripūriṁ gacchati tacopi pheggupi sāropi na
pāripūriṁ gacchati evameva kho bhikkhave dussīlassa sīlavipannassa
hatūpaniso hoti avippaṭisāro avippaṭisāre asati avippaṭisāravipannassa
hatūpanisaṁ hoti pāmujjaṁ .pe. Vimuttiñāṇadassanaṁ <note n="1">Po. itisaddo atthi.</note>.
Sīlavato bhikkhave sīlasampannassa upanisasampanno hoti avippaṭisāro
avippaṭisāre sati avippaṭisārasampannassa upanisasampannaṁ hoti pāmujjaṁ
pāmujje sati pāmujjasampannassa upanisasampannā hoti pīti pītiyā
sati pītisampannassa upanisasampannā hoti passaddhi passaddhiyā sati
<pb n="10.5"/>
Passaddhisampannassa upanisasampannaṁ hoti sukhaṁ sukhe sati sukhasampannassa
upanisasampanno hoti sammāsamādhi <pb ed="P" n="5.5" set="A"/>sammāsamādhimhi sati
sammāsamādhisampannassa upanisasampannaṁ hoti yathābhūtañāṇadassanaṁ
yathābhūtañāṇadassane sati yathābhūtañāṇadassanasampannassa upanisasampanno
hoti nibbidāvirāgo nibbidāvirāge sati nibbidāvirāgasampannassa
upanisasampannaṁ hoti vimuttiñāṇadassanaṁ seyyathāpi bhikkhave rukkho
sākhāpalāsasampanno tassa pappaṭikāpi pāripūriṁ gacchati tacopi
pheggupi sāropi pāripūriṁ gacchati evameva kho bhikkhave sīlavato
sīlasampannassa upanisasampanno hoti avippaṭisāro avippaṭisāre
sati avippaṭisārasampannassa upanisasampannaṁ hoti pāmujjaṁ .pe.
Vimuttiñāṇadassananti.
<p rend="subhead" sid="4">4, dutiyaupanisasuttaṃ</p>
<p n="4"/>Tatra kho āyasmā sārīputto bhikkhū āmantesi dussīlassa
āvuso sīlavipannassa hatūpaniso hoti avippaṭisāro avippaṭisāre
asati avippaṭisāravipannassa hatūpanisaṁ hoti pāmujjaṁ pāmujje asati
pāmujjavipannassa hatūpanisā hoti pīti pītiyā asati pītivipannaṁssa
hatūpanisā hoti passaddhi passaddhiyā asati passaddhivipannassa
hatūpanisaṁ hoti sukhaṁ sukhe asati sukhavipannassa hatūpaniso hoti
sammāsamādhi sammāsamādhimhi asati sammāsamādhivipannassa hatūpanisaṁ hoti
yathābhūtañāṇadassanaṁ yathābhūtañāṇadassane asati yathābhūtañāṇadassanavipannassa
hatūpaniso hoti nibbidāvirāgo nibbidāvirāge asati
<pb n="10.6"/>
Nibbidāvirāgavipannassa hatūpanisaṁ hoti vimuttiñāṇadassanaṁ seyyathāpi
āvuso rukkho sākhāpalāsavipanno tassa pappaṭikāpi na pāripūriṁ
gacchati tacopi pheggupi sāropi na pāripūriṁ gacchati evameva kho
āvuso dussīlassa sīlavipannassa hatūpaniso hoti avippaṭisāro
avippaṭisāre asati avippaṭisāravipannassa hatūpanisaṁ hoti pāmujjaṁ .pe.
Vimuttiñāṇadassanaṁ. Sīlavato āvuso sīlasampannassa upanisasampanno
hoti avippaṭisāro avippaṭisāre sati avippaṭisārasampannassa
upanisasampannaṁ hoti pāmujjaṁ pāmujje sati pāmujjasampannassa
upanisasampannā hoti pīti pītiyā sati pītisampannassa upanisasampannā
hoti passaddhi passaddhiyā sati passaddhisampannassa upanisasampannaṁ
hoti sukhaṁ sukhe sati sukhasampannassa upanisasampanno hoti sammāsamādhi
sammāsamādhimhi sati sammāsamādhisampannassa upanisasampannaṁ
hoti yathābhūtañāṇadassanaṁ yathābhūtañāṇadassane sati yathābhūtañāṇadassanasampannassa
upanisasampanno hoti nibbidāvirāgo nibbidāvirāge
sati nibbidāvirāgasampannassa upanisasampannaṁ hoti vimuttiñāṇadassanaṁ
seyyathāpi āvuso rukkho sākhāpalāsasampanno tassa pappaṭikāpi
pāripūriṁ gacchati tacopi pheggupi sāropi pāripūriṁ gacchati evameva
kho āvuso sīlavato sīlasampannassa upanisasampanno hoti
avippaṭisāro avippaṭisāre sati avippaṭisārasampannassa
upanisasampannaṁ hoti pāmujjaṁ .pe. Vimuttiñāṇadassananti.
<p rend="subhead" sid="5">5, tatiyaupanisasuttaṃ</p>
<pb n="10.7"/>
<p n="5"/><pb ed="P" n="5.6" set="A"/>Tatra kho āyasmā ānando bhikkhū āmantesi dussīlassa
āvuso sīlavipannassa hatūpaniso hoti avippaṭisāro avippaṭisāre
asati avippaṭisāravipannassa hatūpanisaṁ hoti pāmujjaṁ pāmujje
asati pāmujjavipannassa hatūpanisā hoti pīti pītiyā asati pītivipannassa
hatūpanisā hoti passaddhi passaddhiyā asati passaddhivipannassa
hatūpanisaṁ hoti sukhaṁ sukhe asati sukhavipannassa hatūpaniso hoti
sammāsamādhi sammāsamādhimhi asati sammāsamādhivipannassa hatūpanisaṁ
hoti yathābhūtañāṇadassanaṁ yathābhūtañāṇadassane asati yathābhūtañāṇadassanavipannassa
hatūpaniso hoti nibbidāvirāgo nibbidāvirāge asati
nibbidāvirāgavipannassa hatūpanisaṁ hoti vimuttiñāṇadassanaṁ seyyathāpi
āvuso rukkho sākhāpalāsavipanno tassa pappaṭikāpi na pāripūriṁ
gacchati tacopi pheggupi sāropi na pāripūriṁ gacchati evameva kho
āvuso dussīlassa sīlavipannassa hatūpaniso hoti avippaṭisāro avippaṭisāre
asati avippaṭisāravipannassa hatūpanisaṁ hoti pāmujjaṁ .pe.
Vimuttiñāṇadassanaṁ. Sīlavato āvuso sīlasampannassa upanisasampanno
hoti avippaṭisāro avippaṭisāre sati avippaṭisārasampannassa
upanisasampannaṁ hoti pāmujjaṁ pāmujje sati pāmujjasampannassa
upanisasampannā hoti pīti pītiyā sati pītisampannassa
upanisasampannā hoti passaddhi passaddhiyā sati passaddhisampannassa
upanisasampannaṁ hoti sukhaṁ sukhe sati sukhasampannassa upanisasampanno
<pb n="10.8"/>
Hoti sammāsamādhi sammāsamādhimhi sati sammāsamādhisampannassa
upanisasampannaṁ hoti yathābhūtañāṇadassanaṁ yathābhūtañāṇadassane sati
yathābhūtañāṇadassanasampannassa upanisasampanno hoti nibbidāvirāgo
nibbidāvirāge sati nibbidāvirāgasampannassa upanisasampannaṁ hoti
vimuttiñāṇadassanaṁ seyyathāpi āvuso rukkho <pb ed="P" n="5.7" set="A"/>sākhāpalāsasampanno
tassa pappaṭikāpi pāripūriṁ gacchati tacopi pheggupi sāropi pāripūriṁ
gacchati evameva kho āvuso sīlavato sīlasampannassa upanisasampanno
hoti avippaṭisāro avippaṭisāre sati avippaṭisārasampannassa
upanisasampannaṁ hoti pāmujjaṁ .pe. Vimuttiñāṇadassananti.
<p rend="subhead" sid="6">6, samādhisuttaṃ</p>
<p n="6"/>Athakho āyasmā ānando yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ nisinno
kho āyasmā ānando bhagavantaṁ etadavoca siyā nu kho bhante
bhikkhuno tathārūpo samādhipaṭilābho yathā neva paṭhaviyaṁ paṭhavīsaññī
assa na āpasmiṁ āposaññī assa na tejasmiṁ tejosaññī
assa na vāyasmiṁ vāyosaññī assa na ākāsānañcāyatane
ākāsānañcāyatanasaññī assa na viññāṇañcāyatane viññāṇañcāyatanasaññī
assa na ākiñcaññāyatane ākiñcaññāyatanasaññī
assa na nevasaññānāsaññāyatane nevasaññānāsaññāyatanasaññī
assa na idhaloke idhalokasaññī assa na paraloke paralokasaññī
assa saññī ca pana assāti. Siyā ānanda bhikkhuno tathārūpo
<pb n="10.9"/>
Samādhipaṭilābho yathā neva paṭhaviyaṁ paṭhavīsaññī assa na āpasmiṁ
āposaññī assa na tejasmiṁ tejosaññī assa na vāyasmiṁ
vāyosaññī assa na ākāsānañcāyatane ākāsānañcāyatanasaññī
assa na viññāṇañcāyatane viññāṇañcāyatanasaññī assa
na ākiñcaññāyatane ākiñcaññāyatanasaññī assa na nevasaññānāsaññāyatane
nevasaññānāsaññāyatanasaññī assa na idhaloke
idhalokasaññī assa na paraloke paralokasaññī assa saññī
ca pana assāti. Yathākathaṁ pana bhante siyā bhikkhuno tathārūpo
samādhipaṭilābho yathā neva paṭhaviyaṁ paṭhavīsaññī assa na āpasmiṁ
āposaññī assa na tejasmiṁ tejosaññī <pb ed="P" n="5.8" set="A"/>assa na vāyasmiṁ vāyosaññī
assa na ākāsānañcāyatane ākāsānañcāyatanasaññī assa na
viññāṇañcāyatane viññāṇañcāyatanasaññī assa na
ākiñcaññāyatane ākiñcaññāyatanasaññī assa na nevasaññānāsaññāyatane
nevasaññānāsaññāyatanasaññī assa na idhaloke
idhalokasaññī assa na paraloke paralokasaññī assa saññī ca pana
assāti. Idhānanda bhikkhu evaṁsaññī hoti etaṁ santaṁ etaṁ
paṇītaṁ yadidaṁ sabbasaṅkhārasamatho sabbūpadhipaṭinissaggo taṇhakkhayo
virāgo nirodho nibbānanti evaṁ kho ānanda siyā bhikkhuno
tathārūpo samādhipaṭilābho yathā neva paṭhaviyaṁ paṭhavīsaññī assa
na āpasmiṁ āposaññī assa na tejasmiṁ tejosaññī assa na
<pb n="10.10"/>
Vāyasmiṁ vāyosaññī assa na ākāsānañcāyatane ākāsānañcāyatanasaññī
assa na viññāṇañcāyatane viññāṇañcāyatanasaññī
assa na ākiñcaññāyatane ākiñcaññāyatanasaññī assa na
nevasaññānāsaññāyatane nevasaññānāsaññāyatanasaññī assa na
idhaloke idhalokasaññī assa na paraloke paralokasaññī assa
saññī ca pana assāti.
<p rend="subhead" sid="7">7, sāriputtasuttaṃ</p>
<p n="7"/>Athakho āyasmā ānando yenāyasmā sārīputto
tenupasaṅkami upasaṅkamitvā āyasmatā sārīputtena saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi ekamantaṁ
nisinno kho āyasmā ānando āyasmantaṁ sārīputtaṁ etadavoca
siyā nu kho āvuso sārīputta bhikkhuno tathārūpo samādhipaṭilābho
yathā neva paṭhaviyaṁ paṭhavīsaññī assa na āpasmiṁ āposaññī assa
na tejasmiṁ tejosaññī assa na vāyasmiṁ vāyosaññī assa na
ākāsānañcāyatane ākāsānañcāyatanasaññī <pb ed="P" n="5.9" set="A"/>assa na viññāṇañcāyatane
viññāṇañcāyatanasaññī assa na ākiñcaññāyatane
ākiñcaññāyatanasaññī assa na nevasaññānāsaññāyatane
nevasaññānāsaññāyatanasaññī assa na idhaloke idhalokasaññī
assa na paraloke paralokasaññī assa saññī ca pana assāti.
Siyā āvuso ānanda bhikkhuno tathārūpo samādhipaṭilābho yathā neva
paṭhaviyaṁ paṭhavīsaññī assa .pe. Na paraloke paralokasaññī assa
<pb n="10.11"/>
Saññī ca pana assāti. Yathākathaṁ panāvuso sārīputta siyā bhikkhuno
tathārūpo samādhipaṭilābho yathā neva paṭhaviyaṁ paṭhavīsaññī assa .pe.
Na paraloke paralokasaññī assa saññī ca pana assāti.
Ekamidāhaṁ āvuso ānanda samayaṁ idheva sāvatthiyaṁ viharāmi andhavanasmiṁ
tatthāhaṁ tathārūpaṁ samādhiṁ samāpajjiṁ yathā neva paṭhaviyaṁ paṭhavīsaññī
ahosiṁ na āpasmiṁ āposaññī ahosiṁ na tejasmiṁ tejosaññī
ahosiṁ na vāyasmiṁ vāyosaññī ahosiṁ na ākāsānañcāyatane
ākāsānañcāyatanasaññī ahosiṁ na viññāṇañcāyatane viññāṇañcāyatanasaññī
ahosiṁ na ākiñcaññāyatane ākiñcaññāyatanasaññī
ahosiṁ na nevasaññānāsaññāyatane nevasaññānāsaññāyatanasaññī
ahosiṁ na idhaloke idhalokasaññī ahosiṁ na paraloke
paralokasaññī ahosiṁ saññī ca pana ahosinti. Kiṁsaññī panāyasmā
sārīputto tasmiṁ samaye ahosīti. Bhavanirodho nibbānaṁ bhavanirodho
nibbānanti kho me āvuso aññāva saññā uppajjati aññāva
saññā nirujjhati seyyathāpi āvuso sakalikaggissa jhāyamānassa
aññāva acci uppajjati aññāva acci nirujjhati evameva kho
me āvuso bhavanirodho nibbānaṁ bhavanirodho nibbānanti aññāva
saññā <pb ed="P" n="5.10" set="A"/>uppajjati aññāva saññā nirujjhati bhavanirodho
nibbānanti <note n="1">Po. Yu. itisaddo natthi.</note> saññī ca panāhaṁ āvuso tasmiṁ samaye ahosinti.
<p rend="subhead" sid="8">8, jhānasuttaṃ</p>
<p n="8"/>Saddho bhikkhave bhikkhu hoti no ca sīlavā evaṁ so
<pb n="10.12"/>
Tenaṅgena aparipūro hoti tena taṁ aṅgaṁ paripūretabbaṁ kintāhaṁ
saddho assaṁ sīlavā cāti yato ca kho bhikkhave bhikkhu saddho ca
hoti sīlavā ca evaṁ so tenaṅgena paripūro hoti saddho ca
bhikkhave bhikkhu hoti sīlavā ca no ca bahussuto .pe. Bahussuto
ca no ca dhammakathiko dhammakathiko ca no ca parisāvacaro
parisāvacaro ca no ca visārado parisāya dhammaṁ deseti visārado
ca parisāya dhammaṁ deseti no ca vinayadharo vinayadharo ca no
ca āraññako pantasenāsano āraññako ca pantasenāsano no
ca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī
hoti akicchalābhī akasiralābhī catunnañca jhānānaṁ ābhicetasikānaṁ
diṭṭhadhammasukhavihārānaṁ nikāmalābhī hoti akicchalābhī akasiralābhī no
ca āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme
sayaṁ abhiññā sacchikatvā upasampajja viharati evaṁ so tenaṅgena
aparipūro hoti tena taṁ aṅgaṁ paripūretabbaṁ kintāhaṁ saddho ca
assaṁ sīlavā ca bahussuto ca dhammakathiko ca parisāvacaro ca visārado
ca parisāya dhammaṁ deseyyaṁ vinayadharo ca āraññako ca pantasenāsano
catunnañca jhānānaṁ ābhicetasikānaṁ <pb ed="P" n="5.11" set="A"/>diṭṭhadhammasukhavihārānaṁ nikāmalābhī
assaṁ akicchalābhī akasiralābhī āsavānañca khayā anāsavaṁ cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
vihareyyanti yato ca kho bhikkhave bhikkhu saddho ca hoti sīlavā ca
<pb n="10.13"/>
Bahussuto ca dhammakathiko ca parisāvacaro ca visārado ca parisāya
dhammaṁ deseti vinayadharo ca āraññako ca pantasenāsano catunnañca
jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī
akasiralābhī āsavānañca khayā anāsavaṁ cetovimuttiṁ paññāvimuttiṁ
diṭṭheva dhamme sayaṁ abhiññā sacchikatvā upasampajja viharati
evaṁ so tenaṅgena paripūro hoti imehi kho bhikkhave dasahi dhammehi
samannāgato bhikkhu samantapāsādiko ca hoti sabbākāraparipūro cāti.
<p rend="subhead" sid="9">9, santavimokkhasuttaṃ</p>
<p n="9"/>Saddho <note n="1">Po. Ma. Yu. casaddo dissati.</note> bhikkhave bhikkhu hoti no ca sīlavā <note n="2">Ma. Yu. peyyālo atthi.</note> sīlavā
ca no ca bahussuto bahussuto ca no ca dhammakathiko dhammakathiko
ca no ca parisāvacaro parisāvacaro ca no ca visārado parisāya
dhammaṁ deseti visārado ca parisāya dhammaṁ deseti no ca vinayadharo
vinayadharo ca no ca āraññako pantasenāsano āraññako ca
pantasenāsano no ca ye te santā vimokkhā atikkamma rūpe
āruppā te kāyena phusitvā viharati ye te santā vimokkhā
atikkamma rūpe <pb ed="P" n="5.12" set="A"/>āruppā te ca kāyena phusitvā viharati no ca
āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme
sayaṁ abhiññā sacchikatvā upasampajja viharati evaṁ so tenaṅgena
aparipūro hoti tena taṁ aṅgaṁ paripūretabbaṁ kintāhaṁ saddho ca
assaṁ sīlavā ca bahussuto ca dhammakathiko ca parisāvacaro ca visārado
ca parisāya dhammaṁ deseyyaṁ vinayadharo ca āraññako ca pantasenāsano
<pb n="10.14"/>
Ye te santā vimokkhā atikkamma rūpe āruppā te ca kāyena
phusitvā vihareyyaṁ āsavānañca khayā anāsavaṁ cetovimuttiṁ paññāvimuttiṁ
diṭṭheva dhamme sayaṁ abhiññā sacchikatvā upasampajja vihareyyanti
yato ca kho bhikkhave bhikkhu saddho ca hoti sīlavā ca bahussuto ca
dhammakathiko ca parisāvacaro ca visārado ca parisāya dhammaṁ deseti
vinayadharo ca āraññako ca pantasenāsano ye te santā vimokkhā
atikkamma rūpe āruppā te ca kāyena phusitvā viharati āsavānañca
khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā
sacchikatvā upasampajja viharati evaṁ so tenaṅgena paripūro hoti
imehi kho bhikkhave dasahi dhammehi samannāgato bhikkhu samantapāsādiko
ca hoti sabbākāraparipūro cāti.
<p rend="subhead" sid="10">10, vijjāsuttaṃ</p>
<p n="10"/>Saddho bhikkhave bhikkhu hoti no ca sīlavā evaṁ
so tenaṅgena aparipūro hoti tena taṁ aṅgaṁ paripūretabbaṁ kintāhaṁ
saddho ca assaṁ sīlavā cāti <pb ed="P" n="5.13" set="A"/>yato ca kho bhikkhave bhikkhu saddho
ca hoti sīlavā ca evaṁ so tenaṅgena paripūro hoti saddho
ca bhikkhave bhikkhu hoti sīlavā ca no ca bahussuto bahussuto ca
no ca dhammakathiko dhammakathiko ca no ca parisāvacaro parisāvacaro
ca no ca visārado parisāya dhammaṁ deseti visārado ca parisāya dhammaṁ
deseti no ca vinayadharo vinayadharo ca no ca anekavihitaṁ
pubbenivāsaṁ anussarati seyyathīdaṁ ekampi jātiṁ dvepi jātiyo .pe.
<pb n="10.15"/>
Iti sākāraṁ sauddesaṁ anekavihitaṁ pubbenivāsaṁ anussarati
anekavihitañca pubbenivāsaṁ anussarati seyyathīdaṁ ekampi jātiṁ
dvepi jātiyo .pe. Iti sākāraṁ sauddesaṁ anekavihitaṁ pubbenivāsaṁ
anussarati no ca dibbena cakkhunā visuddhena atikkantamānusakena .pe.
Yathākammūpage satte pajānāti dibbena ca cakkhunā visuddhena
atikkantamānusakena .pe. Yathākammūpage satte pajānāti no ca
āsavānaṁ khayā .pe. Sacchikatvā upasampajja viharati evaṁ so
tenaṅgena aparipūro hoti tena taṁ aṅgaṁ paripūretabbaṁ kintāhaṁ
saddho ca assaṁ sīlavā ca bahussuto ca dhammakathiko ca parisāvacaro
ca visārado ca parisāya dhammaṁ deseyyaṁ vinayadharo ca anekavihitañca
pubbenivāsaṁ anussareyyaṁ seyyathīdaṁ ekampi jātiṁ dvepi jātiyo .pe.
Iti sākāraṁ sauddesaṁ anekavihitaṁ pubbenivāsaṁ anussareyyaṁ dibbena
ca cakkhunā <pb ed="P" n="5.14" set="A"/>visuddhena atikkantamānusakena .pe. Yathākammūpage satte
pajāneyyaṁ āsavānañca khayā .pe. Sacchikatvā upasampajja vihareyyanti
yato ca kho bhikkhave bhikkhu saddho ca hoti sīlavā ca bahussuto ca
dhammakathiko ca parisāvacaro ca visārado ca parisāya dhammaṁ deseti
vinayadharo ca anekavihitañca pubbenivāsaṁ anussarati seyyathīdaṁ ekampi
jātiṁ dvepi jātiyo .pe. Iti sākāraṁ sauddesaṁ anekavihitaṁ
pubbenivāsaṁ anussarati dibbena ca cakkhunā visuddhena atikkantamānusakena
.pe. Yathākammūpage satte pajānāti āsavānañca khayā anāsavaṁ
<pb n="10.16"/>
Cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā
upasampajja viharati evaṁ so tenaṅgena paripūro hoti imehi
kho bhikkhave dasahi dhammehi samannāgato bhikkhu samantapāsādiko ca
hoti sabbākāraparipūro cāti.
Ānisaṁsavaggo paṭhamo.
Tassuddānaṁ
kimatthiyaṁ <note n="1">Ma. kimatthiyaṁ cetanā ca tayo upanisāpi ca   samādhi sāriputto ca jhānaṁ santena vijjayāti.</note> cetanā sīlaṁ upanisā ānandapañcamaṁ
samādhi sārīputto ca saddho santena vijjayāti.
</xml>