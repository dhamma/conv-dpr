<xml src="s14.xml">
<pgroup id="s14"/>
<readunit id="s14">3. dhātusaṃyuttaṃ</readunit>
<p rend="subhead" check="nosid">1, nānattavaggo</p>
<p rend="subhead" sid="1">1, dhātunānattasuttaṃ</p>
<pb n="2.170"/>
Dhātusaṁyuttaṁ
nānattavaggo paṭhamo
<p n="333"/>Sāvatthiyaṁ viharati ... Dhātunānattaṁ vo bhikkhave desissāmi
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ.
<p n="334"/>Bhagavā etadavoca katamañca bhikkhave dhātunānattaṁ
cakkhudhātu rūpadhātu cakkhuviññāṇadhātu sotadhātu saddadhātu
sotaviññāṇadhātu ghānadhātu gandhadhātu ghānaviññāṇadhātu jivhādhātu
rasadhātu jivhāviññāṇadhātu kāyadhātu phoṭṭhabbadhātu kāyaviññāṇadhātu
manodhātu dhammadhātu manoviññāṇadhātu idaṁ vuccati bhikkhave
dhātunānattanti. Paṭhamaṁ.
<p rend="subhead" sid="2">2, phassanānattasuttaṃ</p>
<p n="335"/>Sāvatthiyaṁ viharati ... Tatra kho bhagavā ... Dhātunānattaṁ
bhikkhave paṭicca uppajjati phassanānattaṁ. Katamañca bhikkhave
dhātunānattaṁ. Cakkhudhātu sotadhātu ghānadhātu jivhādhātu kāyadhātu
manodhātu. Idaṁ vuccati bhikkhave dhātunānattaṁ.
<p n="336"/>Katamañca bhikkhave dhātunānattaṁ paṭicca uppajjati
phassanānattaṁ. Cakkhudhātuṁ bhikkhave paṭicca <pb ed="P" n="2.141" set="S"/>uppajjati cakkhusamphasso
sotadhātuṁ paṭicca ... Ghānadhātuṁ paṭicca ... Jivhādhātuṁ paṭicca ...
Kāyadhātuṁ paṭicca ... Manodhātuṁ paṭicca uppajjati manosamphasso. Evaṁ
<pb n="2.171"/>
Kho bhikkhave dhātunānattaṁ paṭicca uppajjati phassanānattanti. Dutiyaṁ.
<p rend="subhead" sid="3">3, nophassanānattasuttaṃ</p>
<p n="337"/>Sāvatthiyaṁ viharati ... Tatra kho bhagavā ... Dhātunānattaṁ
bhikkhave paṭicca uppajjati phassanānattaṁ no phassanānattaṁ paṭicca
uppajjati dhātunānattaṁ. Katamañca bhikkhave dhātunānattaṁ. Cakkhudhātu
.pe. Manodhātu. Idaṁ vuccati bhikkhave dhātunānattaṁ.
<p n="338"/>Katamañca bhikkhave dhātunānattaṁ paṭicca uppajjati
phassanānattaṁ no phassanānattaṁ paṭicca uppajjati dhātunānattaṁ.
Cakkhudhātuṁ bhikkhave paṭicca uppajjati cakkhusamphasso no cakkhusamphassaṁ
paṭicca uppajjati cakkhudhātu .pe. Manodhātuṁ paṭicca uppajjati
manosamphasso no manosamphassaṁ paṭicca uppajjati manodhātu.
Evaṁ kho bhikkhave dhātunānattaṁ paṭicca uppajjati phassanānattaṁ
no phassanānattaṁ paṭicca uppajjati dhātunānattanti. Tatiyaṁ.
<p rend="subhead" sid="4">4, vedanānānattasuttaṃ</p>
<p n="339"/>Sāvatthiyaṁ viharati ... Tatra kho bhagavā ... Dhātunānattaṁ
bhikkhave paṭicca uppajjati phassanānattaṁ phassanānattaṁ paṭicca
uppajjati vedanānānattaṁ <note n="1">Yu. yebhuyyena vedanānattaṁ.</note>. Katamañca bhikkhave dhātunānattaṁ.
Cakkhudhātu .pe. Manodhātu. Idaṁ vuccati bhikkhave dhātunānattaṁ.
<p n="340"/>Katamañca bhikkhave dhātunānattaṁ paṭicca uppajjati
phassanānattaṁ phassanānattaṁ paṭicca uppajjati vedanānānattaṁ.
Cakkhudhātuṁ bhikkhave paṭicca uppajjati cakkhusamphasso cakkhusamphassaṁ
paṭicca uppajjati cakkhusamphassajā vedanā .pe. Manodhātuṁ paṭicca
<pb n="2.172"/>
Uppajjati manosamphasso manosamphassaṁ paṭicca uppajjati
manosamphassajā vedanā. Evaṁ kho bhikkhave dhātunānattaṁ paṭicca
uppajjati phassanānattaṁ phassanānattaṁ paṭicca uppajjati
vedanānānattanti. Catutthaṁ.
<p rend="subhead" sid="5">5, dutiyavedanānānattasuttaṃ</p>
<p n="341"/>Sāvatthiyaṁ viharati ... Tatra kho bhagavā ... Dhātunānattaṁ
bhikkhave paṭicca uppajjati phassanānattaṁ phassanānattaṁ paṭicca
uppajjati vedanānānattaṁ no vedanānānattaṁ paṭicca uppajjati
phassanānattaṁ no phassanānattaṁ paṭicca uppajjati dhātunānattaṁ.
Katamañca bhikkhave dhātunānattaṁ. Cakkhudhātu .pe. Manodhātu.
Idaṁ vuccati bhikkhave dhātunānattaṁ.
<p n="342"/>Katamañca bhikkhave dhātunānattaṁ paṭicca uppajjati
phassanānattaṁ phassanānattaṁ paṭicca uppajjati vedanānānattaṁ no
vedanānānattaṁ paṭicca uppajjati phassanānattaṁ no phassanānattaṁ
paṭicca uppajjati dhātunānattaṁ. Cakkhudhātuṁ bhikkhave paṭicca uppajjati
cakkhusamphasso cakkhusamphassaṁ paṭicca uppajjati <pb ed="P" n="2.143" set="S"/>cakkhusamphassajā
vedanā no cakkhusamphassajaṁ vedanaṁ paṭicca uppajjati cakkhusamphasso
no cakkhusamphassaṁ paṭicca uppajjati cakkhudhātu .pe. Manodhātuṁ
paṭicca uppajjati manosamphasso manosamphassaṁ paṭicca uppajjati
manosamphassajā vedanā no manosamphassajaṁ vedanaṁ paṭicca uppajjati
manosamphasso no manosamphassaṁ paṭicca uppajjati manodhātu.
<pb n="2.173"/>
Evaṁ kho bhikkhave dhātunānattaṁ paṭicca uppajjati phassanānattaṁ
phassanānattaṁ paṭicca uppajjati vedanānānattaṁ no vedanānānattaṁ
paṭicca uppajjati phassanānattaṁ no phassanānattaṁ paṭicca uppajjati
dhātunānattanti. Pañcamaṁ.
<p rend="subhead" sid="6">6, bāhiradhātunānattasuttaṃ</p>
<p n="343"/>Sāvatthiyaṁ viharati ... Tatra kho bhagavā ... Dhātunānattaṁ vo
bhikkhave desissāmi taṁ suṇātha ... Katamañca bhikkhave dhātunānattaṁ.
Rūpadhātu saddadhātu gandhadhātu rasadhātu phoṭṭhabbadhātu dhammadhātu.
Idaṁ vuccati bhikkhave dhātunānattanti. Chaṭṭhaṁ.
<p rend="subhead" sid="7">7, saññānānattasuttaṃ</p>
<p n="344"/>Sāvatthiyaṁ viharati ... Tatra kho bhagavā ... Dhātunānattaṁ
bhikkhave paṭicca uppajjati saññānānattaṁ saññānānattaṁ paṭicca
uppajjati saṅkappanānattaṁ saṅkappanānattaṁ paṭicca uppajjati
chandanānattaṁ chandanānattaṁ paṭicca uppajjati pariḷāhanānattaṁ
pariḷāhanānattaṁ paṭicca uppajjati pariyesanānānattaṁ. Katamañca
bhikkhave dhātunānattaṁ. Rūpadhātu .pe. Dhammadhātu. Idaṁ vuccati
bhikkhave <pb ed="P" n="2.144" set="S"/>dhātunānattaṁ.
<p n="345"/>Katamañca <note n="1">Ma. Yu. kathañca. evamuparipi.</note> bhikkhave dhātunānattaṁ paṭicca uppajjati
saññānānattaṁ saññānānattaṁ paṭicca uppajjati saṅkappanānattaṁ
saṅkappanānattaṁ paṭicca uppajjati chandanānattaṁ chandanānattaṁ
paṭicca uppajjati pariḷāhanānattaṁ pariḷāhanānattaṁ paṭicca
uppajjati pariyesanānānattaṁ. Rūpadhātuṁ bhikkhave paṭicca uppajjati
<pb n="2.174"/>
Rūpasaññā rūpasaññaṁ paṭicca uppajjati rūpasaṅkappo rūpasaṅkappaṁ
paṭicca uppajjati rūpacchando rūpacchandaṁ paṭicca uppajjati
rūpapariḷāho rūpapariḷāhaṁ paṭicca uppajjati rūpapariyesanā .pe.
Dhammadhātuṁ paṭicca uppajjati dhammasaññā dhammasaññaṁ paṭicca
uppajjati dhammasaṅkappo dhammasaṅkappaṁ paṭicca uppajjati
dhammacchando dhammacchandaṁ paṭicca uppajjati dhammapariḷāho
dhammapariḷāhaṁ paṭicca uppajjati dhammapariyesanā. Evaṁ kho bhikkhave
dhātunānattaṁ paṭicca uppajjati saññānānattaṁ saññānānattaṁ paṭicca
uppajjati saṅkappanānattaṁ saṅkappanānattaṁ paṭicca uppajjati
chandanānattaṁ chandanānattaṁ paṭicca uppajjati pariḷāhanānattaṁ
pariḷāhanānattaṁ paṭicca uppajjati pariyesanānānattanti. Sattamaṁ.
<p rend="subhead" sid="8">8, nopariyesanānānattasuttaṃ</p>
<p n="346"/>Sāvatthiyaṁ viharati ... Tatra kho bhagavā ... Dhātunānattaṁ
bhikkhave paṭicca uppajjati saññānānattaṁ saññānānattaṁ paṭicca
uppajjati .pe. <pb ed="P" n="2.145" set="S"/>Pariyesanānānattaṁ no pariyesanānānattaṁ paṭicca
uppajjati pariḷāhanānattaṁ no pariḷāhanānattaṁ paṭicca uppajjati
chandanānattaṁ no chandanānattaṁ paṭicca uppajjati saṅkappanānattaṁ
no saṅkappanānattaṁ paṭicca uppajjati saññānānattaṁ no
saññānānattaṁ paṭicca uppajjati <note n="1">Yu. saññānānattaṁ no saññānānattaṁ paṭicca uppajjatīti ime pāṭhā na dissanti.</note> dhātunānattaṁ. Katamañca bhikkhave
dhātunānattaṁ. Rūpadhātu .pe. Dhammadhātu. Idaṁ vuccati bhikkhave
dhātunānattaṁ.
<pb n="2.175"/>
<p n="347"/>Katamañca bhikkhave dhātunānattaṁ paṭicca uppajjati
saññānānattaṁ saññānānattaṁ paṭicca uppajjati .pe.
Pariyesanānānattaṁ no pariyesanānānattaṁ paṭicca uppajjati
pariḷāhanānattaṁ no pariḷāhanānattaṁ paṭicca uppajjati chandanānattaṁ
no chandanānattaṁ paṭicca uppajjati saṅkappanānattaṁ no
saṅkappanānattaṁ paṭicca uppajjati saññānānattaṁ no saññānānattaṁ
paṭicca uppajjati dhātunānattaṁ. Rūpadhātuṁ bhikkhave paṭicca uppajjati
rūpasaññā .pe. Dhammadhātuṁ paṭicca uppajjati dhammasaññā
dhammasaññaṁ paṭicca uppajjati .pe. Dhammapariyesanā no dhammapariyesanaṁ
paṭicca uppajjati dhammapariḷāho no dhammapariḷāhaṁ paṭicca
uppajjati dhammacchando no dhammacchandaṁ paṭicca uppajjati
dhammasaṅkappo no dhammasaṅkappaṁ paṭicca uppajjati dhammasaññā no
dhammasaññaṁ paṭicca uppajjati dhammadhātu. Evaṁ kho bhikkhave
dhātunānattaṁ paṭicca uppajjati saññānānattaṁ saññānānattaṁ paṭicca
uppajjati .pe. Pariyesanānānattaṁ no pariyesanānānattaṁ paṭicca
uppajjati .pe. Saññānānattaṁ no saññānānattaṁ paṭicca
uppajjati dhātunānattanti. Aṭṭhamaṁ.
<p rend="subhead" sid="9">9, bāhiraphassanānattasuttaṃ</p>
<p n="348"/>Sāvatthiyaṁ viharati ... Tatra kho bhagavā ... Dhātunānattaṁ
bhikkhave paṭicca uppajjati saññānānattaṁ saññānānattaṁ paṭicca
uppajjati saṅkappanānattaṁ saṅkappanānattaṁ paṭicca uppajjati
<pb n="2.176"/>
Phassanānattaṁ phassanānattaṁ paṭicca uppajjati vedanānānattaṁ
vedanānānattaṁ paṭicca uppajjati chandanānattaṁ chandanānattaṁ paṭicca
uppajjati pariḷāhanānattaṁ pariḷāhanānattaṁ paṭicca uppajjati
pariyesanānānattaṁ pariyesanānānattaṁ paṭicca uppajjati lābhanānattaṁ.
Katamañca bhikkhave dhātunānattaṁ. Rūpadhātu .pe. Dhammadhātu. Idaṁ
vuccati bhikkhave dhātunānattaṁ.
<p n="349"/>Katamañca bhikkhave dhātunānattaṁ paṭicca uppajjati
saññānānattaṁ .pe. Pariyesanānānattaṁ paṭicca uppajjati .pe.
Lābhanānattaṁ. Rūpadhātuṁ bhikkhave paṭicca uppajjati rūpasaññā
rūpasaññaṁ paṭicca uppajjati rūpasaṅkappo rūpasaṅkappaṁ paṭicca
uppajjati rūpasamphasso rūpasamphassaṁ paṭicca uppajjati
rūpasamphassajā vedanā rūpasamphassajaṁ vedanaṁ paṭicca uppajjati
rūpacchando rūpacchandaṁ paṭicca uppajjati rūpapariḷāho rūpapariḷāhaṁ
paṭicca uppajjati rūpapariyesanā rūpapariyesanaṁ paṭicca uppajjati <note n="1">Yu. rūpapariyesanā rūpapariyesanaṁ paṭicca uppajjatīti ime pāṭhā na dissanti.</note>
rūpalābho .pe. Dhammadhātuṁ paṭicca uppajjati dhammasaññā dhammasaññaṁ
paṭicca uppajjati dhammasaṅkappo dhammasaṅkappaṁ paṭicca uppajjati
dhammasamphasso dhammasamphassaṁ paṭicca uppajjati dhammasamphassajā
vedanā dhammasamphassajaṁ vedanaṁ paṭicca uppajjati dhammacchando
dhammacchandaṁ paṭicca uppajjati dhammapariḷāho dhammapariḷāhaṁ paṭicca
uppajjati dhammapariyesanā dhammapariyesanaṁ paṭicca uppajjati dhammalābho.
<pb n="2.177"/>
Evaṁ kho bhikkhave dhātunānattaṁ paṭicca uppajjati
saññānānattaṁ saññānānattaṁ paṭicca uppajjati .pe.
Pariyesanānānattaṁ paṭicca uppajjati lābhanānattanti. Navamaṁ.
<p rend="subhead" sid="10">10, dutiyabāhiraphassanānattasuttaṃ</p>
<p n="350"/>Sāvatthiyaṁ viharati ... Tatra kho bhagavā ... Dhātunānattaṁ
bhikkhave paṭicca <pb ed="P" n="2.148" set="S"/>uppajjati saññānānattaṁ saññānānattaṁ paṭicca
uppajjati saṅkappanānattaṁ phassa ... Vedanā ... Chanda ... Pariḷāha ...
Pariyesanānānattaṁ paṭicca uppajjati lābhanānattaṁ no lābhanānattaṁ
paṭicca uppajjati pariyesanānānattaṁ no pariyesanānānattaṁ
paṭicca uppajjati pariḷāhanānattaṁ no pariḷāhanānattaṁ paṭicca
uppajjati chandanānattaṁ vedanā ... Phassa ... Saṅkappa ... Saññānānattaṁ
no saññānānattaṁ paṭicca uppajjati dhātunānattaṁ. Katamañca
bhikkhave dhātunānattaṁ. Rūpadhātu .pe. Dhammadhātu. Idaṁ
vuccati bhikkhave dhātunānattaṁ.
<p n="351"/>Katamañca bhikkhave dhātunānattaṁ paṭicca uppajjati
saññānānattaṁ saññānānattaṁ paṭicca uppajjati saṅkappanānattaṁ
phassa ... Vedanā ... Chanda ... Pariḷāha ... Pariyesanā ...
Lābhanānattaṁ no lābhanānattaṁ paṭicca uppajjati pariyesanānānattaṁ pariḷāha ...
Chanda ... Vedanā ... Phassanānattaṁ no saṅkappanānattaṁ paṭicca
uppajjati saññānānattaṁ no saññānānattaṁ paṭicca uppajjati
dhātunānattaṁ. Rūpadhātuṁ bhikkhave paṭicca uppajjati rūpasaññā .pe.
<pb n="2.178"/>
Dhammadhātuṁ paṭicca uppajjati dhammasaññā dhammasaññaṁ paṭicca
uppajjati .pe. Dhammapariyesanā dhammapariyesanaṁ paṭicca uppajjati
dhammalābho no dhammalābhaṁ paṭicca <pb ed="P" n="2.149" set="S"/>uppajjati dhammapariyesanā no
dhammapariyesanaṁ paṭicca uppajjati dhammapariḷāho no dhammapariḷāhaṁ
paṭicca uppajjati dhammacchando no dhammacchandaṁ paṭicca uppajjati
dhammasamphassajā vedanā no dhammasamphassajaṁ vedanaṁ paṭicca uppajjati
dhammasamphasso no dhammasamphassaṁ paṭicca uppajjati dhammasaṅkappo
no dhammasaṅkappaṁ paṭicca uppajjati dhammasaññā no dhammasaññaṁ
paṭicca uppajjati dhammadhātu. Evaṁ kho bhikkhave dhātunānattaṁ
paṭicca uppajjati saññānānattaṁ saññānānattaṁ paṭicca
uppajjati saṅkappanānattaṁ phassa ... Vedanā ... Chanda ... Pariḷāha ...
Pariyesanā ... Lābhanānattaṁ no lābhanānattaṁ paṭicca uppajjati
pariyesanānānattaṁ no pariyesanānānattaṁ paṭicca uppajjati
pariḷāhanānattaṁ no pariḷāhanānattaṁ paṭicca uppajjati chandanānattaṁ
no chandanānattaṁ paṭicca uppajjati vedanānānattaṁ no vedanānānattaṁ
paṭicca uppajjati phassanānattaṁ no phassanānattaṁ paṭicca
uppajjati saṅkappanānattaṁ no saṅkappanānattaṁ paṭicca uppajjati
saññānānattaṁ no saññānānattaṁ paṭicca uppajjati dhātunānattanti.
Dasamaṁ.
Nānattavaggo paṭhamo.
<pb n="2.179"/>
Tassa uddānaṁ
dhātu samphassañca <note n="1">Ma. phassañca.</note> no cetaṁ vedanā apare duve
etaṁ ajjhattapañcakaṁ dhātusaññā ca <note n="2">Yu. casaddo natthi.</note> no cetaṁ
phassassa <note n="3">Yu. phassena.</note> apare duve etaṁ bāhirapañcakaṁ <note n="4">Ma. Yu.  bāhirapañcakanti.</note>.
<p rend="subhead" check="nosid">2, dutiyavaggo</p>
<p rend="subhead" sid="11">1, sattadhātusuttaṃ</p>
<pb n="2.180"/>
Dutiyavaggo dutiyo
<p n="352"/>Sāvatthiyaṁ viharati ... Tatra kho bhagavā ... Sattimā
bhikkhave dhātuyo katamā satta ābhādhātu subhādhātu <note n="1">Ma. Yu. subhadhātu. evamuparipi.</note> ākāsānañcāyatanadhātu
viññāṇañcāyatanadhātu ākiñcaññāyatanadhātu nevasaññānāsaññāyatanadhātu
saññāvedayitanirodhadhātu imā kho
bhikkhave satta dhātuyoti. Evaṁ vutte aññataro bhikkhu bhagavantaṁ
etadavoca yā cāyaṁ bhante ābhādhātu yā ca subhādhātu yā ca
ākāsānañcāyatanadhātu yā ca viññāṇañcāyatanadhātu yā ca
ākiñcaññāyatanadhātu yā ca nevasaññānāsaññāyatanadhātu yā ca
saññāvedayitanirodhadhātu imā nu kho bhante dhātuyo kiṁ paṭicca
paññāyantīti.
<p n="353"/>Yāyaṁ bhikkhu ābhādhātu ayaṁ dhātu andhakāraṁ paṭicca
paññāyati. Yāyaṁ bhikkhu subhādhātu ayaṁ dhātu asubhaṁ paṭicca
paññāyati. Yāyaṁ bhikkhu ākāsānañcāyatanadhātu ayaṁ dhātu rūpaṁ
paṭicca paññāyati. Yāyaṁ bhikkhu viññāṇañcāyatanadhātu ayaṁ
dhātu ākāsānañcāyatanaṁ paṭicca paññāyati. Yāyaṁ bhikkhu
ākiñcaññāyatanadhātu ayaṁ dhātu viññāṇañcāyatanaṁ paṭicca
paññāyati. Yāyaṁ bhikkhu nevasaññānāsaññāyatanadhātu ayaṁ
dhātu ākiñcaññāyatanaṁ paṭicca paññāyati. Yāyaṁ bhikkhu
saññāvedayitanirodhadhātu ayaṁ dhātu nirodhaṁ paṭicca paññāyatīti. Yā
<pb n="2.181"/>
Cāyaṁ bhante ābhādhātu yā ca subhādhātu yā ca ākāsānañcāyatanadhātu
yā ca viññāṇañcāyatanadhātu yā ca ākiñcaññāyatanadhātu
yā ca nevasaññānāsaññāyatanadhātu yā ca saññāvedayitanirodhadhātu
imā nu kho bhante dhātuyo kathaṁ samāpatti
pattabbāti.
<p n="354"/>Yā cāyaṁ bhikkhu ābhādhātu yā ca subhādhātu yā ca
ākāsānañcāyatanadhātu yā ca viññāṇañcāyatanadhātu yā ca
ākiñcaññāyatanadhātu imā dhātuyo saññāsamāpatti pattabbā.
Yāyaṁ bhikkhu nevasaññānāsaññāyatanadhātu ayaṁ dhātu saṅkhārāvasesasamāpatti
pattabbā. Yāyaṁ bhikkhu saññāvedayitanirodhadhātu ayaṁ
dhātu nirodhasamāpatti pattabbāti. Paṭhamaṁ.
<p rend="subhead" sid="12">2, sanidānasuttaṃ</p>
<p n="355"/>Sāvatthiyaṁ viharati ... Tatra kho bhagavā ... Sanidānaṁ
bhikkhave uppajjati kāmavitakko no anidānaṁ sanidānaṁ uppajjati
byāpādavitakko no anidānaṁ sanidānaṁ uppajjati vihisāvitakko
no anidānaṁ.
<p n="356"/>Kathañca bhikkhave sanidānaṁ uppajjati kāmavitakko no
anidānaṁ sanidānaṁ uppajjati byāpādavitakko no anidānaṁ sanidānaṁ
uppajjati vihiṁsāvitakko no anidānaṁ. Kāmadhātuṁ bhikkhave paṭicca
uppajjati kāmasaññā kāmasaññaṁ paṭicca uppajjati kāmasaṅkappo
kāmasaṅkappaṁ paṭicca uppajjati kāmacchando kāmacchandaṁ paṭicca
<pb n="2.182"/>
Uppajjati kāmapariḷāho kāmapariḷāhaṁ paṭicca uppajjati
kāmapariyesanā. Kāmapariyesanaṁ bhikkhave pariyesamāno assutavā
puthujjano tīhi ṭhānehi micchā paṭipajjati kāyena vācāya manasā.
Byāpādadhātuṁ bhikkhave paṭicca uppajjati byāpādasaññā byāpādasaṅkappo ...
Byāpādacchando ... Byāpādapariḷāho ... Byāpādapariyesanā.
Byāpādapariyesanaṁ bhikkhave pariyesamāno assutavā
puthujjano tīhi ṭhānehi micchā paṭipajjati kāyena vācāya manasā.
Vihiṁsādhātuṁ bhikkhave paṭicca uppajjati vihiṁsāsaññā vihiṁsāsaṅkappo ...
Vihiṁsāchando ... <pb ed="P" n="2.152" set="S"/>Vihiṁsāpariḷāho ... Vihiṁsāpariyesanā.
Vihiṁsāpariyesanaṁ bhikkhave pariyesamāno assutavā puthujjano tīhi
ṭhānehi micchā paṭipajjati kāyena vācāya manasā.
<p n="357"/>Seyyathāpi bhikkhave puriso ādittaṁ tiṇukkaṁ sukkhe
tiṇadāye nikkhipeyya no ce hatthehi ca pādehi ca khippameva
nibbāpeyya evañhi bhikkhave ye tiṇakaṭṭhanissitā pāṇā te
anayabyasanaṁ āpajjeyyuṁ evameva kho bhikkhave yo hi koci samaṇo
vā brāhmaṇo vā uppannaṁ visamagataṁ akusalasaññaṁ <note n="1">Ma. Yu. saññaṁ.</note> na khippameva
pajahati vinodeti byantīkaroti anabhāvaṁ gameti so diṭṭheva <note n="2">Ma. Yu. diṭṭhe ceva.</note> dhamme
dukkhaṁ viharati savighātaṁ saupāyāsaṁ sapariḷāhaṁ kāyassa <note n="3">Ma. Yu. ca.</note> bhedā
paraṁ maraṇā duggati <note n="4">Yu. duggatiṁ.</note> pāṭikaṅkhā.
<p n="358"/>Sanidānaṁ bhikkhave uppajjati nekkhammavitakko no anidānaṁ
<pb n="2.183"/>
Sanidānaṁ uppajjati abyāpādavitakko no anidānaṁ sanidānaṁ
uppajjati avihiṁsāvitakko no anidānaṁ.
<p n="359"/>Kathañca bhikkhave sanidānaṁ uppajjati nekkhammavitakko
no anidānaṁ sanidānaṁ uppajjati abyāpādavitakko no anidānaṁ
sanidānaṁ uppajjati avihiṁsāvitakko no anidānaṁ. Nekkhammadhātuṁ
bhikkhave paṭicca uppajjati nekkhammasaññā nekkhammasaññaṁ paṭicca
uppajjati nekkhammasaṅkappo nekkhammasaṅkappaṁ paṭicca uppajjati
nekkhammacchando nekkhammacchandaṁ paṭicca uppajjati nekkhammapariḷāho
nekkhammapariḷāhaṁ paṭicca uppajjati nekkhammapariyesanā.
Nekkhammapariyesanaṁ bhikkhave pariyesamāno sutavā ariyasāvako tīhi
ṭhānehi sammā paṭipajjati kāyena vācāya manasā. Abyāpādadhātuṁ
bhikkhave paṭicca uppajjati abyāpādasaññā .pe. Abyāpādasaṅkappo ...
Abyāpādacchando ... Abyāpādapariḷāho ... Abyāpādapariyesanā.
Abyāpādapariyesanaṁ bhikkhave pariyesamāno sutavā
ariyasāvako tīhi ṭhānehi sammā paṭipajjati <pb ed="P" n="2.153" set="S"/>kāyena vācāya manasā.
Avihiṁsādhātuṁ bhikkhave paṭicca uppajjati avihiṁsāsaññā avihiṁsāsaññaṁ
paṭicca uppajjati avihiṁsāsaṅkappo avihiṁsāsaṅkappaṁ paṭicca
uppajjati avihiṁsāchando avihiṁsāchandaṁ paṭicca uppajjati
avihiṁsāpariḷāho avihiṁsāpariḷāhaṁ paṭicca uppajjati avihiṁsāpariyesanā.
Avihiṁsāpariyesanaṁ bhikkhave pariyesamāno sutavā ariyasāvako
<pb n="2.184"/>
Tīhi ṭhānehi sammā paṭipajjati kāyena vācāya manasā.
<p n="360"/>Seyyathāpi bhikkhave puriso ādittaṁ tiṇukkaṁ sukkhe
tiṇadāye nikkhipeyya tamenaṁ hatthehi ca pādehi ca khippameva
nibbāpeyya evañhi bhikkhave ye tiṇakaṭṭhanissitā pāṇā te
na anayabyasanaṁ āpajjeyyuṁ evameva kho bhikkhave yo hi koci
samaṇo vā brāhmaṇo vā uppannaṁ visamagataṁ akusalasaññaṁ
khippameva pajahati vinodeti byantīkaroti anabhāvaṁ gameti so
diṭṭheva dhamme sukhaṁ viharati avighātaṁ anupāyāsaṁ apariḷāhaṁ kāyassa
bhedā paraṁ maraṇā sugati paṭikaṅkhāti. Dutiyaṁ.
<p rend="subhead" sid="13">3, giñjakāvasathasuttaṃ</p>
<p n="361"/>Ekaṁ samayaṁ bhagavā ñātike viharati giñjakāvasathe.
Tatra kho bhagavā bhikkhū āmantesi bhikkhavoti. Bhadanteti te
bhikkhū bhagavato paccassosuṁ. Bhagavā etadavoca dhātuṁ bhikkhave
paṭicca uppajjati saññā uppajjati diṭṭhi uppajjati vitakkoti.
<p n="362"/>Evaṁ vutte āyasmā kaccāno <note n="1">Yu. saddho kaccāno.</note> bhagavantaṁ etadavoca
yāyaṁ bhante diṭṭhi asammāsambuddhesu sammāsambuddhāti <note n="2">Yu. sammāsambuddhoti.</note> ayaṁ
nu kho bhante diṭṭhi kiṁ paṭicca paññāyatīti.
<p n="363"/>Mahatī kho esā kaccāna dhātu yadidaṁ avijjādhātu.
Hīnaṁ kaccāna dhātuṁ paṭicca uppajjati hīnā saññā hīnā diṭṭhi
hīno vitakko hīnā cetanā hīnā patthanā hīnā <note n="3">Ma. Yu. hīno. evamūparipi.</note> paṇidhi
hīno puggalo hīnā vācā hīnaṁ ācikkhati deseti paññapeti
<pb n="2.185"/>
Paṭṭhapeti vivarati vibhajati uttānīkaroti hīnā tassa upapattīti
vadāmi. Majjhimaṁ kaccāna dhātuṁ paṭicca uppajjati majjhimā
saññā majjhimā diṭṭhi majjhimo vitakko majjhimā cetanā
majjhimā patthanā majjhimā <note n="1">Ma. Yu. majjhimo. evamuparipi.</note> paṇidhi majjhimo puggalo majjhimā
vācā majjhimaṁ ācikkhati deseti paññapeti paṭṭhapeti vivarati
vibhajati uttānīkaroti majjhimā tassa upapattīti vadāmi. Paṇītaṁ
kaccāna dhātuṁ paṭicca uppajjati paṇītā saññā paṇītā diṭṭhi
paṇīto vitakko paṇītā cetanā paṇītā patthanā paṇītā
paṇidhi paṇīto puggalo paṇītā vācā paṇītaṁ ācikkhati
deseti paññapeti paṭṭhapeti vivarati vibhajati uttānīkaroti paṇītā
tassa upapattīti vadāmīti. Tatiyaṁ.
<p rend="subhead" sid="14">4, hīnādhimuttikasuttaṃ</p>
<p n="364"/>Sāvatthiyaṁ viharati ... Tatra kho bhagavā ... Dhātusova <note n="2">imasmiṁ vagge sabbavāre dhātuso cāti  pāṭho dissati. Po. Yu. vasaddo nitthi.</note>
bhikkhave sattā saṁsandanti samenti hīnādhimuttikā <note n="3">Yu. sattā.</note> hīnādhimuttikehi
saddhiṁ saṁsandanti samenti kalyāṇādhimuttikā kalyāṇādhimuttikehi
saddhiṁ saṁsandanti samenti atītaṁpi <note n="4">Ma. kho.</note> bhikkhave addhānaṁ dhātusova
sattā saṁsandiṁsu samiṁsu hīnādhimuttikā hīnādhimuttikehi saddhiṁ
saṁsandiṁsu samiṁsu kalyāṇādhimuttikā kalyāṇādhimuttikehi saddhiṁ
saṁsandiṁsu samiṁsu. Anāgataṁpi <note n="4">Ma. kho.</note> bhikkhave addhānaṁ dhātusova sattā
saṁsandissanti samessanti hīnādhimuttikā hīnādhimuttikehi saddhiṁ
<pb n="2.186"/>
Saṁsandissanti samessanti kalyāṇādhimuttikā <pb ed="P" n="2.155" set="S"/>kalyāṇādhimuttikehi
saddhiṁ saṁsandissanti samessanti. Etarahipi <note n="1">Ma. etarahipi kho. Yu. etarahi.</note> bhikkhave paccuppannaṁ
addhānaṁ dhātusova sattā saṁsandanti samenti hīnādhimuttikā
hīnādhimuttikehi saddhiṁ saṁsandanti samenti kalyāṇādhimuttikā
kalyāṇādhimuttikehi saddhiṁ saṁsandanti samentīti. Catutthaṁ.
<p rend="subhead" sid="15">5, caṅkamasuttaṃ</p>
<p n="365"/>Ekaṁ samayaṁ bhagavā rājagahe viharati gijjhakūṭe pabbate.
Tena kho pana samayena āyasmāpi kho sārīputto <note n="2">Ma. āyasmā sāriputto.</note> sambahulehi
bhikkhūhi saddhiṁ bhagavato avidūre caṅkamati āyasmāpi kho mahāmoggallāno
sambahulehi bhikkhūhi saddhiṁ bhagavato avidūre caṅkamati
āyasmāpi kho mahākassapo sambahulehi bhikkhūhi saddhiṁ bhagavato
avidūre caṅkamati āyasmāpi kho anuruddho sambahulehi bhikkhūhi
saddhiṁ bhagavato avidūre caṅkamati āyasmāpi kho puṇṇo
mantānīputto sambahulehi bhikkhūhi saddhiṁ bhagavato avidūre caṅkamati
āyasmāpi kho upāli sambahulehi bhikkhūhi saddhiṁ bhagavato avidūre
caṅkamati āyasmāpi kho ānando sambahulehi bhikkhūhi saddhiṁ
bhagavato avidūre caṅkamati devadattopi kho sambahulehi bhikkhūhi
saddhiṁ bhagavato avidūre caṅkamati.
<p n="366"/>Atha kho bhagavā bhikkhū āmantesi passatha no
tumhe bhikkhave sārīputtaṁ sambahulehi bhikkhūhi saddhiṁ caṅkamantanti.
Evaṁ bhante. Sabbe kho ete bhikkhave bhikkhū mahāpaññā
<pb n="2.187"/>
Passatha no tumhe bhikkhave mahāmoggallānaṁ sambahulehi bhikkhūhi
saddhiṁ caṅkamantanti. Evaṁ bhante. Sabbe <note n="1">Yu. sabbepi.</note> kho ete bhikkhave
bhikkhū mahiddhikā passatha <pb ed="P" n="2.156" set="S"/>no tumhe bhikkhave mahākassapaṁ <note n="2">Ma. Yu. kassapaṁ.</note> sambahulehi
bhikkhūhi saddhiṁ caṅkamantanti. Evaṁ bhante. Sabbe <note n="1">Yu. sabbepi.</note> kho ete
bhikkhave bhikkhū dhutavādā passatha no tumhe bhikkhave anuruddhaṁ
sambahulehi bhikkhūhi saddhiṁ caṅkamantanti. Evaṁ bhante. Sabbe <note n="1">Yu. sabbepi.</note>
kho ete bhikkhave bhikkhū dibbacakkhukā passatha no tumhe bhikkhave
puṇṇaṁ mantānīputtaṁ sambahulehi bhikkhūhi saddhiṁ caṅkamantanti. Evaṁ
bhante. Sabbe kho ete bhikkhave bhikkhū dhammakathikā passatha
no tumhe bhikkhave upāliṁ sambahulehi bhikkhūhi saddhiṁ caṅkamantanti.
Evaṁ bhante. Sabbe kho ete bhikkhave bhikkhū vinayadharā passatha
no tumhe bhikkhave ānandaṁ sambahulehi bhikkhūhi saddhiṁ caṅkamantanti.
Evaṁ bhante. Sabbe kho ete bhikkhave bhikkhū bahussutā passatha
no tumhe bhikkhave devadattaṁ sambahulehi bhikkhūhi saddhiṁ caṅkamantanti.
Evaṁ bhante. Sabbe kho ete bhikkhave bhikkhū pāpicchā.
<p n="367"/>Dhātusova bhikkhave sattā saṁsandanti samenti hīnādhimuttikā
hīnādhimuttikehi saddhiṁ saṁsandanti samenti kalyāṇādhimuttikā
kalyāṇādhimuttikehi saddhiṁ saṁsandanti samenti atītampi <note n="3">Ma. atītampi kho.</note>
bhikkhave addhānaṁ dhātusova sattā saṁsandiṁsu samiṁsu hīnādhimuttikā
hīnādhimuttikehi saddhiṁ saṁsandiṁsu samiṁsu kalyāṇādhimuttikā kalyāṇādhimuttikehi
<pb n="2.188"/>
Saddhiṁ saṁsandiṁsu samiṁsu. Anāgatampi <note n="1">Ma. kho. evamīdisesu ṭhānesu.</note> bhikkhave addhānaṁ
dhātusova sattā saṁsandissanti samessanti hīnādhimuttikā
hīnādhimuttikehi saddhiṁ saṁsandissanti samessanti <pb ed="P" n="2.157" set="S"/>kalyāṇādhimuttikā
kalyāṇādhimuttikehi saddhiṁ saṁsandissanti samessanti. Etarahipi
bhikkhave paccuppannaṁ addhānaṁ dhātusova sattā saṁsandanti samenti
hīnādhimuttikā hīnādhimuttikehi saddhiṁ saṁsandanti samenti kalyāṇādhimuttikā
kalyāṇādhimuttikehi saddhiṁ saṁsandanti samentīti. Pañcamaṁ.
<p rend="subhead" sid="16">6, sagāthāsuttaṃ</p>
<p n="368"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti hīnādhimuttikā hīnādhimuttikehi
saddhiṁ saṁsandanti samenti. Atītampi bhikkhave addhānaṁ dhātusova
sattā saṁsandiṁsu samiṁsu hīnādhimuttikā hīnādhimuttikehi saddhiṁ saṁsandiṁsu
samiṁsu. Anāgatampi bhikkhave addhānaṁ dhātusova sattā saṁsandissanti
samessanti hīnādhimuttikā hīnādhimuttikehi saddhiṁ saṁsandissanti
samessanti. Etarahipi bhikkhave paccuppannaṁ addhānaṁ dhātusova
sattā saṁsandanti samenti hīnādhimuttikā hīnādhimuttikehi saddhiṁ
saṁsandanti samenti.
<p n="369"/>Seyyathāpi bhikkhave gūtho gūthena saṁsandati sameti muttaṁ
muttena saṁsandati sameti kheḷo kheḷena saṁsandati sameti pubbo
pubbena saṁsandati sameti lohitaṁ lohitena saṁsandati sameti evameva
kho bhikkhave dhātusova sattā saṁsandanti samenti hīnādhimuttikā
<pb n="2.189"/>
Hīnādhimuttikehi saddhiṁ saṁsandanti samenti atītampi addhānaṁ ...
Anāgatampi addhānaṁ ... Etarahipi paccuppannaṁ addhānaṁ dhātusova
sattā saṁsandanti samenti hīnādhimuttikā hīnādhimuttikehi saddhiṁ
saṁsandanti <pb ed="P" n="2.158" set="S"/>samenti.
<p n="370"/>Dhātusova bhikkhave sattā saṁsandanti samenti kalyāṇādhimuttikā
kalyāṇādhimuttikehi saddhiṁ saṁsandanti samenti. Atītampi
bhikkhave addhānaṁ dhātusova sattā saṁsandiṁsu samiṁsu kalyāṇādhimuttikā
kalyāṇādhimuttikehi saddhiṁ saṁsandiṁsu samiṁsu. Anāgatampi bhikkhave
addhānaṁ dhātusova sattā saṁsandissanti samessanti kalyāṇādhimuttikā
kalyāṇādhimuttikehi saddhiṁ saṁsandissanti samessanti.
Etarahipi bhikkhave paccuppannaṁ addhānaṁ dhātusova sattā saṁsandanti
samenti kalyāṇādhimuttikā kalyāṇādhimuttikehi saddhiṁ saṁsandanti
samenti.
<p n="371"/>Seyyathāpi bhikkhave khīraṁ khīrena saṁsandati sameti telaṁ
telena saṁsandati sameti sappi sappinā saṁsandati sameti madhu
madhunā saṁsandati sameti phāṇitaṁ phāṇitena saṁsandati sameti evameva
kho bhikkhave dhātusova sattā saṁsandanti samenti kalyāṇādhimuttikā
kalyāṇādhimuttikehi saddhiṁ saṁsandanti samenti atītampi addhānaṁ ...
Anāgatampi addhānaṁ ... Etarahipi paccuppannaṁ addhānaṁ dhātusova
sattā saṁsandanti samenti kalyāṇādhimuttikā kalyāṇādhimuttikehi
<pb n="2.190"/>
Saddhiṁ saṁsandanti samentīti.
<p n="372"/>Idamavoca bhagavā idaṁ vatvāna sugato athāparaṁ
etadavoca satthā <note n="1">Yu. idaṁ avoca sugato athāparametadavoca satthā.</note>
saṁsaggā vanatho jāto asaṁsaggena chijjati
parittaṁ dārumārūyha yathā sīde mahaṇṇave
evaṁ kusītamāgamma sādhujīvīpi sīdati
tasmā taṁ parivajjeyya kusītaṁ hīnavīriyaṁ
pavivittehi ariyehi pahitattehi jhāyibhi
niccaṁ <pb ed="P" n="2.159" set="S"/>āraddhaviriyehi paṇḍitehi sahāvaseti. Chaṭṭhaṁ.
<p rend="subhead" sid="17">7, assaddhasaṃsandanasuttaṃ</p>
<p n="373"/>Sāvatthiyaṁ viharati ... Tatra kho bhagavā ... Etadavoca
dhātusova bhikkhave sattā saṁsandanti samenti assaddhā assaddhehi
saddhiṁ saṁsandanti samenti ahirikā ahirikehi saddhiṁ saṁsandanti
samenti anottāpino anottāpīhi <note n="2">aññattha anottappino  anottappīhītipi pāṭhadvayaṁ dissati.</note> saddhiṁ saṁsandanti samenti
appassutā appassutehi saddhiṁ saṁsandanti samenti kusītā kusītehi
saddhiṁ saṁsandanti samenti muṭṭhassatino muṭṭhassatīhi saddhiṁ saṁsandanti
samenti duppaññā duppaññehi saddhiṁ saṁsandanti samenti.
Atītampi bhikkhave addhānaṁ dhātusova sattā saṁsandiṁsu samiṁsu assaddhā
assaddhehi saddhiṁ saṁsandiṁsu samiṁsu ahirikā ahirikehi saddhiṁ saṁsandiṁsu
samiṁsu anottāpino anottāpīhi saddhiṁ saṁsandiṁsu samiṁsu appassutā
<pb n="2.191"/>
Appassutehi saddhiṁ saṁsandiṁsu samiṁsu kusītā kusītehi saddhiṁ saṁsandiṁsu
samiṁsu muṭṭhassatino muṭṭhassatīhi saddhiṁ saṁsandiṁsu samiṁsu duppaññā
duppaññehi saddhiṁ saṁsandiṁsu samiṁsu. Anāgatampi bhikkhave addhānaṁ
dhātusova sattā saṁsandissanti samessanti assaddhā assaddhehi
saddhiṁ saṁsandissanti samessanti ahirikā ahirikehi saddhiṁ
saṁsandissanti samessanti anottāpino anottāpīhi saddhiṁ ...
Appassutā appassutehi saddhiṁ ... Kusītā kusītehi saddhiṁ ... Muṭṭhassatino
muṭṭhassatīhi saddhiṁ ... Duppaññā duppaññehi saddhiṁ saṁsandissanti
samessanti. Etarahipi bhikkhave paccuppannaṁ addhānaṁ dhātusova
sattā saṁsandanti samenti assaddhā assaddhehi saddhiṁ saṁsandanti
samenti ahirikā ahirikehi saddhiṁ .pe. Anottāpino anottāpīhi
saddhiṁ ... Appassutā appassutehi saddhiṁ ... Kusītā kusītehi saddhiṁ ...
Muṭṭhassatino muṭṭhassatīhi saddhiṁ ... Duppaññā duppaññehi saddhiṁ
saṁsandanti samenti.
<p n="374"/>Dhātusova bhikkhave sattā saṁsandanti samenti saddhā
saddhehi saddhiṁ saṁsandanti samenti hirimanā hirimanehi saddhiṁ
saṁsandanti samenti ottāpino ottāpīhi saddhiṁ saṁsandanti samenti
bahussutā bahussutehi saddhiṁ saṁsandanti samenti āraddhaviriyā
āraddhaviriyehi saddhiṁ saṁsandanti samenti upaṭṭhitassatino
upaṭṭhitassatīhi saddhiṁ saṁsandanti samenti paññavanto paññavantehi
<pb n="2.192"/>
Saddhiṁ saṁsandanti samenti. Atītampi bhikkhave addhānaṁ .pe.
Anāgatampi bhikkhave addhānaṁ .pe. Etarahipi bhikkhave paccuppannaṁ
.pe. Saṁsandanti samentīti. Sattamaṁ.
<p rend="subhead" sid="18">8, assaddhamūlakasuttaṃ</p>
<p n="375"/>Sāvatthiyaṁ viharati ... <pb ed="P" n="2.161" set="S"/>Tatra kho bhagavā ... Dhātusova
bhikkhave sattā saṁsandanti samenti assaddhā assaddhehi saddhiṁ
saṁsandanti samenti ahirikā ahirikehi saddhiṁ saṁsandanti samenti
duppaññā duppaññehi saddhiṁ saṁsandanti samenti. Saddhā saddhehi
saddhiṁ saṁsandanti samenti hirimanā hirimanehi saddhiṁ saṁsandanti
samenti paññavanto paññavantehi saddhiṁ saṁsandanti samenti.
Atītampi bhikkhave addhānaṁ dhātusova sattā saṁsandiṁsu samiṁsu .pe.
Anāgatampi bhikkhave addhānaṁ dhātusova sattā saṁsandissanti
samessanti .pe. Etarahipi bhikkhave paccuppannaṁ addhānaṁ dhātusova
sattā saṁsandanti samenti assaddhā assaddhehi saddhiṁ saṁsandanti
samenti ahirikā ahirikehi saddhiṁ saṁsandanti samenti duppaññā
duppaññehi saddhiṁ saṁsandanti samenti saddhā saddhehi saddhiṁ
saṁsandanti samenti hirimanā hirimanehi saddhiṁ saṁsandanti samenti
paññavanto paññavantehi saddhiṁ saṁsandanti samenti <note n="1">Po. Ma. Yu. itisaddo dissati.</note>.
<p n="376"/>Dhātusova bhikkhave sattā saṁsandanti samenti assaddhā
assaddhehi saddhiṁ saṁsandanti samenti anottāpino anottāpīhi
saddhiṁ saṁsandanti samenti duppaññā duppaññehi saddhiṁ saṁsandanti
<pb n="2.193"/>
Samenti. Saddhā saddhehi saddhiṁ saṁsandanti samenti ottāpino
ottāpīhi saddhiṁ saṁsandanti samenti paññavanto paññavantehi
saddhiṁ saṁsandanti samenti.
<p n="377"/>Assaddhā assaddhehi saddhiṁ saṁsandanti samenti
appassutā appassutehi saddhiṁ saṁsandanti samenti duppaññā
duppaññehi saddhiṁ saṁsandanti samenti. Saddhā saddhehi saddhiṁ
saṁsandanti samenti bahussutā bahussutehi saddhiṁ saṁsandanti samenti
paññavanto <pb ed="P" n="2.162" set="S"/>paññavantehi saddhiṁ saṁsandanti samenti.
<p n="378"/>Assaddhā assaddhehi saddhiṁ saṁsandanti samenti kusītā
kusītehi saddhiṁ saṁsandanti samenti duppaññā duppaññehi saddhiṁ
saṁsandanti samenti. Saddhā saddhehi saddhiṁ saṁsandanti samenti
āraddhaviriyā āraddhaviriyehi saddhiṁ saṁsandanti samenti paññavanto
paññavantehi saddhiṁ saṁsandanti samenti.
<p n="379"/>Assaddhā assaddhehi saddhiṁ saṁsandanti samenti
muṭṭhassatino muṭṭhassatīhi saddhiṁ saṁsandanti samenti duppaññā
duppaññehi saddhiṁ saṁsandanti samenti. Saddhā saddhehi saddhiṁ saṁsandanti
samenti upaṭṭhitassatino upaṭṭhitassatīhi saddhiṁ saṁsandanti samenti
paññavanto paññavantehi saddhiṁ saṁsandanti samentīti. Aṭṭhamaṁ <note n="1">Ma. Yu. imesu suttesu peyyālā aññamaññamasadisā vitthāraṁ icchamānena tattha  oloketabbaṁ.</note>.
<p rend="subhead" sid="19">9, ahirikamūlakasuttaṃ</p>
<p n="380"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti ahirikā ahirikehi saddhiṁ
<pb n="2.194"/>
Saṁsandanti samenti anottāpino anottāpīhi saddhiṁ saṁsandanti
samenti duppaññā duppaññehi saddhiṁ saṁsandanti samenti.
Hirimanā hirimanehi saddhiṁ saṁsandanti samenti ottāpino ottāpīhi
saddhiṁ saṁsandanti samenti paññavanto paññavantehi saddhiṁ
saṁsandanti samenti.
<p n="381"/>Ahirikā ahirikehi saddhiṁ saṁsandanti samenti
appassutā appassutehi saddhiṁ saṁsandanti samenti duppaññā
duppaññehi saddhiṁ saṁsandanti samenti. Hirimanā hirimanehi saddhiṁ
saṁsandanti samenti bahussutā bahussutehi saddhiṁ saṁsandanti samenti
paññavanto paññavantehi saddhiṁ saṁsandanti samenti.
<p n="382"/>Ahirikā ahirikehi saddhiṁ saṁsandanti samenti kusītā
kusītehi saddhiṁ saṁsandanti samenti duppaññā duppaññehi saddhiṁ
saṁsandanti samenti. Hirimanā hirimanehi saddhiṁ saṁsandanti samenti
āraddhaviriyā āraddhaviriyehi saddhiṁ saṁsandanti samenti paññavanto
paññavantehi saddhiṁ saṁsandanti samenti.
<p n="383"/>Ahirikā ahirikehi saddhiṁ saṁsandanti samenti muṭṭhassatino
muṭṭhassatīhi saddhiṁ saṁsandanti samenti duppaññā duppaññehi
saddhiṁ saṁsandanti samenti. Hirimanā hirimanehi saddhiṁ saṁsandanti
samenti upaṭṭhitassatino upaṭṭhitassatīhi saddhiṁ saṁsandanti samenti
paññavanto paññavantehi saddhiṁ saṁsandanti samentīti. Navamaṁ.
<pb n="2.195"/>
<p rend="subhead" sid="20">10, anottappamūlakasuttaṃ</p>
<p n="384"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti anottāpino anottāpīhi
saddhiṁ saṁsandanti samenti appassutā appassutehi saddhiṁ saṁsandanti
samenti duppaññā duppaññehi saddhiṁ saṁsandanti samenti.
Ottāpino ottāpīhi saddhiṁ saṁsandanti samenti bahussutā
bahussutehi saddhiṁ saṁsandanti samenti paññavanto paññavantehi
saddhiṁ saṁsandanti samenti.
<p n="385"/>Anottāpino anottāpīhi saddhiṁ saṁsandanti samenti
kusītā kusītehi saddhiṁ saṁsandanti samenti duppaññā duppaññehi
saddhiṁ saṁsandanti samenti. Ottāpino ottāpīhi saddhiṁ saṁsandanti
samenti āraddhaviriyā āraddhaviriyehi saddhiṁ saṁsandanti samenti
paññavanto paññavantehi saddhiṁ saṁsandanti samenti.
<p n="386"/>Anottāpino anottāpīhi saddhiṁ saṁsanadanti samenti
muṭṭhassatino muṭṭhassatīhi saddhiṁ saṁsandanti samenti duppaññā
duppaññehi saddhiṁ saṁsandanti samenti. Ottāpino ottāpīhi
saddhiṁ saṁsandanti samenti upaṭṭhitassatino upaṭṭhitassatīhi saddhiṁ
saṁsandanti samenti paññavanto paññavantehi saddhiṁ saṁsandanti
samentīti. Dasamaṁ.
<p rend="subhead" sid="21">11, appassutamūlakasuttaṃ</p>
<p n="387"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti appassutā appassutehi saddhiṁ
<pb n="2.196"/>
Saṁsandanti samenti kusītā kusītehi saddhiṁ saṁsandanti samenti
duppaññā duppaññehi saddhiṁ saṁsandanti samenti. <pb ed="P" n="2.165" set="S"/>Bahussutā
bahussutehi saddhiṁ saṁsandanti samenti āraddhaviriyā āraddhaviriyehi
saddhiṁ saṁsandanti samenti paññavanto paññavantehi saddhiṁ
saṁsandanti samenti.
<p n="388"/>Appassutā appassutehi saddhiṁ saṁsandanti samenti
muṭṭhassatino muṭṭhassatīhi saddhiṁ saṁsandanti samenti duppaññā
duppaññehi saddhiṁ saṁsandanti samenti. Bahussutā bahussutehi
saddhiṁ saṁsandanti samenti upaṭṭhitassatino upaṭṭhitassatīhi saddhiṁ
saṁsandanti samenti paññavanto paññavantehi saddhiṁ saṁsandanti
samentīti. Ekādasamaṁ.
<p rend="subhead" sid="22">12, kusītamūlakasuttaṃ</p>
<p n="389"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti kusītā kusītehi saddhiṁ saṁsandanti
samenti muṭṭhassatino muṭṭhassatīhi saddhiṁ saṁsandanti samenti
duppaññā duppaññehi saddhiṁ saṁsandanti samenti. Āraddhaviriyā
āraddhaviriyehi saddhiṁ saṁsandanti samenti upaṭṭhitassatino
upaṭṭhitassatīhi saddhiṁ saṁsandanti samenti paññavanto paññavantehi
saddhiṁ saṁsandanti samentīti. Dvādasamaṁ. [evaṁ sabbattha
atītānāgatapaccuppannaṁ kātabbaṁ].
Dutiyavaggo dutiyo.
<pb n="2.197"/>
Tassa uddānaṁ
sattimaṁ <note n="1">Ma. Yu. sattimā.</note> sanidānañca giñjakāvasathena ca
hīnādhimutti caṅkamaṁ <note n="2">Yu. ca kammaṁ.</note> satāpāraddhasattamaṁ <note n="3">Ma. sagāthāasaddhasattamaṁ.  Yu. sagāthāsaddhasattamaṁ. </note>
assaddhamūlakā pañca cattāro ahirikamūlakā
anottappamūlakā tīṇi dve appassutena ca
kusītaṁ ekakaṁ vuttaṁ suttantā tīṇi pañcakāti <note n="4">Yu. anottappamūlakā tīṇi dve appasasutena ca   kusītaṁ ekakā vututā suttantā tīṇi pañcakā suttaṁ. </note>.
<note n="5">Ma. Yu. bāvīsati vuttā suttā dutiyo vaggo pavuccatīti.</note>
<p rend="subhead" check="nosid">3, kammapathavaggo</p>
<p rend="subhead" sid="23">1, asamāhitasuttaṃ</p>
<pb n="2.198"/>
Dasakammapathavaggo tatiyo
<p n="390"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti assaddhā assaddhehi saddhiṁ
saṁsandanti samenti ahirikā ahirikehi saddhiṁ saṁsandanti samenti
anottāpino anottāpīhi saddhiṁ saṁsandanti samenti asamāhitā
asamāhitehi saddhiṁ saṁsandanti samenti duppaññā duppaññehi
saddhiṁ saṁsandanti samenti. Saddhā saddhehi saddhiṁ saṁsandanti
samenti hirimanā hirimanehi saddhiṁ saṁsandanti samenti ottāpino
ottāpīhi saddhiṁ saṁsandanti samenti samāhitā samāhitehi saddhiṁ
saṁsandanti samenti paññavanto paññavantehi saddhiṁ saṁsandanti
samentīti. Paṭhamaṁ.
<p rend="subhead" sid="24">2, dussīlasuttaṃ</p>
<p n="391"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti assaddhā assaddhehi saddhiṁ
saṁsandanti samenti ahirikā ahirikehi saddhiṁ saṁsandanti samenti
anottāpino anottāpīhi saddhiṁ saṁsandanti samenti dussīlā
dussīlehi saddhiṁ saṁsandanti samenti duppaññā duppaññehi saddhiṁ
saṁsandanti samenti. Saddhā saddhehi saddhiṁ saṁsandanti samenti
hirimanā hirimanehi saddhiṁ saṁsandanti <pb ed="P" n="2.167" set="S"/>samenti ottāpino
ottāpīhi saddhiṁ saṁsandanti samenti sīlavanto sīlavantehi saddhiṁ
<pb n="2.199"/>
Saṁsandanti samenti paññavanto paññavantehi saddhiṁ saṁsandanti
samentīti. Dutiyaṁ.
<p rend="subhead" sid="25">3, pañcasikkhāpadasuttaṃ</p>
<p n="392"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū
āmantesi bhikkhavoti. Bhadanteti te bhikkhū bhagavato paccassosuṁ.
<p n="393"/>Bhagavā etadavoca dhātusova bhikkhave sattā saṁsandanti
samenti pāṇātipātino pāṇātipātīhi saddhiṁ saṁsandanti samenti
adinnādāyino adinnādāyīhi saddhiṁ saṁsandanti samenti kāmesumicchācārino
kāmesumicchācārīhi saddhiṁ saṁsandanti samenti musāvādino
musāvādīhi saddhiṁ saṁsandanti samenti surāmerayamajjapamādaṭṭhāyino
surāmerayamajjapamādaṭṭhāyīhi saddhiṁ saṁsandanti samenti.
<p n="394"/>Pāṇātipātā paṭiviratā pāṇātipātā paṭiviratehi saddhiṁ
saṁsandanti samenti adinnādānā paṭiviratā adinnādānā
paṭiviratehi saddhiṁ saṁsandanti samenti kāmesumicchācārā paṭiviratā
kāmesumicchācārā paṭiviratehi saddhiṁ saṁsandanti samenti musāvādā
paṭiviratā musāvādā paṭiviratehi saddhiṁ saṁsandanti samenti
surāmerayamajjapamādaṭṭhānā paṭiviratā surāmerayamajjapamādaṭṭhānā
paṭiviratehi saddhiṁ saṁsandanti samentīti. Tatiyaṁ.
<p rend="subhead" sid="26">4, sattakammapathasuttaṃ</p>
<p n="395"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti pāṇātipātino pāṇātipātīhi
<pb n="2.200"/>
Saddhiṁ saṁsandanti samenti adinnādāyino adinnādāyīhi saddhiṁ
saṁsandanti samenti kāmesumicchācārino kāmesumicchācārīhi saddhiṁ
saṁsandanti samenti musāvādino musāvādīhi saddhiṁ saṁsandanti samenti
pisuṇavācā pisuṇavācehi saddhiṁ saṁsandanti samenti pharusavācā
pharusavācehi saddhiṁ saṁsandanti samenti samphappalāpino
samphappalāpīhi saddhiṁ saṁsandanti samenti.
<p n="396"/>Pāṇātipātā paṭiviratā ... Adinnādānā paṭiviratā ...
Kāmesumicchācārā paṭiviratā ... Musāvādā paṭiviratā ... Pisuṇāya
vācāya paṭiviratā pisuṇāya vācāya paṭiviratehi saddhiṁ saṁsandanti
samenti pharusāya vācāya paṭiviratā pharusāya vācāya paṭiviratehi
saddhiṁ saṁsandanti samenti samphappalāpā paṭiviratā samphappalāpā
paṭiviratehi saddhiṁ saṁsandanti samentīti. Catutthaṁ.
<p rend="subhead" sid="27">5, dasakammapathasuttaṃ</p>
<p n="397"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti pāṇātipātino pāṇātipātīhi
saddhiṁ saṁsandanti samenti adinnādāyino ... Kāmesumicchācārino ...
Musāvādino ... Pisuṇavācā ... Pharusavācā ... Samphappalāpino
samphappalāpīhi saddhiṁ saṁsandanti samenti abhijjhāluno abhijjhālūhi
saddhiṁ saṁsandanti samenti byāpannacittā byāpannacittehi saddhiṁ
saṁsandanti samenti micchādiṭṭhikā micchādiṭṭhikehi saddhiṁ saṁsandanti
samenti.
<pb n="2.201"/>
<p n="398"/>Pāṇātipātā paṭiviratā pāṇātipātā paṭiviratehi saddhiṁ
saṁsandanti samenti adinnādānā paṭiviratā ... Kāmesumicchācārā
paṭiviratā ... Pisuṇāya vācāya ... Pharusāya vācāya ... Samphappalāpā
paṭiviratā samphappalāpā paṭiviratehi saddhiṁ saṁsandanti samenti
anabhijjhāluno anabhijjhālūhi saddhiṁ saṁsandanti samenti abyāpannacittā
abyāpannacittehi saddhiṁ saṁsandanti samenti sammādiṭṭhikā
sammādiṭṭhikehi saddhiṁ saṁsandanti samentīti. Pañcamaṁ.
<p rend="subhead" sid="28">6, aṭṭhaṅgikasuttaṃ</p>
<p n="399"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti micchādiṭṭhikā micchādiṭṭhikehi
saddhiṁ saṁsandanti samenti micchāsaṅkappā ... Micchāvācā ...
Micchākammantā ... Micchāājīvā ... Micchāvāyāmā ...
Micchāsatino ... Micchāsamādhino micchāsamādhīhi saddhiṁ saṁsandanti samenti.
<p n="400"/>Sammādiṭṭhikā sammādiṭṭhikehi saddhiṁ saṁsandanti samenti
sammāsaṅkappā ... Sammāvācā ... Sammākammantā ... Sammā-
ājīvā ... Sammāvāyāmā ... Sammāsatino ... Sammāsamādhino
sammāsamādhīhi saddhiṁ saṁsandanti samentīti. Chaṭṭhaṁ.
<p rend="subhead" sid="29">7, dasaṅgasuttaṃ</p>
<p n="401"/>Sāvatthiyaṁ viharati ... Tatra kho bhagavā ... Dhātusova
bhikkhave sattā saṁsandanti samenti micchādiṭṭhikā micchādiṭṭhikehi
saddhiṁ saṁsandanti samenti micchāsaṅkappā ... Micchāvācā ...
Micchākammantā ... Micchāājīvā ... Micchāvāyāmā ...
Micchāsatino <pb ed="P" n="2.169" set="S"/>...
<pb n="2.202"/>
Micchāsamādhino micchāsamādhīhi saddhiṁ saṁsandanti samenti micchāñāṇino
micchāñāṇīhi saddhiṁ saṁsandanti samenti micchāvimuttino
micchāvimuttīhi saddhiṁ saṁsandanti samenti.
<p n="402"/>Sammādiṭṭhikā sammādiṭṭhikehi saddhiṁ saṁsandanti samenti
sammāsaṅkappā ... Sammāvācā ... Sammākammantā ... Sammā-
ājīvā ... Sammāvāyāmā ... Sammāsatino ... Sammāsamādhino ...
Sammāñāṇino sammāñāṇīhi saddhiṁ saṁsandanti samenti sammāvimuttino
sammāvimuttīhi saddhiṁ saṁsandanti samentīti. Sattamaṁ. [sabbattha
atītānāgatapaccuppannaṁ kātabbaṁ].
Sattannaṁ suttantānaṁ uddānaṁ
asamāhitañca <note n="1">Ma. Yu. casaddo natthi.</note> dussīlaṁ <note n="2">Yu. dussīlyaṁ.</note> pañcasikkhāpadāni ca
sattakammapathā vuttā dasakammapathena ca
chaṭṭhaṁ aṭṭhaṅgiko vutto dasahi aṅgehi <note n="3">Ma. Yu. dasaṅgena.</note> ca <note n="4">Po. pana.</note> sattamaṁ.
Dasakammapathavaggo tatiyo.
<p rend="subhead" check="nosid">4, catutthavaggo</p>
<p rend="subhead" sid="30">1, catudhātusuttaṃ</p>
<pb n="2.203"/>
Catutthavaggo catuttho
<p n="403"/>Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Catasso imā bhikkhave dhātuyo.
Katamā catasso. Paṭhavīdhātu āpodhātu tejodhātu vāyodhātu.
Imā <pb ed="P" n="2.170" set="S"/>kho bhikkhave catasso dhātuyoti. Paṭhamaṁ.
<p rend="subhead" sid="31">2, pubbesambodhasuttaṃ</p>
<p n="404"/>Pubbeva me bhikkhave sambodhā anabhisambuddhassa
bodhisattasseva sato etadahosi ko nu kho paṭhavīdhātuyā assādo
ko ādīnavo kiṁ nissaraṇaṁ ko āpodhātuyā assādo ko
ādīnavo kiṁ nissaraṇaṁ ko tejodhātuyā assādo ko ādīnavo
kiṁ nissaraṇaṁ ko vāyodhātuyā assādo ko ādīnavo kiṁ
nissaraṇanti. Tassa mayhaṁ bhikkhave etadahosi yaṁ kho paṭhavīdhātuṁ
paṭicca uppajjati sukhaṁ somanassaṁ ayaṁ paṭhavīdhātuyā assādo yaṁ
paṭhavīdhātu <note n="1">Yu. paṭhavīdhātuyā. evamuparipi.</note> aniccā dukkhā vipariṇāmadhammā ayaṁ paṭhavīdhātuyā ādīnavo
yo <note n="2">Yu. yaṁ.</note> paṭhavīdhātuyā chandarāgavinayo chandarāgappahānaṁ idaṁ paṭhavīdhātuyā
nissaraṇaṁ. Yaṁ āpodhātuṁ paṭicca ... Yaṁ tejodhātuṁ paṭicca ... Yaṁ
vāyodhātuṁ paṭicca uppajjati sukhaṁ somanassaṁ ayaṁ vāyodhātuyā
assādo yaṁ vāyodhātu aniccā dukkhā vipariṇāmadhammā ayaṁ
vāyodhātuyā ādīnavo yo <note n="2">Yu. yaṁ.</note> vāyodhātuyā chandarāgavinayo
chandarāgappahānaṁ idaṁ vāyodhātuyā nissaraṇaṁ <note n="3">Po. itisaddo dissati.</note>.
<pb n="2.204"/>
<p n="405"/>Yāvakīvañcāhaṁ bhikkhave imāsaṁ catunnaṁ dhātūnaṁ evaṁ
assādañca assādato ādīnavañca ādīnavato nissaraṇañca nissaraṇato
yathābhūtaṁ nābbhaññāsiṁ neva tāvāhaṁ bhikkhave sadevake loke
samārake sabrahmake sassamaṇabrāhmaṇiyā pajāya sadevamanussāya
anuttaraṁ sammāsambodhiṁ abhisambuddho <note n="1">Po. Ma. Yu. abhisambuddhoti. evamuparipi.</note> paccaññāsiṁ. Yato ca khvāhaṁ
bhikkhave imāsaṁ catunnaṁ dhātūnaṁ evaṁ assādañca assādato
ādīnavañca ādīnavato nissaraṇañca nissaraṇato yathābhūtaṁ abbhaññāsiṁ
athāhaṁ bhikkhave sadevake loke samārake sabrahmake
sassamaṇabrāhmaṇiyā pajāya sadevamanussāya <pb ed="P" n="2.171" set="S"/>anuttaraṁ sammāsambodhiṁ
abhisambuddho <note n="2">Po. Ma. Yu. abhisambuddhoti. evamuparipi.</note> paccaññāsiṁ. Ñāṇañca pana me dassanaṁ udapādi
akuppā me vimutti <note n="3">Yu. cetovimutti.</note> ayamantimā jāti natthidāni punabbhavoti. Dutiyaṁ.
<p rend="subhead" sid="32">3, acariṃsuttaṃ</p>
<p n="406"/>Sāvatthiyaṁ viharati ... Tatra kho bhagavā ... Paṭhavīdhātuyāhaṁ
bhikkhave assādapariyesanaṁ acariṁ yo paṭhavīdhātuyā assādo
tadajjhagamaṁ yāvatā paṭhavīdhātuyā assādo paññāya me so
sudiṭṭho. Paṭhavīdhātuyāhaṁ bhikkhave ādīnavapariyesanaṁ acariṁ yo
paṭhavīdhātuyā ādīnavo tadajjhagamaṁ yāvatā paṭhavīdhātuyā ādīnavo
paññāya me so sudiṭṭho. Paṭhavīdhātuyāhaṁ bhikkhave nissaraṇapariyesanaṁ
acariṁ yaṁ paṭhavīdhātuyā nissaraṇaṁ tadajjhagamanaṁ yāvatā
paṭhavīdhātuyā nissaraṇaṁ paññāya me taṁ sudiṭṭhaṁ. Āpodhātuyāhaṁ
bhikkhave .pe. Tejodhātuyāhaṁ bhikkhave ... Vāyodhātuyāhaṁ bhikkhave
<pb n="2.205"/>
Assādapariyesanaṁ acariṁ yo vāyodhātuyā assādo tadajjhagamaṁ
yāvatā vāyodhātuyā assādo paññāya me so sudiṭṭho.
Vāyodhātuyāhaṁ bhikkhave ādīnavapariyesanaṁ acariṁ yo vāyodhātuyā
ādīnavo tadajjhagamaṁ yāvatā vāyodhātuyā ādīnavo paññāya
me so sudiṭṭho. Vāyodhātuyāhaṁ bhikkhave nissaraṇapariyesanaṁ acariṁ
yaṁ vāyodhātuyā nissaraṇaṁ tadajjhagamaṁ yāvatā vāyodhātuyā nissaraṇaṁ
paññāya me taṁ sudiṭṭhaṁ.
<p n="407"/>Yāvakīvañcāhaṁ bhikkhave imāsaṁ catunnaṁ dhātūnaṁ assādañca
assādato ādīnavañca <pb ed="P" n="2.172" set="S"/>ādīnavato nissaraṇañca nissaraṇato yathābhūtaṁ
na abbhaññāsiṁ neva tāvāhaṁ bhikkhave sadevake loke samārake
sabrahmake sassamaṇabrāhmaṇiyā pajāya sadevamanussāya anuttaraṁ
sammāsambodhiṁ abhisambuddho paccaññāsiṁ. Yato ca khvāhaṁ bhikkhave
imāsaṁ catunnaṁ dhātūnaṁ assādañca assādato ādīnavañca ādīnavato
nissaraṇañca nissaraṇato yathābhūtaṁ abbhaññāsiṁ athāhaṁ bhikkhave
sadevake loke samārake sabrahmake sassamaṇabrāhmaṇiyā pajāya
sadevamanussāya anuttaraṁ sammāsambodhiṁ abhisambuddho paccaññāsiṁ.
Ñāṇañca pana me dassanaṁ udapādi akuppā me vimutti ayamantimā
jāti natthidāni punabbhavoti. Tatiyaṁ.
<p rend="subhead" sid="33">4, nocedaṃsuttaṃ</p>
<p n="408"/>Sāvatthiyaṁ viharati ... Tatra kho bhagavā ... No cedaṁ
bhikkhave paṭhavīdhātuyā assādo abhavissa nayidaṁ sattā paṭhavīdhātuyā
<pb n="2.206"/>
Sārajjeyyuṁ. Yasmā ca kho bhikkhave atthi paṭhavīdhātuyā assādo
tasmā sattā paṭhavīdhātuyā sārajjanti. No cedaṁ bhikkhave paṭhavīdhātuyā
ādīnavo abhavissa nayidaṁ sattā paṭhavīdhātuyā nibbindeyyuṁ.
Yasmā ca kho bhikkhave atthi paṭhavīdhātuyā ādīnavo tasmā sattā
paṭhavīdhātuyā nibbindanti. No cedaṁ bhikkhave paṭhavīdhātuyā nissaraṇaṁ
abhavissa nayidaṁ sattā paṭhavīdhātuyā nissareyyuṁ. Yasmā ca kho
bhikkhave atthi paṭhavīdhātuyā nissaraṇaṁ tasmā sattā paṭhavīdhātuyā
nissaranti. No cedaṁ bhikkhave āpodhātuyā assādo abhavissa ...
No cedaṁ bhikkhave tejodhātuyā ... No cedaṁ bhikkhave vāyodhātuyā
assādo abhavissa nayidaṁ sattā vāyodhātuyā sārajjeyyuṁ. Yasmā
ca kho <pb ed="P" n="2.173" set="S"/>bhikkhave atthi vāyodhātuyā assādo tasmā sattā
vāyodhātuyā sārajjanti. No cedaṁ bhikkhave vāyodhātuyā ādīnavo
abhavissa nayidaṁ sattā vāyodhātuyā nibbindeyyuṁ. Yasmā ca kho
bhikkhave atthi vāyodhātuyā ādīnavo tasmā sattā vāyodhātuyā
nibbindanti. No cedaṁ bhikkhave vāyodhātuyā nissaraṇaṁ abhavissa
nayidaṁ sattā vāyodhātuyā nissareyyuṁ. Yasmā ca kho bhikkhave atthi
vāyodhātuyā nissaraṇaṁ tasmā sattā vāyodhātuyā nissaranti.
<p n="409"/>Yāvakīvañcime bhikkhave sattā imāsaṁ catunnaṁ dhātūnaṁ
assādañca assādato ādīnavañca ādīnavato nissaraṇañca nissaraṇato
yathābhūtaṁ na abbhaññaṁsu neva tāvime bhikkhave sattā sadevakā
<pb n="2.207"/>
Lokā samārakā sabrahmakā sassamaṇabrāhmaṇī pajā sadevamanussā <note n="1">Ma. Yu. sassamaṇabrāhmaṇīyā pajāya sadevamanussāya.</note>
nissaṭā visaṁyuttā vippamuttā vimariyādikatena cetasā vihariṁsu.
Yato ca khvime <note n="2">Ma. Yu. imeti saddo  natthi.</note> bhikkhave sattā imāsaṁ catunnaṁ dhātūnaṁ assādañca
assādato ādīnavañca ādīnavato nissaraṇañca nissaraṇato yathābhūtaṁ
abbhaññaṁsu atha khvime <note n="2">Ma. Yu. imeti saddo  natthi.</note> bhikkhave sattā sadevakā lokā samārakā
sabrahmakā sassamaṇabrāhmaṇī pajā sadevamanussā <note n="1">Ma. Yu. sassamaṇabrāhmaṇīyā pajāya sadevamanussāya.</note> nissaṭā visaṁyuttā
vippamuttā vimariyādikatena cetasā viharantīti. Catutthaṁ.
<p rend="subhead" sid="34">5, ekantadukkhasuttaṃ</p>
<p n="410"/>Sāvatthiyaṁ viharati ... Tatra kho bhagavā ... Paṭhavīdhātuñca <note n="3">Po. Ma. Yu. ce. evamuparipi.</note>
hidaṁ bhikkhave ekantadukkhā abhavissa dukkhānupatitā dukkhāvakkantā
anavakkantā sukhena nayidaṁ sattā paṭhavīdhātuyā sārajjeyyuṁ.
Yasmā ca kho bhikkhave paṭhavīdhātu sukhānupatitā sukhāvakkantā
anavakkantā dukkhena tasmā sattā paṭhavīdhātuyā sārajjanti.
Āpodhātuñca hidaṁ bhikkhave ... Tejodhātuñca hidaṁ bhikkhave ...
Vāyodhātuñca hidaṁ bhikkhave ekantadukkhā abhavissa dukkhānupatitā
dukkhāvakkantā anavakkantā sukhena nayidaṁ sattā vāyodhātuyā
sārajjeyyuṁ. Yasmā ca kho bhikkhave vāyodhātu sukhānupatitā
sukhāvakkantā anavakkantā dukkhena tasmā sattā vāyodhātuyā
sārajjanti.
<p n="411"/>Paṭhavīdhātuñca hidaṁ bhikkhave ekantasukhā abhavissa
sukhānupatitā sukhāvakkantā anavakkantā dukkhena nayidaṁ sattā
<pb n="2.208"/>
Paṭhavīdhātuyā nibbindeyyuṁ. Yasmā ca kho bhikkhave paṭhavīdhātu dukkhā
dukkhānupatitā dukkhāvakkantā anavakkantā sukhena tasmā sattā
paṭhavīdhātuyā nibbindanti. Āpodhātuñca hidaṁ bhikkhave ...
Tejodhātuñca hidaṁ bhikkhave ... Vāyodhātuñca hidaṁ bhikkhave ekantasukhā
abhavissa sukhānupatitā sukhāvakkantā anavakkantā dukkhena nayidaṁ
sattā vāyodhātuyā nibbindeyyuṁ. Yasmā ca kho bhikkhave vāyodhātu
dukkhā dukkhānupatitā dukkhāvakkantā anavakkantā sukhena tasmā
sattā vāyodhātuyā nibbindantīti. Pañcamaṁ.
<p rend="subhead" sid="35">6, abhinandasuttaṃ</p>
<p n="412"/>Sāvatthiyaṁ viharati ... Tatra kho bhagavā ... Yo bhikkhave
paṭhavīdhātuṁ abhinandati dukkhaṁ so abhinandati. Yo dukkhaṁ abhinandati
aparimutto so dukkhasmāti vadāmi. Yo āpodhātuṁ abhinandati ...
Yo tejodhātuṁ abhinandati ... Yo vāyodhātuṁ abhinandati dukkhaṁ so
abhinandati. Yo dukkhaṁ abhinandati aparimutto so dukkhasmāti
vadāmi. <pb ed="P" n="2.175" set="S"/>
<p n="413"/>Yo ca kho bhikkhave paṭhavīdhātuṁ na abhinandati dukkhaṁ
so na abhinandati. Yo dukkhaṁ na abhinandati parimutto so
dukkhasmāti vadāmi. Yo āpodhātuṁ ... Yo tejodhātuṁ ... Yo
vāyodhātuṁ na abhinandati dukkhaṁ so na abhinandati. Yo dukkhaṁ
na abhinandati parimutto so dukkhasmāti vadāmīti. Chaṭṭhaṁ.
<p rend="subhead" sid="36">7, uppādasuttaṃ</p>
<p n="414"/>Sāvatthiyaṁ viharati ... Tatra kho bhagavā ... Yo bhikkhave
<pb n="2.209"/>
Paṭhavīdhātuyā uppādo ṭhiti abhinibbatti pātubhāvo dukkhasseso
uppādo rogānaṁ ṭhiti jarāmaraṇassa pātubhāvo. Yo āpodhātuyā ...
Yo tejodhātuyā ... Yo vāyodhātuyā uppādo ṭhiti abhinibbatti
pātubhāvo dukkhasseso uppādo rogānaṁ ṭhiti jarāmaraṇassa
pātubhāvo.
<p n="415"/>Yo ca kho bhikkhave paṭhavīdhātuyā nirodho vūpasamo atthaṅgamo
dukkhasseso nirodho rogānaṁ vūpasamo jarāmaraṇassa atthaṅgamo.
Yo āpodhātuyā nirodho ... Yo tejodhātuyā nirodho ...
Yo vāyodhātuyā nirodho vūpasamo atthaṅgamo dukkhasseso nirodho
rogānaṁ vūpasamo jarāmaraṇassa atthaṅgamoti. Sattamaṁ.
<p rend="subhead" sid="37">8, samaṇabrāhmaṇasuttaṃ</p>
<p n="416"/>Sāvatthiyaṁ viharati ... Tatra kho bhagavā ... Catasso imā
bhikkhave dhātuyo katamā catasso paṭhavīdhātu āpodhātu tejodhātu
vāyodhātu. Ye hi keci bhikkhave samaṇā <pb ed="P" n="2.176" set="S"/>vā brāhmaṇā vā
imāsaṁ catunnaṁ dhātūnaṁ assādañca ādīnavañca nissaraṇañca yathābhūtaṁ
nappajānanti na mete bhikkhave samaṇā vā brāhmaṇā vā
samaṇesu vā samaṇasammatā brāhmaṇesu vā brāhmaṇasammatā
na ca pana te āyasmanto sāmaññatthaṁ vā brāhmaññatthaṁ vā
diṭṭheva dhamme sayaṁ abhiññā sacchikatvā upasampajja viharanti.
<p n="417"/>Ye ca kho keci bhikkhave samaṇā vā brāhmaṇā vā
imāsaṁ catunnaṁ dhātūnaṁ assādañca ādīnavañca nissaraṇañca yathābhūtaṁ
<pb n="2.210"/>
Pajānanti te ca khome bhikkhave samaṇā vā brāhmaṇā vā samaṇesu
ceva samaṇasammatā brāhmaṇesu ca brāhmaṇasammatā te ca
panāyasmanto sāmaññatthañca brāhmaññatthañca diṭṭheva dhamme
sayaṁ abhiññā sacchikatvā upasampajja viharantīti. Aṭṭhamaṁ.
<p rend="subhead" sid="38">9, dutiyasamaṇabrāhmaṇasuttaṃ</p>
<p n="418"/>Sāvatthiyaṁ viharati ... Tatra kho bhagavā ... Catasso imā
bhikkhave dhātuyo katamā catasso paṭhavīdhātu āpodhātu tejodhātu
vāyodhātu. Ye hi keci bhikkhave samaṇā vā brāhmaṇā vā
imāsaṁ catunnaṁ dhātūnaṁ samudayañca atthaṅgamañca assādañca
ādīnavañca nissaraṇañca yathābhūtaṁ nappajānanti [vitthāretabbaṁ]
pajānanti ... Sayaṁ abhiññā sacchikatvā upasampajja viharantīti.
Navamaṁ.
<p rend="subhead" sid="39">10, tatiyasamaṇabrāhmaṇasuttaṃ</p>
<p n="419"/>Sāvatthiyaṁ viharati ... Tatra kho bhagavā ... Ye hi keci
bhikkhave samaṇā vā brāhmaṇā vā paṭhavīdhātuṁ nappajānanti paṭhavīdhātusamudayaṁ
nappajānanti paṭhavīdhātunirodhaṁ <pb ed="P" n="2.177" set="S"/>nappajānanti paṭhavīdhātunirodhagāminiṁ
paṭipadaṁ nappajānanti. Āpodhātuṁ nappajānanti .pe.
Tejodhātuṁ nappajānanti ... Vāyodhātuṁ nappajānanti vāyodhātusamudayaṁ
nappajānanti vāyodhātunirodhaṁ nappajānanti vāyodhātunirodhagāminiṁ
paṭipadaṁ nappajānanti na mete bhikkhave samaṇā vā brāhmaṇā
vā samaṇesu vā samaṇasammatā brāhmaṇesu vā brāhmaṇasammatā
na ca pana te āyasmanto sāmaññatthaṁ vā brāhmaññatthaṁ vā
diṭṭheva dhamme sayaṁ abhiññā sacchikatvā upasampajja viharanti.
<pb n="2.211"/>
<p n="420"/>Ye ca kho keci bhikkhave samaṇā vā brāhmaṇā vā
paṭhavīdhātuṁ pajānanti paṭhavīdhātusamudayaṁ pajānanti paṭhavīdhātunirodhaṁ
pajānanti paṭhavīdhātunirodhagāminiṁ paṭipadaṁ pajānanti. Āpodhātuṁ
pajānanti .pe. Tejodhātuṁ pajānanti ... Vāyodhātuṁ pajānanti
vāyodhātusamudayaṁ pajānanti vāyodhātunirodhaṁ pajānanti vāyodhātunirodhagāminiṁ
paṭipadaṁ pajānanti te ca khome bhikkhave samaṇā
vā brāhmaṇā vā samaṇesu ceva samaṇasammatā brāhmaṇesu
ca brāhmaṇasammatā te ca panāyasmanto sāmaññatthañca
brāhmaññatthañca diṭṭheva dhamme sayaṁ abhiññā sacchikatvā
upasampajja viharantīti. Dasamaṁ.
Catutthavaggo catuttho.
Catutthassa vaggassa uddānaṁ
catasso pubbe acari <note n="1">Ma. Yu. acariṁ.</note> no cedaṁ <note n="2">ma nocedaṁ ca. Yu. yo no cedaṁ.</note> dukkhena ca
abhinandanañca uppādaṁ <note n="3">Ma. Yu. uppādo.</note> tayo samaṇabrāhmaṇāti.
Dhātusaṁyuttaṁ dutiyaṁ samattaṁ.
</xml>