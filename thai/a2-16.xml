<xml src="a2-16.xml">
<readunit id="a2-16">1. kodhapeyyālaṃ</readunit>
Paṇṇāsakāsaṅgahitā suttantā <note n="2">Ma. kodhapeyyāla.</note>
<p n="425"/>179 Dveme bhikkhave dhammā katame dve kodho ca
upanāho ... Makkho ca paḷāso ca ... Issā ca macchariyañca ...
Māyā ca sātheyyañca ... Ahirikañca anottappañca ime kho bhikkhave
dve dhammāti. <note n="3">Ma. Yu. sabbattha itisaddo natthi</note>
<p n="426"/>180 Dveme bhikkhave dhammā katame dve akkodho ca
anupanāho ca ... Amakkho ca apaḷāso ca ... Anissā ca amacchariyañca
... Amāyā ca asātheyyañca ... Hirī ca ottappañca ime kho bhikkhave
dve dhammāti.
<p n="427"/>181 Dvīhi bhikkhave dhammehi samannāgato dukkhaṁ viharati
katamehi dvīhi kodhena ca upanāhena ca ... Makkhena ca paḷāsena ca ...
Issāya ca macchariyena <pb ed="P" n="1.96" set="A"/>ca ... Māyāya ca sātheyyena ca ... Ahirikena
ca anottappena ca imehi kho bhikkhave dvīhi dhammehi samannāgato
dukkhaṁ viharatīti.
<p n="428"/>182 Dvīhi bhikkhave dhammehi samannāgato sukhaṁ viharati
katamehi dvīhi akkodhena ca anupanāhena ca ... Amakkhena ca apaḷāsena
ca ... Anissāya ca amacchariyena ca ... Amāyāya ca asātheyyena
<pb n="2.121"/>
Ca ... Hiriyā ca ottappena ca imehi kho bhikkhave dvīhi dhammehi
samannāgato sukhaṁ viharatīti.
<p n="429"/>183 Dveme bhikkhave dhammā sekhassa bhikkhuno parihānāya
saṁvattanti katame dve kodho ca upanāho ca ... Makkho ca
paḷāso ca ... Issā ca macchariyañca ... Māyā ca sātheyyañca ...
Ahirikañca anottappañca ime kho bhikkhave dve dhammā sekhassa
bhikkhuno parihānāya saṁvattantīti.
<p n="430"/>184 Dveme bhikkhave dhammā sekhassa bhikkhuno aparihānāya
saṁvattanti katame dve akkodho ca anupanāho ca ... Amakkho ca
apaḷāso ca ... Anissā ca amacchariyañca ... Amāyā ca asātheyyañca
... Hiri ca ottappañca ime kho bhikkhave dve dhammā sekhassa
bhikkhuno aparihānāya saṁvattantīti.
<p n="431"/>185 Dvīhi bhikkhave dhammehi samannāgato yathābhataṁ nikkhitto
evaṁ niraye katamehi dvīhi kodhena ca upanāhena ca ... Makkhena ca
paḷāsena ca ... Issāya ca macchariyena ca ... Māyāya ca sātheyyena
ca ... Ahirikena ca anottappena ca imehi kho bhikkhave dvīhi
dhammehi samannāgato <pb ed="P" n="1.97" set="A"/>yathābhataṁ nikkhitto evaṁ nirayeti.
<p n="432"/>186 Dvīhi bhikkhave dhammehi samannāgato yathābhataṁ nikkhitto
evaṁ sagge katamehi dvīhi akkodhena ca anupanāhena ca ...
Amakkhena ca apaḷāsena ca ... Anissāya ca amacchariyena ca ... Amāyāya
<pb n="2.122"/>
Ca asātheyyena ca ... Hiriyā ca ottappena ca imehi kho
bhikkhave dvīhi dhammehi samannāgato yathābhataṁ nikkhitto evaṁ
saggeti.
<p n="433"/>187 Dvīhi bhikkhave dhammehi samannāgato idhekacco kāyassa
bhedā parammaraṇā apāyaṁ duggatiṁ vinipātaṁ nirayaṁ upapajjati katamehi
dvīhi kodhena ca upanāhena ca ... Makkhena ca paḷāsena ca ...
... Issāya ca macchariyena ca ... Māyāya ca sātheyyena ca ...
Ahirikena ca anottappena ca imehi kho bhikkhave dvīhi dhammehi
samannāgato idhekacco kāyassa bhedā parammaraṇā apāyaṁ duggatiṁ
vinipātaṁ nirayaṁ upapajjatīti.
<p n="434"/>188 Dvīhi bhikkhave dhammehi samannāgato idhekacco kāyassa
bhedā parammaraṇā sugatiṁ saggaṁ lokaṁ upapajjati katamehi dvīhi
akkodhena ca anupanāhena ca ... Amakkhena ca apaḷāsena ca ...
Anissāya ca amacchariyena ca ... Amāyāya ca asātheyyena ca ...
Hiriyā ca ottappena ca imehi kho bhikkhave dvīhi dhammehi samannāgato
idhekacco kāyassa bhedā parammaraṇā sugatiṁ saggaṁ lokaṁ upapajjatīti.
</xml>