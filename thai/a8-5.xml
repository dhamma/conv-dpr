<xml src="a8-5.xml">
<readunit id="a8-5">5. uposathavaggo</readunit>
<p rend="subhead" sid="1">1, saṅkhittūposathasuttaṃ</p>
Uposathavaggo pañcamo
<p n="131"/>41 Evamme sutaṁ. Ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū
āmantesi bhikkhavoti. Bhadanteti te bhikkhū bhagavato paccassosuṁ.
Bhagavā etadavoca aṭṭhaṅgasamannāgato bhikkhave uposatho upavuttho
mahapphalo hoti mahānisaṁso mahājutiko mahāvipphāro. Kathaṁ upavuttho ca
bhikkhave aṭṭhaṅgasamannāgato <pb ed="P" n="4.249" set="A"/>uposatho mahapphalo hoti mahānisaṁso
mahājutiko mahāvipphāro idha bhikkhave ariyasāvako iti paṭisañcikkhati
yāvajīvaṁ arahanto pāṇātipātaṁ pahāya pāṇātipātā paṭiviratā
nihitadaṇḍā nihitasatthā lajjī dayāpannā sabbapāṇabhūtahitānukampino
viharanti ahaṁpajja imañca rattiṁ imañca divasaṁ pāṇātipātaṁ pahāya
pāṇātipātā paṭivirato nihitadaṇḍo nihitasattho lajjī dayāpanno
<pb n="8.254"/>
Sabbapāṇabhūtahitānukampī viharāmi imināpaṅgena <note n="1">Sī. Yu. imināpi aṅgena. evamuparipi.</note> arahataṁ anukaromi
uposatho ca me upavuttho bhavissatīti iminā paṭhamena aṅgena
samannāgato hoti .pe. Yāvajīvaṁ arahanto adinnādānaṁ pahāya
adinnādānā paṭiviratā dinnādāyī dinnapāṭikaṅkhī athenena sucibhūtena
attanā viharanti ahaṁpajja imañca rattiṁ imañca divasaṁ adinnādānaṁ
pahāya adinnādānā paṭivirato dinnādāyī dinnapāṭikaṅkhī athenena
sucibhūtena attanā viharāmi imināpaṅgena arahataṁ anukaromi uposatho
ca me upavuttho bhavissatīti iminā dutiyena aṅgena samannāgato
hoti .pe. Yāvajīvaṁ arahanto abrahmacariyaṁ pahāya brahmacārino
ārācārino viratā methunā gāmadhammā ahaṁpajja imañca rattiṁ
imañca divasaṁ abrahmacariyaṁ pahāya brahmacārī ārācārī virato methunā
gāmadhammā imināpaṅgena arahataṁ anukaromi uposatho ca me upavuttho
bhavissatīti iminā tatiyena aṅgena samannāgato hoti .pe.
Yāvajīvaṁ arahanto musāvādaṁ pahāya musāvādā paṭiviratā saccavādino
saccasandhā ṭhetā paccayikā avisaṁvādakā lokassa ahaṁpajja imañca <pb ed="P" n="4.250" set="A"/>
rattiṁ imañca divasaṁ musāvādaṁ pahāya musāvādā paṭivirato saccavādī
saccasandho ṭheto paccayiko avisaṁvādako lokassa imināpaṅgena arahataṁ
anukaromi uposatho ca me upavuttho bhavissatīti iminā catutthena
aṅgena samannāgato hoti .pe. Yāvajīvaṁ arahanto surāmerayamajjapamādaṭṭhānaṁ
pahāya surāmerayamajjapamādaṭṭhānā paṭiviratā
<pb n="8.255"/>
Ahaṁpajja imañca rattiṁ imañca divasaṁ surāmerayamajjapamādaṭṭhānaṁ pahāya
surāmerayamajjapamādaṭṭhānā paṭivirato imināpaṅgena arahataṁ anukaromi
uposatho ca me upavuttho bhavissatīti iminā pañcamena aṅgena
samannāgato hoti .pe. Yāvajīvaṁ arahanto ekabhattikā rattūparatā
viratā vikālabhojanā ahaṁpajja imañca rattiṁ imañca divasaṁ
ekabhattiko rattūparato virato vikālabhojanā imināpaṅgena arahataṁ
anukaromi uposatho ca me upavuttho bhavissatīti iminā chaṭṭhena
aṅgena samannāgato hoti .pe. Yāvajīvaṁ arahanto
naccagītavāditavisūkadassanamālāgandhavilepanadhāraṇamaṇḍanavibhūsanaṭṭhānaṁ <note n="1">aṅ. tika. 20/272 nacca... dassanā mālā....</note> pahāya
naccagītavāditavisūkadassanamālāgandhavilepanadhāraṇamaṇḍanavibhūsanaṭṭhānā paṭiviratā
ahaṁpajja imañca rattiṁ imañca divasaṁ naccagītavāditavisūkadassanamālāgandha-
vilepanadhāraṇamaṇḍanavibhūsanaṭṭhānaṁ pahāya naccagītavāditavisūkadassana-
mālāgandhavilepanadhāraṇamaṇḍanavibhūsanaṭṭhānā paṭivirato imināpaṅgena
arahataṁ anukaromi uposatho ca me upavuttho bhavissatīti iminā sattamena
aṅgena samannāgato hoti .pe. Yāvajīvaṁ arahanto uccāsayanamahāsayanaṁ
pahāya uccāsayanamahāsayanā paṭiviratā nīcaseyyaṁ kappenti
mañcake vā tiṇasantharake vā ahaṁpajja imañca rattiṁ imañca
divasaṁ uccāsayanamahāsayanaṁ pahāya uccāsayanamahāsayanā paṭivirato nīcaseyyaṁ
kappemi mañcake vā tiṇasantharake vā imināpaṅgena arahataṁ
anukaromi uposatho ca me upavuttho bhavissatīti iminā aṭṭhamena
aṅgena samannāgato hoti. Evaṁ upavuttho kho bhikkhave aṭṭhaṅgasamannāgato
uposatho mahapphalo hoti mahānisaṁso mahājutiko mahāvipphāroti.
<p rend="subhead" sid="2">2, vitthatūposathasuttaṃ</p>
<pb n="8.256"/>
<p n="132"/>42 Aṭṭhaṅgasamannāgato bhikkhave uposatho upavuttho
mahapphalo hoti mahānisaṁso mahājutiko mahāvipphāro. Kathaṁ upavuttho
ca bhikkhave aṭṭhaṅgasamannāgato uposatho mahapphalo hoti mahānisaṁso
mahājutiko mahāvipphāro idha bhikkhave ariyasāvako iti paṭisañcikkhati
yāvajīvaṁ arahanto pāṇātipātaṁ pahāya pāṇātipātā paṭiviratā
nihitadaṇḍā nihitasatthā lajjī dayāpannā sabbapāṇabhūtahitānukampino
viharanti ahaṁpajja imañca rattiṁ imañca divasaṁ pāṇātipātaṁ pahāya
pāṇātipātā paṭivirato nihitadaṇḍo nihitasattho lajjī dayāpanno
sabbapāṇabhūtahitānukampī viharāmi imināpaṅgena arahataṁ anukaromi
upasatho ca me upavuttho bhavissatīti iminā paṭhamena aṅgena samannāgato
hoti .pe. Yāvajīvaṁ arahanto uccāsayanamahāsayanaṁ pahāya uccāsayanamahāsayanā
paṭiviratā nīcaseyyaṁ kappenti mañcake vā tiṇasantharake
vā ahaṁpajja imañca rattiṁ imañca divasaṁ uccāsayanamahāsayanaṁ pahāya
uccāsayanamahāsayanā paṭivirato nīcaseyyaṁ kappemi mañcake vā tiṇasantharake
vā imināpaṅgena arahataṁ anukaromi uposatho ca me
upavuttho bhavissatīti iminā aṭṭhamena aṅgena samannāgato hoti.
Evaṁ upavuttho kho bhikkhave aṭṭhaṅgasamannāgato uposatho mahapphalo
hoti mahānisaṁso mahājutiko mahāvipphāro.
Kīvamahapphalo hoti kīvamahānisaṁso kīvamahājutiko kīvamahāvipphāro
seyyathāpi bhikkhave yo imesaṁ soḷasannaṁ mahājanapadānaṁ pahūtasattanānaṁ <note n="1">Ma. pahūtarattaratanānaṁ. evamuparipi.</note>
<pb n="8.257"/>
Issarādhipaccaṁ rajjaṁ kāreyya seyyathīdaṁ aṅgānaṁ magadhānaṁ
kāsīnaṁ kosalānaṁ vajjīnaṁ mallānaṁ cetīnaṁ vaṁsānaṁ kurūnaṁ pañcālānaṁ macchānaṁ
sūrasenānaṁ assakānaṁ avantīnaṁ gandhārānaṁ kambojānaṁ aṭṭhaṅgasamannāgatassa
uposathassa etaṁ kalaṁ nāgghati soḷasiṁ taṁ kissa hetu
kapaṇaṁ bhikkhave mānusakaṁ rajjaṁ dibbaṁ sukhaṁ upanidhāya. Yāni bhikkhave
mānusakāni paññāsaṁ vassāni cātummahārājikānaṁ devānaṁ eso eko
rattindivo tāya rattiyā tiṁsarattiyo māso tena māsena dvādasamāsiyo
saṁvaccharo tena saṁvaccharena dibbāni pañca vassasatāni cātummahārājikānaṁ
devānaṁ āyuppamāṇaṁ ṭhānaṁ kho panetaṁ bhikkhave vijjati
yaṁ idhekacco itthī vā puriso vā aṭṭhaṅgasamannāgataṁ uposathaṁ
upavasitvā kāyassa bhedā parammaraṇā cātummahārājikānaṁ devānaṁ sahabyataṁ
upapajjeyya idaṁ kho pana metaṁ <note n="1">Ma. panetaṁ. evamuparipi.</note> bhikkhave sandhāya bhāsitaṁ kapaṇaṁ
mānusakaṁ rajjaṁ dibbaṁ sukhaṁ upanidhāya. Yaṁ bhikkhave mānusakaṁ vassasataṁ <note n="2">Ma. yāni bhikkhave mānusakāni vassasatāni.</note>
tāvatiṁsānaṁ devānaṁ eso eko rattindivo tāya rattiyā tiṁsarattiyo
māso tena māsena <pb ed="P" n="4.253" set="A"/>dvādasamāsiyo saṁvaccharo tena saṁvaccharena dibbaṁ
vassasahassaṁ tāvatiṁsānaṁ devānaṁ āyuppamāṇaṁ ṭhānaṁ kho panetaṁ
bhikkhave vijjati yaṁ idhekacco itthī vā puriso vā aṭṭhaṅgasamannāgataṁ
uposathaṁ upavasitvā kāyassa bhedā parammaraṇā tāvatiṁsānaṁ devānaṁ
sahabyataṁ upapajjeyya idaṁ kho pana metaṁ bhikkhave sandhāya bhāsitaṁ
<pb n="8.258"/>
Kapaṇaṁ mānusakaṁ rajjaṁ dibbaṁ sukhaṁ upanidhāya. Yāni bhikkhave mānusakāni
dve vassasatāni yāmānaṁ devānaṁ eso eko rattindivo tāya rattiyā
tiṁsarattiyo māso tena māsena dvādasamāsiyo saṁvaccharo tena
saṁvaccharena dibbāni dve vassasahassāni yāmānaṁ devānaṁ āyuppamāṇaṁ
ṭhānaṁ kho panetaṁ bhikkhave vijjati yaṁ idhekacco itthī vā puriso vā
aṭṭhaṅgasamannāgataṁ uposathaṁ upavasitvā kāyassa bhedā parammaraṇā yāmānaṁ
devānaṁ sahabyataṁ upapajjeyya idaṁ kho pana metaṁ bhikkhave sandhāya
bhāsitaṁ kapaṇaṁ mānusakaṁ rajjaṁ dibbaṁ sukhaṁ upanidhāya. Yāni bhikkhave
mānusakāni cattāri vassasatāni tusitānaṁ devānaṁ eso eko rattindivo
tāya rattiyā tiṁsarattiyo māso tena māsena dvādasamāsiyo saṁvaccharo
tena saṁvaccharena dibbāni cattāri vassasahassāni tusitānaṁ devānaṁ
āyuppamāṇaṁ ṭhānaṁ kho panetaṁ bhikkhave vijjati yaṁ idhekacco itthī
vā puriso vā aṭṭhaṅgasamannāgataṁ uposathaṁ upavasitvā kāyassa
bhedā parammaraṇā tusitānaṁ devānaṁ sahabyataṁ upapajjeyya idaṁ kho
pana metaṁ bhikkhave sandhāya bhāsitaṁ kapaṇaṁ mānusakaṁ rajjaṁ dibbaṁ sukhaṁ
upanidhāya. Yāni bhikkhave mānusakāni aṭṭha vassasatāni nimmānaratīnaṁ
devānaṁ eso eko rattindivo tāya rattiyā tiṁsarattiyo māso tena
māsena dvādasamāsiyo saṁvaccharo tena saṁvaccharena dibbāni aṭṭha vassasahassāni
nimmānaratīnaṁ devānaṁ āyuppamāṇaṁ ṭhānaṁ kho panetaṁ bhikkhave <pb ed="P" n="4.254" set="A"/>
vijjati yaṁ idhekacco itthī vā puriso vā aṭṭhaṅgasamannāgataṁ uposathaṁ
<pb n="8.259"/>
Upavasitvā kāyassa bhedā parammaraṇā nimmānaratīnaṁ devānaṁ sahabyataṁ
upapajjeyya idaṁ kho pana metaṁ bhikkhave sandhāya bhāsitaṁ kapaṇaṁ
mānusakaṁ rajjaṁ dibbaṁ sukhaṁ upanidhāya. Yāni bhikkhave mānusakāni soḷasa
vassasatāni paranimmitavasavattīnaṁ devānaṁ eso eko rattindivo tāya
rattiyā tiṁsarattiyo māso tena māsena dvādasamāsiyo saṁvaccharo tena
saṁvaccharena dibbāni soḷasa vassasahassāni paranimmitavasavattīnaṁ devānaṁ
āyuppamāṇaṁ ṭhānaṁ kho panetaṁ bhikkhave vijjati yaṁ idhekacco itthī
vā puriso vā aṭṭhaṅgasamannāgataṁ uposathaṁ upavasitvā kāyassa bhedā
parammaraṇā paranimmitavasavattīnaṁ devānaṁ sahabyataṁ upapajjeyya idaṁ
kho pana metaṁ bhikkhave sandhāya bhāsitaṁ kapaṇaṁ mānusakaṁ rajjaṁ dibbaṁ
sukhaṁ upanidhāyāti.
Pāṇaṁ na haññe na cādinnamādiye
musā na bhāse na ca majjapo siyā
abrahmacariyā virameyya methunā
rattiṁ na bhuñjeyya vikālabhojanaṁ
mālaṁ na dhāraye na ca gandhamācare
mañce chamāyaṁva sayetha santhate
etañhi aṭṭhaṅgikamāhuposathaṁ
buddhena dukkhantagunā pakāsitaṁ
cando ca sūro <note n="1">Ma. suriyo. evamuparipi.</note> ca ubho sudassanā
<pb n="8.260"/>
Obhāsayantā anuyanti <note n="1">Ma. obhāsayaṁ anupariyanti. evamuparipi.</note> yāvatā
tamonudā te pana antalikkhagā
nabhe pabhāsanti disā virocanā
etamhi yaṁ vijjati antare dhanaṁ
muttā maṇī veḷuriyañca bhaddakaṁ
siṅgī suvaṇṇaṁ athavāpi kāñcanaṁ
yaṁ jātarūpaṁ haṭakanti vuccati
aṭṭhaṅgupetassa uposathassa
kalampi te nānubhavanti soḷasiṁ
candappabhā tāragaṇāva <note n="2">Ma. - ca. evamuparipi.</note> sabbe
tasmā hi nārī ca naro ca sīlavā
aṭṭhaṅgupetaṁ upavassuposathaṁ
puññāni katvāna sukhudrayāni
aninditā saggamupenti ṭhānanti.
<p rend="subhead" sid="3">3, visākhāsuttaṃ</p>
<p n="133"/>43 Ekaṁ samayaṁ bhagavā sāvatthiyaṁ viharati pubbārāme
migāramātupāsāde. Athakho visākhā migāramātā yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinnaṁ kho visākhaṁ migāramātaraṁ bhagavā etadavoca aṭṭhaṅgasamannāgato
visākhe <note n="2">Ma. - ca. evamuparipi.</note> uposatho upavuttho mahapphalo hoti mahānisaṁso mahājutiko
mahāvipphāro. Kathaṁ upavuttho ca visākhe aṭṭhaṅgasamannāgato
<pb n="8.261"/>
Uposatho mahapphalo hoti mahānisaṁso mahājutiko mahāvipphāro idha
visākhe ariyasāvako iti paṭisañcikkhati yāvajīvaṁ arahanto
pāṇātipātaṁ pahāya pāṇātipātā paṭiviratā nihitadaṇḍā nihitasatthā
lajjī dayāpannā sabbapāṇabhūtahitānukampino viharanti ahaṁpajja
imañca rattiṁ imañca divasaṁ pāṇātipātaṁ pahāya pāṇātipātā paṭivirato
nihitadaṇḍo nihitasattho lajjī dayāpanno <pb ed="P" n="4.256" set="A"/>sabbapāṇabhūtahitānukampī
viharāmi imināpaṅgena arahataṁ anukaromi uposatho ca me upavuttho
bhavissatīti iminā paṭhamena aṅgena samannāgato hoti .pe. Yāvajīvaṁ
arahanto uccāsayanamahāsayanaṁ pahāya uccāsayanamahāsayanā paṭiviratā
nīcaseyyaṁ kappenti mañcake vā tiṇasantharake vā ahaṁpajja imañca
rattiṁ imañca divasaṁ uccāsayanamahāsayanaṁ pahāya uccāsayanamahāsayanā
paṭivirato nīcaseyyaṁ kappemi mañcake vā tiṇasantharake vā imināpaṅgena
arahataṁ anukaromi uposatho ca me upavuttho bhavissatīti iminā
aṭṭhamena aṅgena samannāgato hoti. Evaṁ upavuttho kho visākhe
aṭṭhaṅgasamannāgato uposatho mahapphalo hoti mahānisaṁso mahājutiko
mahāvipphāro.
Kīvamahapphalo hoti kīvamahānisaṁso kīvamahājutiko kīvamahāvipphāro
seyyathāpi visākhe yo imesaṁ soḷasannaṁ mahājanapadānaṁ pahūtasattaratanānaṁ
issarādhipaccaṁ rajjaṁ kāreyya seyyathīdaṁ aṅgānaṁ magadhānaṁ kāsīnaṁ
kosalānaṁ vajjīnaṁ mallānaṁ cetīnaṁ vaṁsānaṁ kurūnaṁ pañcālānaṁ macchānaṁ
<pb n="8.262"/>
Sūrasenānaṁ assakānaṁ avantīnaṁ gandhārānaṁ kambojānaṁ aṭṭhaṅgasamannāgatassa
uposathassa etaṁ kalaṁ nāgghati soḷasiṁ taṁ kissa hetu
kapaṇaṁ visākhe mānusakaṁ rajjaṁ dibbaṁ sukhaṁ upanidhāya. Yāni visākhe
mānusakāni paññāsa vassāni cātummahārājikānaṁ devānaṁ eso eko
rattindivo tāya rattiyā tiṁsarattiyo māso tena māsena
dvādasamāsiyo saṁvaccharo tena saṁvaccharena dibbāni pañca vassasatāni
cātummahārājikānaṁ devānaṁ āyuppamāṇaṁ ṭhānaṁ kho panetaṁ visākhe
vijjati yaṁ idhekacco itthī vā puriso vā aṭṭhaṅgasamannāgataṁ uposathaṁ
upavasitvā <pb ed="P" n="4.257" set="A"/>kāyassa bhedā parammaraṇā cātummahārājikānaṁ devānaṁ
sahabyataṁ upapajjeyya idaṁ kho pana metaṁ visākhe sandhāya bhāsitaṁ
kapaṇaṁ mānusakaṁ rajjaṁ dibbaṁ sukhaṁ upanidhāya. Yaṁ visākhe mānusakaṁ
vassasataṁ tāvatiṁsānaṁ devānaṁ eso eko rattindivo tāya rattiyā
tiṁsarattiyo māso tena māsena dvādasamāsiyo saṁvaccharo tena saṁvaccharena
dibbaṁ vassasahassaṁ tāvatiṁsānaṁ devānaṁ āyuppamāṇaṁ ṭhānaṁ kho panetaṁ
visākhe vijjati yaṁ idhekacco itthī vā puriso vā aṭṭhaṅgasamannāgataṁ
uposathaṁ upavasitvā kāyassa bhedā parammaraṇā tāvatiṁsānaṁ devānaṁ
sahabyataṁ upapajjeyya idaṁ kho pana metaṁ visākhe sandhāya bhāsitaṁ
kapaṇaṁ mānusakaṁ rajjaṁ dibbaṁ sukhaṁ upanidhāya. Yāni visākhe mānusakāni
dve vassasatāni .pe. Cattāri vassasatāni .pe. Aṭṭha vassasatāni
.pe. Soḷasa vassasatāni paranimmitavasavattīnaṁ devānaṁ eso eko
<pb n="8.263"/>
Rattindivo tāya rattiyā tiṁsarattiyo māso tena māsena dvādasamāsiyo
saṁvaccharo tena saṁvaccharena dibbāni soḷasa vassasahassāni
paranimmitavasavattīnaṁ devānaṁ āyuppamāṇaṁ ṭhānaṁ kho panetaṁ visākhe
vijjati yaṁ idhekacco itthī vā puriso vā aṭṭhaṅgasamannāgataṁ uposathaṁ
upavasitvā kāyassa bhedā parammaraṇā paranimmitavasavattīnaṁ devānaṁ
sahabyataṁ upapajjeyya idaṁ kho pana metaṁ visākhe sandhāya bhāsitaṁ
kapaṇaṁ mānusakaṁ rajjaṁ dibbaṁ sukhaṁ upanidhāyāti.
Pāṇaṁ na haññe na cādinnamādiye
musā na bhāse na ca majjapo siyā
abrahmacariyā virameyya methunā
rattiṁ na bhuñjeyya vikālabhojanaṁ
mālaṁ na dhāraye na ca gandhamācare
mañce chamāyaṁva sayetha santhate
etañhi aṭṭhaṅgikamāhuposathaṁ
buddhena dukkhantagunā pakāsitaṁ
cando ca sūro ca ubho sudassanā
obhāsayantā anuyanti yāvatā
tamonudā te pana antalikkhagā
nabhe pabhāsanti disā virocanā
etamhi yaṁ vijjati antare dhanaṁ
<pb n="8.264"/>
Muttā maṇī veḷuriyañca bhaddakaṁ
siṅgī suvaṇṇaṁ athavāpi kāñcanaṁ
yaṁ jātarūpaṁ haṭakanti vuccati
aṭṭhaṅgupetassa uposathassa
kalampi te nānubhavanti soḷasiṁ
candappabhā tāragaṇāva sabbe
tasmā hi nārī ca naro ca sīlavā
aṭṭhaṅgupetaṁ upavassuposathaṁ
puññāni katvāna sukhudrayāni
aninditā saggamupenti ṭhānanti.
<p rend="subhead" sid="4">4, vāseṭṭhasuttaṃ</p>
<p n="134"/>44 Ekaṁ samayaṁ bhagavā vesāliyaṁ viharati mahāvane
kūṭāgārasālāyaṁ. Athakho vāseṭṭho upāsako yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinnaṁ kho vāseṭṭhaṁ upāsakaṁ bhagavā etadavoca aṭṭhaṅgasamannāgato
vāseṭṭha uposatho upavuttho mahapphalo hoti .pe. Aninditā
saggamupenti ṭhānanti.
Evaṁ vutte vāseṭṭho upāsako bhagavantaṁ etadavoca piyā
me bhante ñātisālohitā aṭṭhaṅgasamannāgataṁ uposathaṁ upavaseyyuṁ
piyānampi me assa ñātisālohitānaṁ dīgharattaṁ hitāya sukhāya sabbe
cepi bhante khattiyā aṭṭhaṅgasamannāgataṁ uposathaṁ upavaseyyuṁ
<pb n="8.265"/>
Sabbesampassa khattiyānaṁ dīgharattaṁ hitāya sukhāya sabbe cepi bhante
brāhmaṇā .pe. Vessā suddā aṭṭhaṅgasamannāgataṁ uposathaṁ upavaseyyuṁ
sabbesampassa suddānaṁ dīgharattaṁ hitāya sukhāyāti. <note n="1">Ma. evametaṁ evametaṁ.</note> Sabbe cepi
vāseṭṭha khattiyā aṭṭhaṅgasamannāgataṁ uposathaṁ upavaseyyuṁ sabbesampassa
khattiyānaṁ dīgharattaṁ hitāya sukhāya sabbe cepi vāseṭṭha
brāhmaṇā .pe. Vessā suddā aṭṭhaṅgasamannāgataṁ uposathaṁ
upavaseyyuṁ sabbesampassa suddānaṁ dīgharattaṁ hitāya sukhāya sadevako
cepi vāseṭṭha loko samārako sabrahmako sassamaṇabrāhmaṇī pajā
sadevamanussā aṭṭhaṅgasamannāgataṁ uposathaṁ upavaseyyuṁ sadevakassa <note n="2">Ma. sadevakassapissa.</note>
lokassa samārakassa sabrahmakassa sassamaṇabrāhmaṇiyā pajāya sadevamanussāya
dīgharattaṁ hitāya sukhāya ime cepi vāseṭṭha mahāsālā
aṭṭhaṅgasamannāgataṁ uposathaṁ upavaseyyuṁ imesampassa mahāsālānaṁ dīgharattaṁ
hitāya sukhāya sace ceteyyuṁ ko pana vādo manussabhūtassāti.
<p rend="subhead" sid="5">5, bojjhasuttaṃ</p>
<p n="135"/>45 Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Athakho bojjhā upāsikā yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinnaṁ kho bojjhaṁ upāsikaṁ bhagavā etadavoca aṭṭhaṅgasamannāgato
bojjhe uposatho <pb ed="P" n="4.260" set="A"/>upavuttho mahapphalo hoti mahānisaṁso
mahājutiko mahāvipphāro. Kathaṁ upavuttho ca bojjhe aṭṭhaṅgasamannāgato
uposatho mahapphalo hoti mahānisaṁso mahājutiko mahāvipphāro
<pb n="8.266"/>
Idha bojjhe ariyasāvako iti paṭisañcikkhati yāvajīvaṁ arahanto
pāṇātipātaṁ pahāya pāṇātipātā paṭiviratā nihitadaṇḍā nihitasatthā
lajjī dayāpannā sabbapāṇabhūtahitānukampino viharanti ahaṁpajja imañca
rattiṁ imañca divasaṁ pāṇātipātaṁ pahāya pāṇātipātā paṭivirato
nihitadaṇḍo nihitasattho lajjī dayāpanno sabbapāṇabhūtahitānukampī viharāmi
imināpaṅgena arahataṁ anukaromi uposatho ca me upavuttho bhavissatīti
iminā paṭhamena aṅgena samannāgato hoti .pe. Yāvajīvaṁ arahanto
uccāsayanamahāsayanaṁ pahāya uccāsayanamahāsayanā paṭiviratā nīcaseyyaṁ
kappenti mañcake vā tiṇasantharake vā ahaṁpajja imañca rattiṁ
imañca divasaṁ uccāsayanamahāsayanaṁ pahāya uccāsayanamahāsayanā paṭivirato
nīcaseyyaṁ kappemi mañcake vā tiṇasantharake vā imināpaṅgena
arahataṁ anukaromi uposatho ca me upavuttho bhavissatīti iminā
aṭṭhamena aṅgena samannāgato hoti. Evaṁ upavuttho kho bojjhe
aṭṭhaṅgasamannāgato uposatho mahapphalo hoti mahānisaṁso mahājutiko
mahāvipphāro.
Kīvamahapphalo hoti kīvamahānisaṁso kīvamahājutiko kīvamahāvipphāro
seyyathāpi bojjhe yo imesaṁ soḷasannaṁ mahājanapadānaṁ pahūtasattaratanānaṁ
issarādhipaccaṁ rajjaṁ kāreyya seyyathīdaṁ aṅgānaṁ magadhānaṁ
kāsīnaṁ kosalānaṁ vajjīnaṁ <pb ed="P" n="4.261" set="A"/>mallānaṁ cetīnaṁ vaṁsānaṁ kurūnaṁ pañcālānaṁ
macchānaṁ sūrasenānaṁ assakānaṁ avantīnaṁ gandhārānaṁ kambojānaṁ
<pb n="8.267"/>
Aṭṭhaṅgasamannāgatassa uposathassa etaṁ kalaṁ nāgghati soḷasiṁ taṁ
kissa hetu kapaṇaṁ bojjhe mānusakaṁ rajjaṁ dibbaṁ sukhaṁ upanidhāya
yāni bojjhe mānusakāni paññāsaṁ vassāni cātummahārājikānaṁ devānaṁ
eso eko rattindivo tāya rattiyā tiṁsarattiyo māso tena māsena
dvādasamāsiyo saṁvaccharo tena saṁvaccharena dibbāni pañca vassasatāni
cātummahārājikānaṁ devānaṁ āyuppamāṇaṁ ṭhānaṁ kho panetaṁ bojjhe
vijjati yaṁ idhekacco itthī vā puriso vā aṭṭhaṅgasamannāgataṁ uposathaṁ
upavasitvā kāyassa bhedā parammaraṇā cātummahārājikānaṁ devānaṁ
sahabyataṁ upapajjeyya idaṁ kho pana metaṁ bojjhe sandhāya bhāsitaṁ
kapaṇaṁ mānusakaṁ rajjaṁ dibbaṁ sukhaṁ upanidhāya. Yaṁ bojjhe mānusakaṁ
vassasataṁ .pe. Yāni bojjhe mānusakāni dve vassasatāni .pe.
Cattāri vassasatāni .pe. Aṭṭha vassasatāni .pe. Soḷasa vassasatāni
paranimmitavasavattīnaṁ devānaṁ eso eko rattindivo tāya rattiyā
tiṁsarattiyo māso tena māsena dvādasamāsiyo saṁvaccharo tena
saṁvaccharena dibbāni soḷasa vassasahassāni paranimmitavasavattīnaṁ devānaṁ
āyuppamāṇaṁ ṭhānaṁ kho panetaṁ bojjhe vijjati yaṁ idhekacco itthī
vā puriso vā aṭṭhaṅgasamannāgataṁ uposathaṁ upavasitvā kāyassa bhedā
parammaraṇā paranimmitavasavattīnaṁ devānaṁ sahabyataṁ upapajjeyya idaṁ
kho pana metaṁ bojjhe sandhāya bhāsitaṁ kapaṇaṁ mānusakaṁ rajjaṁ dibbaṁ
sukhaṁ upanidhāyāti.
<pb n="8.268"/>
Pāṇaṁ na haññe na cādinnamādiye
musā na bhāse na ca majjapo siyā
abrahmacariyā virameyya methunā
rattiṁ na bhuñjeyya vikālabhojanaṁ
mālaṁ na dhāraye na ca gandhamācare
mañce chamāyaṁva sayetha santhate
etañhi aṭṭhaṅgikamāhuposathaṁ
buddhena dukkhantagunā pakāsitaṁ
cando ca sūro ca ubho sudassanā
obhāsayantā anuyanti yāvatā
tamonudā te pana antalikkhagā
nabhe pabhāsanti disā virocanā
etamhi yaṁ vijjati antare dhanaṁ
muttā maṇī veḷuriyañca bhaddakaṁ
siṅgī suvaṇṇaṁ athavāpi kāñcanaṁ
yaṁ jātarūpaṁ haṭakanti vuccati
aṭṭhaṅgupetassa uposathassa
kalampi te nānubhavanti soḷasiṁ
candappabhā tāragaṇāva sabbe
tasmā hi nārī ca naro ca sīlavā
<pb n="8.269"/>
Aṭṭhaṅgupetaṁ upavassuposathaṁ
puññāni katvāna sukhudrayāni
aninditā saggamupenti ṭhānanti.
<p rend="subhead" sid="6">6, anuruddhasuttaṃ</p>
<p n="136"/>46 Ekaṁ samayaṁ bhagavā kosambiyaṁ viharati ghositārāme.
Tena kho pana samayena āyasmā anuruddho divāvihāraṁ gato hoti
paṭisallīno. Athakho sambahulā manāpakāyikā devatā yenāyasmā
anuruddho tenupasaṅkamiṁsu upasaṅkamitvā āyasmantaṁ anuruddhaṁ
abhivādetvā ekamantaṁ aṭṭhaṁsu ekamantaṁ <pb ed="P" n="4.263" set="A"/>ṭhitā kho tā devatā
āyasmantaṁ anuruddhaṁ etadavocuṁ mayaṁ bhante anuruddha manāpakāyikā
nāma devatā tīsu ṭhānesu issariyaṁ kārema vasaṁ vattema mayaṁ
bhante anuruddha yādisakaṁ vaṇṇaṁ ākaṅkhāma tādisakaṁ vaṇṇaṁ ṭhānaso
paṭilabhāma yādisakaṁ saddaṁ <note n="1">Ma. saraṁ. evamuparipi.</note> ākaṅkhāma tādisakaṁ saddaṁ <note n="1">Ma. saraṁ. evamuparipi.</note> ṭhānaso
paṭilabhāma yādisakaṁ sukhaṁ ākaṅkhāma tādisakaṁ sukhaṁ ṭhānaso paṭilabhāma
mayaṁ bhante anuruddha manāpakāyikā nāma devatā imesu tīsu ṭhānesu
issariyaṁ kārema vasaṁ vattemāti. Athakho āyasamto anuruddhassa
etadahosi aho vatimā devatā sabbāva nīlā assu nīlavaṇṇā
nīlavatthā nīlālaṅkārāti. Athakho tā devatā āyasmato anuruddhassa
cittamaññāya sabbāva nīlā ahesuṁ nīlavaṇṇā nīlavatthā nīlālaṅkārā.
Athakho āyasmato anuruddhassa etadahosi aho vatimā devatā
sabbāva pītā assu .pe. Sabbāva lohitakā assu sabbāva
<pb n="8.270"/>
Odātā assu odātavaṇṇā odātavatthā odātālaṅkārāti.
Athakho tā devatā āyasamto anuruddhassa cittamaññāya sabbāva
odātā ahesuṁ odātavaṇṇā odātavatthā odātālaṅkārā athakho tā
devatā ekāva <note n="1">Ma. ekā ca.</note> gāyi ekāva <note n="1">Ma. ekā ca.</note> nacci ekāva <note n="1">Ma. ekā ca.</note> accharikaṁ <note n="2">Ma. accharaṁ. evamuparipi.</note> vādesi
seyyathāpi nāma pañcaṅgikassa turiyassa <note n="3">Ma. tūriyassa. evamuparipi.</note> suvinītassa suppaṭippatāḷitassa
kusalehi susamannāhatassa saddo hoti vaggū <pb ed="P" n="4.264" set="A"/>ca rajaniyo ca kamaniyo
ca pemaniyo ca ramaṇiyo ca evameva tāsaṁ devatānaṁ alaṅkārānaṁ
saddo hoti vaggū ca rajaniyo ca kamaniyo ca pemaniyo ca ramaṇiyo
ca. Athakho āyasmā anuruddho indriyāni okkhipi. Athakho tā devatā
na khvayyo anuruddho sādiyatīti tattheva antaradhāyiṁsu.
Athakho āyasmā anuruddho sāyaṇhasamayaṁ paṭisallānā vuṭṭhito
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi ekamantaṁ nisinno kho āyasmā anuruddho
bhagavantaṁ etadavoca idhāhaṁ bhante divāvihāraṁ gato homi paṭisallīno
athakho bhante sambahulā manāpakāyikā devatā yenāhaṁ tenupasaṅkamiṁsu
upasaṅkamitvā maṁ abhivādetvā ekamantaṁ aṭṭhaṁsu ekamantaṁ
ṭhitā kho bhante tā devatā maṁ etadavocuṁ mayaṁ bhante anuruddha
manāpakāyikā nāma devatā tīsu ṭhānesu issariyaṁ kārema vasaṁ vattema
mayaṁ bhante anuruddha yādisakaṁ vaṇṇaṁ ākaṅkhāma tādisakaṁ vaṇṇaṁ
ṭhānaso paṭilabhāma yādisakaṁ saddaṁ ākaṅkhāma tādisakaṁ saddaṁ
<pb n="8.271"/>
Ṭhānaso paṭilabhāma yādisakaṁ sukhaṁ ākaṅkhāma tādisakaṁ sukhaṁ ṭhānaso
paṭilabhāma mayaṁ bhante anuruddha manāpakāyikā nāma devatā imesu
tīsu ṭhānesu issariyaṁ kārema vasaṁ vattemāti tassa mayhaṁ bhante
etadahosi aho vatimā devatā sabbāva nīlā assu nīlavaṇṇā
nīlavatthā nīlālaṅkārāti athakho bhante tā devatā mama cittamaññāya
sabbāva nīlā ahesuṁ nīlavaṇṇā nīlavatthā nīlālaṅkārā
tassa mayhaṁ bhante etadahosi aho vatimā devatā sabbāva pītā
assu .pe. Sabbāva lohitakā <pb ed="P" n="4.265" set="A"/>assu .pe. Sabbāva odātā
assu odātavaṇṇā odātavatthā odātālaṅkārāti athakho bhante
tā devatā mama cittamaññāya sabbāva odātā ahesuṁ odātavaṇṇā
odātavatthā odātālaṅkārā athakho bhante tā devatā ekāva
gāyi ekāva nacci ekāva accharikaṁ vādesi seyyathāpi nāma
pañcaṅgikassa turiyassa suvinītassa suppaṭippatāḷitassa kusalehi susamannāhatassa
saddo hoti vaggū ca rajaniyo ca kamaniyo ca pemaniyo
ca ramaṇiyo ca evameva tāsaṁ devatānaṁ alaṅkārānaṁ saddo hoti
vaggū ca rajaniyo ca kamaniyo ca pemaniyo ca ramaṇiyo ca athakhohaṁ
bhante indriyāni okkhipiṁ athakho bhante tā devatā na khvayyo
anuruddho sādiyatīti tattheva antaradhāyiṁsu katīhi nu kho bhante
dhammehi samannāgato mātugāmo kāyassa bhedā parammaraṇā
manāpakāyikānaṁ devānaṁ sahabyataṁ upapajjatīti.
<pb n="8.272"/>
Aṭṭhahi kho anuruddha dhammehi samannāgato mātugāmo kāyassa
bhedā parammaraṇā manāpakāyikānaṁ devānaṁ sahabyataṁ upapajjati.
Katamehi aṭṭhahi idha anuruddha mātugāmo yassa mātāpitaro bhattuno
denti atthakāmā hitesino anukampakā anukampaṁ upādāya tassa
hoti pubbuṭṭhāyinī pacchānipātinī kiṁkārapaṭissāvinī manāpacārinī piyavādinī
ye te bhattu garuno honti mātāti vā pitāti vā samaṇabrāhmaṇāti
vā te sakkaroti garukaroti māneti pūjeti abbhāgate ca āsanodakena
paṭipūjeti ye te bhattu abbhantarā kammantā uṇṇāti vā
kappāsāti vā tattha dakkhā hoti analasā tatrupāyāya vīmaṁsāya
samannāgatā alaṁ <pb ed="P" n="4.266" set="A"/>kātuṁ alaṁ saṁvidhātuṁ ye te bhattu abbhantarā
antojanā <note n="1">Ma. yo so bhattu abbhantaro antojano. evamuparipi.</note> dāsāti vā pessāti vā kammakarāti vā tesaṁ katañca
katato jānāti akatañca akatato jānāti gilānakānañca balābalaṁ
jānāti khādanīyabhojanīyañcassa paccayaṁsena <note n="2">Ma. paccaṁsena. </note> saṁvibhajati yaṁ bhattā āharati
dhanaṁ vā dhaññaṁ vā rajataṁ vā jātarūpaṁ vā taṁ ārakkhena guttiyā
sampādeti tattha ca hoti adhuttī athenī asoṇḍī avināsikā
upāsikā kho pana hoti buddhaṁ saraṇaṁ gatā dhammaṁ saraṇaṁ gatā saṅghaṁ
saraṇaṁ gatā sīlavatī kho pana hoti pāṇātipātā paṭiviratā
adinnādānā paṭiviratā kāmesu micchācārā paṭiviratā musāvādā
paṭiviratā surāmerayamajjapamādaṭṭhānā paṭiviratā cāgavatī kho pana
hoti vigatamalamaccherena cetasā agāraṁ ajjhāvasati muttacāgī <note n="3">Ma. muttacāgā payatapāṇinī. evamuparipi.</note> payatapāṇī
<pb n="8.273"/>
Vossaggaratā yācayogā dānasaṁvibhāgaratā. Imehi kho anuruddha
aṭṭhahi dhammehi samannāgato mātugāmo kāyassa bhedā parammaraṇā
manāpakāyikānaṁ devānaṁ sahabyataṁ upapajjatīti.
Yo naṁ bharati sabbadā niccaṁ ātāpi ussuko
taṁ sabbakāmaharaṁ posaṁ bhattāraṁ nātimaññati
na cāpi sotthi bhattāraṁ issāvādena <note n="1">Ma. issācārenātipi.</note> rosaye
bhattu ca garuno sabbe paṭipūjeti paṇḍitā
uṭṭhāhikā analasā saṅgahitaparijjanā
bhattu manāpañcarati sambhataṁ anurakkhati
yā evaṁ vattati nārī bhattu chandavasānugā
manāpā nāma <pb ed="P" n="4.267" set="A"/>te devā yattha sā upapajjatīti.
<p rend="subhead" sid="7">7, dutiyavisākhāsuttaṃ</p>
<p n="137"/>47 Ekaṁ samayaṁ bhagavā sāvatthiyaṁ viharati pubbārāme
migāramātupāsāde. Athakho visākhā migāramātā .pe. Ekamantaṁ nisīdi.
Ekamantaṁ nisinnaṁ kho visākhaṁ migāramātaraṁ bhagavā etadavoca aṭṭhahi
kho visākhe dhammehi samannāgato mātugāmo kāyassa bhedā parammaraṇā
manāpakāyikānaṁ devānaṁ sahabyataṁ upapajjati. Katamehi aṭṭhahi idha
visākhe mātugāmo yassa mātāpitaro bhattuno denti atthakāmā
hitesino anukampakā anukampaṁ upādāya tassa hoti pubbuṭṭhāyinī
pacchānipātinī kiṁkārapaṭissāvinī manāpacārinī piyavādinī .pe. Cāgavatī
<pb n="8.274"/>
Kho pana hoti vigatamalamaccherena cetasā agāraṁ ajjhāvasati muttacāgī
payatapāṇī vossaggaratā yācayogā dānasaṁvibhāgaratā. Imehi kho visākhe
aṭṭhahi dhammehi samannāgato mātugāmo kāyassa bhedā parammaraṇā
manāpakāyikānaṁ devānaṁ sahabyataṁ upapajjatīti.
Yo naṁ bharati sabbadā niccaṁ ātāpi ussuko
taṁ sabbakāmaharaṁ posaṁ bhattāraṁ nātimaññati
na cāpi sotthi bhattāraṁ issāvādena rosaye
bhattu ca garuno sabbe paṭipūjeti paṇḍitā
uṭṭhāhikā analasā saṅgahitaparijjanā
bhattu manāpañcarati sambhataṁ anurakkhati
yā evaṁ vattati nārī bhattu chandavasānugā
manāpā nāma <pb ed="P" n="4.268" set="A"/>te devā yattha sā upapajjatīti.
<p rend="subhead" sid="8">8, nakulamātāsuttaṃ</p>
<p n="138"/>48 Ekaṁ samayaṁ bhagavā bhaggesu viharati suṁsumāragire
bhesakaḷāvane migadāye. Athakho nakulamātā gahapatānī yena bhagavā
tenupasaṅkami upasaṅkamitvā .pe. Nisīdi. Ekamantaṁ nisinnaṁ kho
nakulamātaraṁ gahapatāniṁ bhagavā etadavoca aṭṭhahi kho nakulamāte
dhammehi samannāgato mātugāmo kāyassa bhedā parammaraṇā manāpakāyikānaṁ
devānaṁ sahabyataṁ upapajjati. Katamehi aṭṭhahi idha nakulamāte
mātugāmo yassa mātāpitaro bhattuno denti atthakāmā hitesino
anukampakā anukampaṁ upādāya tassa hoti pubbuṭṭhāyinī pacchānipātinī
<pb n="8.275"/>
Kiṁkārapaṭissāvinī manāpacārinī <pb ed="P" n="4.269" set="A"/>piyavādinī .pe. Cāgavatī kho pana
hoti vigatamalamaccherena cetasā agāraṁ ajjhāvasati muttacāgī payatapāṇī
vossaggaratā yācayogā dānasaṁvibhāgaratā. Imehi kho nakulamāte
aṭṭhahi dhammehi samannāgato mātugāmo kāyassa bhedā parammaraṇā
manāpakāyikānaṁ devānaṁ sahabyataṁ upapajjatīti.
Yo naṁ bharati sabbadā niccaṁ ātāpi ussuko
taṁ sabbakāmaharaṁ posaṁ bhattāraṁ nātimaññati
na cāpi sotthi bhattāraṁ issāvādena rosaye
bhattu ca garuno sabbe paṭipūjeti paṇḍitā
uṭṭhāhikā analasā saṅgahitaparijjanā
bhattu manāpañcarati sambhataṁ anurakkhati
yā evaṁ vattati nārī bhattu chandavasānugā
manāpā nāma te devā yattha sā upapajjatīti.
<p rend="subhead" sid="9">9, paṭhamaidhalokikasuttaṃ</p>
<p n="139"/>49 Ekaṁ samayaṁ bhagavā sāvatthiyaṁ viharati pubbārāme
migāramātupāsāde. Athakho visākhā migāramātā yena bhagavā tenupasaṅkami
upasaṅkamitvā .pe. Nisīdi. Ekamantaṁ nisinnaṁ kho visākhaṁ migāramātaraṁ
bhagavā etadavoca catūhi kho visākhe dhammehi samannāgato
mātugāmo idhalokavijayāya paṭipanno hoti ayaṁsa loko āraddho
hoti. Katamehi catūhi idha visākhe mātugāmo susaṁvihitakammanto
hoti saṅgahitaparijano bhattu manāpaṁ carati sambhataṁ anurakkhati.
<pb n="8.276"/>
Kathañca visākhe mātugāmo susaṁvihitakammanto hoti idha visākhe
mātugāmo ye te bhattu abbhantarā kammantā uṇṇāti vā
kappāsāti vā tattha dakkhā hoti analasā tatrupāyāya vīmaṁsāya
samannāgatā <pb ed="P" n="4.270" set="A"/>alaṁ kātuṁ alaṁ saṁvidhātuṁ evaṁ kho visākhe mātugāmo
susaṁvihitakammanto hoti.
Kathañca visākhe mātugāmo saṅgahitaparijano hoti idha
visākhe mātugāmo ye te bhattu abbhantarā antojanā dāsāti vā
pessāti vā kammakarāti vā tesaṁ katañca katato jānāti akatañca
akatato jānāti gilānakānañca balābalaṁ jānāti khādanīyabhojanīyañcassa
paccayena saṁvibhajati evaṁ kho visākhe mātugāmo
saṅgahitaparijano hoti.
Kathañca visākhe mātugāmo bhattu manāpaṁ carati idha visākhe
mātugāmo yaṁ bhattu amanāpasaṅkhātaṁ taṁ jīvitahetupi na ajjhācarati
evaṁ kho visākhe mātugāmo bhattu manāpaṁ carati.
Kathañca visākhe mātugāmo sambhataṁ anurakkhati idha visākhe
mātugāmo yaṁ bhattā āharati dhanaṁ vā dhaññaṁ vā rajataṁ vā jātarūpaṁ
vā taṁ ārakkhena guttiyā sampādeti tattha ca hoti adhuttī
athenī asoṇḍī avināsikā evaṁ kho visākhe mātugāmo sambhataṁ
anurakkhati. Imehi kho visākhe catūhi dhammehi samannāgato mātugāmo
idhalokavijayāya paṭipanno hoti ayaṁsa loko āraddho hoti.
<pb n="8.277"/>
Catūhi kho visākhe dhammehi samannāgato mātugāmo paralokavijayāya
paṭipanno hoti parassa loko āraddho hoti. Katamehi catūhi idha
visākhe mātugāmo saddhāsampanno hoti sīlasampanno hoti cāgasampanno
hoti paññāsampanno hoti.
Kathañca visākhe mātugāmo saddhāsampanno hoti idha
visākhe mātugāmo saddho hoti saddahati tathāgatassa bodhiṁ itipi so
bhagavā arahaṁ sammāsambuddho vijjācaraṇasampanno sugato lokavidū
anuttaro purisadammasārathi satthā devamanussānaṁ buddho bhagavāti evaṁ
kho visākhe mātugāmo saddhāsampanno hoti. <pb ed="P" n="4.271" set="A"/>
Kathañca visākhe mātugāmo sīlasampanno hoti idha visākhe mātugāmo
pāṇātipātā paṭivirato hoti .pe. Surāmerayamajjapamādaṭṭhānā
paṭivirato hoti evaṁ kho visākhe mātugāmo sīlasampanno hoti.
Kathañca visākhe mātugāmo cāgasampanno hoti idha visākhe
mātugāmo vigatamalamaccherena cetasā agāraṁ ajjhāvasati muttacāgī
payatapāṇī vossaggaratā yācayogā dānasaṁvibhāgaratā evaṁ kho
visākhe mātugāmo cāgasampanno hoti.
Kathañca visākhe mātugāmo paññāsampanno hoti idha
visākhe mātutāmo paññavā hoti udayatthagāminiyā paññāya
samannāgato ariyāya nibbedhikāya sammādukkhakkhayagāminiyā evaṁ kho
visākhe mātugāmo paññāsampanno hoti. Imehi kho visākhe
<pb n="8.278"/>
Catūhi dhammehi samannāgato mātugāmo paralokavijayāya paṭipanno hoti
parassa loko āraddho hotīti.
Susaṁvihitakammanto saṅgahitaparijjano
bhattu manāpaṁ carati sambhataṁ anurakkhati
saddhāsīlena sampanno vadaññū vītamaccharo
niccaṁ maggaṁ visodheti sotthānaṁ samparāyikaṁ
iccete aṭṭha dhammā ca yassā vijjanti nāriyā
tampi sīlavatiṁ āhu dhammaṭṭhaṁ saccavādiniṁ
soḷasākārasampannā aṭṭhaṅgasusamāgatā
tādisī sīlavatī upāsikā upapajjati devalokaṁ manāpanti.
<p rend="subhead" sid="10">10, dutiyaidhalokikasuttaṃ</p>
<p n="140"/>50 Catūhi bhikkhave dhammehi samannāgato mātugāmo
idhalokavijayāya <pb ed="P" n="4.272" set="A"/>paṭipanno hoti ayaṁsa loko āraddho hoti. Katamehi
catūhi idha bhikkhave mātugāmo susaṁvihitakammanto hoti saṅgahitaparijano
bhattu manāpaṁ carati sambhataṁ anurakkhati.
Kathañca bhikkhave mātugāmo susaṁvihitakammanto hoti idha bhikkhave
mātugāmo ye te bhattu abbhantarā kammantā .pe. Evaṁ kho
bhikkhave mātugāmo susaṁvihitakammanto hoti.
Kathañca bhikkhave mātugāmo saṅgahitaparijano hoti idha
bhikkhave mātugāmo ye te bhattu abbhantarā antojanā .pe. Evaṁ
kho bhikkhave mātugāmo saṅgahitaparijano hoti.
<pb n="8.279"/>
Kathañca bhikkhave mātugāmo bhattu manāpaṁ carati idha bhikkhave
mātugāmo yaṁ bhattu amanāpasaṅkhātaṁ taṁ jīvitahetupi na ajjhācarati
evaṁ kho bhikkhave mātugāmo bhattu manāpaṁ carati.
Kathañca bhikkhave mātugāmo sambhataṁ anurakkhati idha bhikkhave
mātugāmo yaṁ bhattā āharati .pe. Evaṁ kho bhikkhave mātugāmo
sambhataṁ anurakkhati. Imehi kho bhikkhave catūhi dhammehi samannāgato
mātugāmo idhalokavijayāya paṭipanno hoti ayaṁsa loko āraddho hoti.
Catūhi bhikkhave dhammehi samannāgato mātugāmo paralokavijayāya
paṭipanno hoti parassa loko āraddho hoti. Katamehi catūhi idha
bhikkhave mātugāmo saddhāsampanno hoti sīlasampanno hoti
cāgasampanno hoti paññāsampanno hoti.
Kathañca bhikkhave mātugāmo saddhāsampanno <pb ed="P" n="4.273" set="A"/>hoti idha bhikkhave
mātugāmo saddho hoti .pe. Evaṁ kho bhikkhave mātugāmo
saddhāsampanno hoti.
Kathañca bhikkhave mātugāmo sīlasampanno hoti idha bhikkhave
mātugāmo pāṇātipātāpaṭivirato hoti .pe. Surāmerayamajjapamādaṭṭhānā
paṭivirato hoti evaṁ kho bhikkhave mātugāmo
sīlasampanno hoti.
Kathañca bhikkhave mātugāmo cāgasampanno hoti idha bhikkhave
mātugāmo vigatamalamaccherena cetasā agāraṁ ajjhāvasati .pe. Evaṁ
<pb n="8.280"/>
Kho bhikkhave mātugāmo cāgasampanno hoti.
Kathañca bhikkhave mātugāmo paññāsampanno hoti idha bhikkhave
mātugāmo paññavā hoti .pe. Evaṁ kho bhikkhave mātugāmo
paññāsampanno hoti. Imehi kho bhikkhave catūhi dhammehi samannāgato
mātugāmo paralokavijayāya paṭipanno hoti parassa loko āraddho
hotīti.
Susaṁvihitakammanto saṅgahitaparijjano
bhattu manāpaṁ carati sambhataṁ anurakkhati
saddhāsīlena sampanno vadaññū vītamaccharo
niccaṁ maggaṁ visodheti sotthānaṁ samparāyikaṁ
iccete aṭṭha dhammā ca yassā vijjanti nāriyā
tampi sīlavatiṁ āhu dhammaṭṭhaṁ saccavādiniṁ
soḷasākārasampannā aṭṭhaṅgasusamāgatā
tādisī sīlavatī upāsikā upapajjati devalokaṁ manāpanti.
Uposathavaggo pañcamo.
Tassuddānaṁ
saṅkhitte vitthate visākhe vāseṭṭho bojjhāya pañcamaṁ
anuruddhaṁ pana <note n="1">Ma. puna.</note> visākhe nakulā idhalokikā dveti.
Paṇṇāsako samatto.
<p rend="subhead" check="nosid">2, dutiyapaṇṇāsakaṃ</p>
</xml>