<xml src="d31.xml">
<pgroup id="d31"/>
<readunit id="d31">8. siṅgālasuttaṃ</readunit>
<p rend="subhead" check="nosid">unnamed</p>
<pb n="3.194"/>
Siṅgālakasuttaṁ
<p n="172"/><pb ed="P" n="3.180" set="D"/>Evamme sutaṁ. Ekaṁ samayaṁ bhagavā rājagahe viharati
veḷuvane kalandakanivāpe. Tena kho pana samayena siṅgālako <note n="1">sigālakotipi pāṭho.</note>
gahapatiputto kālasseva vuṭṭhāya rājagahā nikkhamitvā allavattho
allakeso pañjaliko puthuddisā namassati puratthimaṁ disaṁ dakkhiṇaṁ
disaṁ pacchimaṁ disaṁ uttaraṁ disaṁ heṭṭhimaṁ disaṁ uparimaṁ disaṁ.
<p n="173"/>Athakho bhagavā pubbaṇhasamayaṁ nivāsetvā pattacīvaramādāya
rājagahaṁ piṇḍāya pāvisi. Addasā kho bhagavā siṅgālakaṁ
gahapatiputtaṁ kālasseva vuṭṭhāya rājagahā nikkhamitvā allavatthaṁ
allakesaṁ pañjalikaṁ puthuddisā namassantaṁ puratthimaṁ disaṁ dakkhiṇaṁ
disaṁ pacchimaṁ disaṁ uttaraṁ disaṁ heṭṭhimaṁ disaṁ uparimaṁ disaṁ disvāna <note n="2">Ma. Yu. disvā.</note>
siṅgālakaṁ gahapatiputtaṁ etadavoca kinnu <note n="3">Ma. kiṁ nu kho.</note> tvaṁ gahapatiputta kālasseva
vuṭṭhāya rājagahā nikkhamitvā allavattho allakeso pañjaliko
puthuddisā <pb ed="P" n="3.181" set="D"/>namassasi puratthimaṁ disaṁ .pe. Uparimaṁ disanti. Pitā
mama <note n="4">Ma. Yu. maṁ. </note> bhante kālaṁ karonto evaṁ <note n="5">Yu. ayaṁ na dissati.</note> avaca disā tāta namasseyyāsīti
so kho ahaṁ bhante pitu vacanaṁ sakkaronto garukaronto <note n="6">Ma. garuṁ karonto.</note> mānento
pūjento kālasseva vuṭṭhāya rājagahā nikkhamitvā allavattho
allakeso pañjaliko puthuddisā namassāmi puratthimaṁ disaṁ .pe.
<pb n="3.195"/>
Uparimaṁ disanti.
<p rend="subhead" sid="2">cha disā</p>
Na kho gahapatiputta ariyassa vinaye evaṁ cha
disā namassitabbāti. Yathākathaṁ pana bhante ariyassa vinaye cha
disā namassitabbā sādhu me bhante bhagavā tathā dhammaṁ desetu
yathā ariyassa vinaye cha disā namassitabbāti.
<p n="174"/>Tenahi gahapatiputta suṇāhi sādhukaṁ manasikarohi
bhāsissāmīti. Evaṁ bhanteti kho siṅgālako gahapatiputto bhagavato
paccassosi. Bhagavā etadavoca yato kho gahapatiputta ariyasāvakassa
cattāro kammakkilesā pahīnā honti catūhi <note n="1">Ma. Yu. catuhi ca.</note> ṭhānehi
pāpakammaṁ na karoti cha ca bhogānaṁ apāyamukhāni na sevati
so evaṁ cuddasapāpakāpagato chadisāpaṭicchādī hoti <note n="2">Ma. Yu. ayaṁ na dissati.</note> ubholokavijayāya
paṭipanno hoti tassa ayañceva loko āraddho hoti
paro ca loko. So <note n="3">Yu. ayaṁ na dissati. </note> kāyassa bhedā paraṁ maraṇā sugatiṁ saggaṁ
lokaṁ upapajjati.
<p rend="subhead" sid="3">cattārokammakilesā</p>
Katamassa cattāro kammakkilesā pahīnā honti.
Pāṇātipāto kho gahapatiputta kammakkileso adinnādānaṁ kammakkileso
kāmesu micchācāro kammakkileso musāvādo kammakkileso
imassa cattāro kammakkilesā pahīnā hontīti. Idamavoca bhagavā
idaṁ vatvāna sugato athāparaṁ etadavoca satthā
<p n="175"/><pb ed="P" n="3.182" set="D"/>Pāṇātipāto adinnādānaṁ musāvādo pavuccati <note n="4">Ma. Yu. musāvādo ca vuccati.</note>
paradāragamanañceva na pasaṁsanti <note n="5">Ma. Yu. nappasaṁsanti.</note> paṇḍitāti.
<p rend="subhead" sid="4">catuṭṭhānaṃ</p>
<p n="176"/>Katamehi catūhi ṭhānehi pāpakammaṁ na karoti chandāgatiṁ
<pb n="3.196"/>
Gacchanto pāpakammaṁ karoti dosāgatiṁ gacchanto pāpakammaṁ karoti
mohāgatiṁ gacchanto pāpakammaṁ karoti bhayāgatiṁ gacchanto pāpakammaṁ
karoti. Yato kho gahapatiputta ariyasāvako neva chandāgatiṁ
gacchati na dosāgatiṁ gacchati na mohāgatiṁ gacchati na bhayāgatiṁ
gacchati. Imehi catūhi ṭhānehi pāpakammaṁ na karotīti. Idamavoca
bhagavā idaṁ vatvāna sugato athāparaṁ etadavoca satthā
<p n="177"/>Chandā dosā bhayā mohā yo dhammaṁ ativattati
nihīyati tassa yaso <note n="1">Ma. yaso tassa.</note> kāḷapakkheva candimā
chandā dosā bhayā mohā yo dhammaṁ nātivattati
āpūrati tassa yaso <note n="1">Ma. yaso tassa.</note> sukkapakkheva candimāti.
<p rend="subhead" sid="5">cha apāyamukhāni</p>
<p n="178"/>Katamāni cha bhogānaṁ apāyamukhāni na sevati.
Surāmerayamajjapamādaṭṭhānānuyogo kho gahapatiputta bhogānaṁ apāyamukhaṁ
vikālavisikhācariyānuyogo bhogānaṁ apāyamukhaṁ samajjābhicaraṇaṁ bhogānaṁ
apāyamukhaṁ jūtappamādaṭṭhānānuyogo bhogānaṁ apāyamukhaṁ pāpamittānuyogo
bhogānaṁ apāyamukhaṁ ālassānuyogo bhogānaṁ apāyamukhaṁ.
<p rend="subhead" sid="6">surāmerayassa cha ādīnavā</p>
<p n="179"/>Cha khome gahapatiputta ādīnavā surāmerayamajjapamādaṭ-
ṭhānānuyoge sandiṭṭhikā dhanajāni <note n="2">Yu. dhanañjāni.</note> kalahappavaḍḍhanī rogānaṁ
āyatanaṁ akittisañjananī <pb ed="P" n="3.183" set="D"/>hirikopinaniddaṁsanī paññāya dubbalīkaraṇītveva
chaṭṭhaṁ padaṁ bhavati. Ime kho gahapatiputta cha ādīnavā
surāmerayamajjapamādaṭṭhānānuyoge.
<p rend="subhead" sid="7">vikālacariyāya cha ādīnavā</p>
<pb n="3.197"/>
<p n="180"/>Cha khome gahapatiputta ādīnavā vikālavisikhācariyānuyoge
attāpissa agutto arakkhito hoti puttadāropissa agutto
arakkhito hoti sāpateyyaṁpissa aguttaṁ arakkhitaṁ hoti saṅkiyo
ca hoti tesu tesu <note n="1">Ma. Yu. pāpakesu.</note> ṭhānesu abhūtavacanañca tasmiṁ rūhati bahūnañca
dukkhadhammānaṁ purakkhito <note n="2">Yu. purakkhato.</note> hoti. Ime kho gahapatiputta cha ādīnavā
vikālavisikhācariyānuyoge.
<p rend="subhead" sid="8">samajjābhicaraṇassa cha ādīnavā</p>
<p n="181"/>Cha khome gahapatiputta ādīnavā samajjābhicaraṇe kva <note n="3">Sī. Yu. sabbavāresu kuvaṁ.</note>
naccaṁ kva gītaṁ kva vāditaṁ kva akkhānaṁ kva pāṇissaraṁ kva
kumbhathūnanti. Ime kho gahapatiputta cha ādīnavā samajjābhicaraṇe.
<p rend="subhead" sid="9">jūtappamādassa cha ādīnavā</p>
<p n="182"/>Cha khome gahapatiputta ādīnavā jūtappamādaṭṭhānānuyoge
jayaṁ veraṁ pasavati jino vittamanusocati <note n="4">Yu.  cittamanusocati.</note> sandiṭṭhikā dhanajāni sabhāgatassa
vacanaṁ na rūhati mittāmaccānaṁ paribhūto hoti āvāhavivāhakānaṁ
appatthito hoti akkhadhutto <note n="5">Ma. ayaṁ.</note> purisapuggalo nālaṁ
dārabharaṇāyāti <note n="6">Yu. dārābharaṇāyāti.</note>. Ime kho gahapatiputta cha ādīnavā
jūtappamādaṭṭhānānuyoge.
<p rend="subhead" sid="10">pāpamittatāya cha ādīnavā</p>
<p n="183"/>Cha khome gahapatiputta ādīnavā pāpamittānuyoge ye
dhuttā ye soṇḍā ye pipāsā ye nekatikā ye vañcanikā
ye sāhasikā tyāssa mittā honti te sahāyā. <pb ed="P" n="3.184" set="D"/>Ime
kho gahapatiputta cha ādīnavā pāpamittānuyoge.
<p rend="subhead" sid="11">ālasyassa cha ādīnavā</p>
<p n="184"/>Cha khome gahapatiputta ādīnavā ālassānuyoge atisītanti
<pb n="3.198"/>
Kammaṁ na karoti atiuṇhanti kammaṁ na karoti atisāyanti
kammaṁ na karoti atipātoti kammaṁ na karoti aticchātosmīti
kammaṁ na karoti atipipāsitosmīti <note n="1">Ma. Yu. atidhātosmīti.</note> kammaṁ na karoti
tassa evaṁ kiccāpadesabahulassa viharato anuppannā ceva bhogā
nuppajjanti uppannā ca bhogā parikkhayaṁ gacchanti. Ime kho
gahapatiputta cha ādīnavā ālassānuyogeti. Idamavoca bhagavā
idaṁ vatvāna sugato athāparaṁ etadavoca satthā
<p n="185"/>Hoti pānasakhā nāma hoti sammiyasammiyo
yo ca atthesu jātesu sahāyo hoti so sakhā.
Ussūraseyyā paradārasevanā
verappasaṅgo <note n="2">Ma. verappasavo.</note> ca anatthatā ca
pāpā ca mittā sukadariyatā ca
ete cha ṭhānā purisaṁ dhaṁsayanti.
Pāpamitto pāpasakho pāpāacāragocaro <note n="3">Yu. pāpacāragocaro.</note>
asmā lokā paramhā ca ubhayā dhaṁsate naro.
Akkhitthiyo vāruṇī naccagītaṁ
divāsoppaṁ pāricariyā akāle <note n="4">Yu. akālaṁ.</note>
pāpā ca mittā sukadariyatā ca
ete cha ṭhānā purisaṁ dhaṁsayanti.
Akkhehi dibbanti suraṁ pivanti
<pb n="3.199"/>
Yantitthiyo pāṇasamā paresaṁ
nihīnasevī na ca vuḍḍhisevī <note n="1">Ma. Yu. vuddhasevī.</note>
nihīyati <note n="2">Ma. nihīyate.</note> kāḷapakkheva candimā <note n="3">Ma. cando.</note>
yo vāruṇi adhano abhicchano <note n="4">Ma. Yu. yo vāruṇī addhano  akiñcano</note>
pipāsosi atthapāgato <note n="5">Ma. pipāso pivaṁ papāgato. Yu. pipāso pibampapāgato.</note>
udakamiva iṇaṁ vigāhati
ākulaṁ <note n="6">Yu. akulaṁ. </note> kāhati <note n="7">Ma. akulaṁ kāhiti.</note> khippamattano.
Na divāsuppasīlena rattinuṭṭhānadessinā <note n="8">Yu. ..ḍassinā.</note>
niccaṁ mattena soṇḍena sakkā āvasituṁ gharaṁ.
Atisītaṁ atiuṇhaṁ atisāyamidaṁ ahu
iti vissaṭṭhakammante <note n="9">Yu. vissaṭṭhakammanto.</note> atthā accenti māṇave.
Yo ca sītañca uṇhañca tiṇā bhiyyo na maññati
karaṁ purisakiccāni so sukhā <note n="10">Ma. sukhaṁ.</note> na vihāyatīti.
<p rend="subhead" sid="12">mittapatirūpakā</p>
<p n="186"/>Cattārome gahapatiputta amittā mittappaṭirūpakā
veditabbā aññadatthuharo amitto mittappaṭirūpako veditabbo vacīparamo
amitto mittappaṭirūpako veditabbo anuppiyabhāṇī amitto
mittappaṭirūpako veditabbo apāyasahāyo amitto mittappaṭirūpako
veditabbo.
<p n="187"/>Catūhi kho gahapatiputta ṭhānehi aññadatthuharo <pb ed="P" n="3.186" set="D"/>amitto
mittappaṭirūpako veditabbo aññadatthuharo hoti appena bahumicchati
<pb n="3.200"/>
Bhayassa kiccaṁ na <note n="1">Ma. Yu. nasaddo na dissati.</note> karoti sevati atthakāraṇā. Imehi
kho gahapatiputta catūhi ṭhānehi aññadatthuharo amitto mittappaṭirūpako
veditabbo.
<p n="188"/>Catūhi kho gahapatiputta ṭhānehi vacīparamo amitto
mittappaṭirūpako veditabbo atītena paṭisantharati anāgatena paṭisantharati
niratthakena saṅgaṇhāti paccuppannesu kiccesu byasanaṁ dasseti.
Imehi kho gahapatiputta catūhi ṭhānehi vacīparamo amitto mittappaṭirūpako
veditabbo.
<p n="189"/>Catūhi kho gahapatiputta ṭhānehi anuppiyabhāṇī amitto
mittappaṭirūpako veditabbo pāpakammaṁpissa <note n="2">Ma. Yu. pāpakaṁpissa.</note> anujānāti kalyāṇaṁpissa
anujānāti <note n="3">Yu. nānujānāti. </note> sammukhassa <note n="4">Yu. ..ṃukhāssa.</note> vaṇṇaṁ bhāsati parammukhassa <note n="4">Yu. ..ṃukhāssa.</note> avaṇṇaṁ
bhāsati. Imehi kho gahapatiputta catūhi ṭhānehi anuppiyabhāṇī
amitto mittappaṭirūpako veditabbo.
<p n="190"/>Catūhi kho gahapatiputta ṭhānehi apāyasahāyo amitto
mittappaṭirūpako veditabbo surāmerayamajjapamādaṭṭhānānuyoge sahāyo
hoti vikālavisikhācariyānuyoge sahāyo hoti samajjābhicaraṇe
sahāyo hoti jūtappamādaṭṭhānānuyoge sahāyo hoti. Imehi
kho gahapatiputta catūhi ṭhānehi apāyasahāyo amitto mittappaṭirūpako
veditabbo <note n="5">Ma. Yu. veditabboti.</note>. Idamavoca bhagavā idaṁ vatvāna sugato athāparaṁ
etadavoca satthā
<pb n="3.201"/>
<p n="191"/>Aññadatthuharo mitto yo ca mitto vacīparamo <note n="1">Ma. Yu. vacīparo.</note>
anuppiyañca yo āhu <note n="2">Ma. Yu. āha.</note> apāyesu ca yo sakhā
ete amitte cattāro iti viññāya paṇḍito
ārakā parivajjeyya maggaṁ paṭibhayaṁ yathāti.
<p rend="subhead" sid="13">suhadamitto</p>
<p n="192"/><pb ed="P" n="3.187" set="D"/>Cattārome gahapatiputta mittā suhadā veditabbā upakārako
mitto suhado veditabbo samānasukhadukkho mitto suhado
veditabbo atthakkhāyī mitto suhado veditabbo anukampako
mitto suhado veditabbo.
<p n="193"/>Catūhi kho gahapatiputta ṭhānehi upakārako mitto suhado
veditabbo pamattaṁ rakkhati pamattassa sāpateyyaṁ rakkhati bhītassa
paṭisaraṇaṁ hoti uppannesu kiccesu karaṇīyesu taddiguṇaṁ bhogaṁ
anuppadeti <note n="3">Yu. anuppādeti.</note>. Imehi kho gahapatiputta catūhi ṭhānehi upakārako
mitto suhado veditabbo.
<p n="194"/>Catūhi kho gahapatiputta ṭhānehi samānasukhadukkho mitto
suhado veditabbo guyhamassa ācikkhati guyhamassa pariguyhati <note n="4">Ma. Yu. parigūhati.</note>
āpadāsu na vijahati jīvitaṁpissa atthāya pariccattaṁ hoti.
Imehi kho gahapatiputta catūhi ṭhānehi samānasukhadukkho mitto
suhado veditabbo.
<p n="195"/>Catūhi kho gahapatiputta ṭhānehi atthakkhāyī mitto suhado
veditabbo pāpā nivāreti kalyāṇe niveseti assutaṁ sāveti
<pb n="3.202"/>
Saggassa maggaṁ ācikkhati. Imehi kho gahapatiputta catūhi ṭhānehi
atthakkhāyī mitto suhado veditabbo.
<p n="196"/>Catūhi kho gahapatiputta ṭhānehi anukampako mitto
suhado veditabbo abhavenassa na nandati bhavenassa nandati
avaṇṇaṁ bhaṇamānaṁ nivāreti vaṇṇaṁ bhaṇamānaṁ pasaṁsati. Imehi
kho gahapatiputta catūhi ṭhānehi anukampako mitto suhado
veditabboti. Idamavoca bhagavā idaṁ vatvāna sugato athāparaṁ
etadavoca satthā
<p n="197"/><pb ed="P" n="3.188" set="D"/>Upakāro ca yo mitto sukhadukkho ca yo sakhā <note n="1">Ma. sukhe dukkhe ca yo sakhā. Yu. yo ca mitto sukhe dukkhe.</note>
atthakkhāyī ca yo mitto yo ca mittānukampako.
Etepi mitte cattāro iti viññāya paṇḍito
sakkaccaṁ payirupāseyya mātā puttaṁva orasaṁ.
Paṇḍito sīlasampanno jalaṁ aggīva bhāsati
bhoge saṁharamānassa bhamarasseva irīyato.
Bhogā sannicayaṁ yanti vammikovūpacīyati
evaṁ bhoge samāharitvā <note n="2">Ma. samāhatvā.  Yu. samāhantvā.</note> alamatto kule gihī <note n="3">alamattho kule gihi.</note>.
Catudhā vibhaje bhoge save mittāni ganthati
ekena bhoge bhuñjeyya dvīhi kammaṁ payojaye
catutthañca nidhāpeyya āpadāsu bhavissatīti.
<p rend="subhead" sid="14">chaddisāpaṭicchādanakaṇḍaṃ</p>
<p n="198"/>Kathañca gahapatiputta ariyasāvako chadisāpaṭicchādī hoti.
<pb n="3.203"/>
Cha imā <note n="1">Yu. chayimā.</note> gahapatiputta disā veditabbā puratthimā disā mātāpitaro
veditabbā dakkhiṇā <pb ed="P" n="3.189" set="D"/>disā ācariyā veditabbā pacchimā disā
puttadārā veditabbā uttarā disā mittāmaccā veditabbā
heṭṭhimā disā dāsakammakarā veditabbā uparimā disā samaṇabrāhmaṇā
veditabbā.
<p n="199"/>Pañcahi kho gahapatiputta ṭhānehi puttena puratthimā
disā mātāpitaro paccupaṭṭhātabbā bhato nesaṁ bharissāmi kiccaṁ
nesaṁ karissāmi kulavaṁsaṁ ṭhapessāmi dāyajjaṁ paṭipajjāmi athavā
pana <note n="2">Yu. atha ca pana.</note> petānaṁ kālakatānaṁ dakkhiṇaṁ anuppadassāmīti. Imehi kho
gahapatiputta pañcahi ṭhānehi puttena puratthimā disā mātāpitaro
paccupaṭṭhitā pañcahi kho <note n="3">Ma. Yu. khosaddo na dissati. </note> ṭhānehi puttaṁ anukampanti pāpā
nivārenti kalyāṇe nivesenti sippaṁ sikkhāpenti paṭirūpena
dārena saññojenti samaye dāyajjaṁ niyyādenti. Imehi kho
gahapatiputta pañcahi ṭhānehi puttena puratthimā disā mātāpitaro
paccupaṭṭhitā imehi pañcahi ṭhānehi puttaṁ anukampanti evamassa
esā puratthimā disā paṭicchannā hoti khemā appaṭibhayā.
<p n="200"/>Pañcahi kho gahapatiputta ṭhānehi antevāsinā dakkhiṇā
disā ācariyā paccupaṭṭhātabbā uṭṭhānena upaṭṭhānena sussusāya <note n="4">Yu. sussūsāya.</note>
pāricariyāya sakkaccaṁ sippaṁ paṭiggahaṇena. Imehi kho gahapatiputta
pañcahi ṭhānehi antevāsinā dakkhiṇā disā ācariyā paccupaṭṭhitā
<pb n="3.204"/>
Pañcahi ṭhānehi antevāsiṁ anukampanti suvinītaṁ vinenti sugahitaṁ
gāhāpenti sabbasippesu taṁ <note n="1">Ma. Yu. sabbasippasutaṁ.</note> samakkhāyino bhavanti mittāmaccesu
paṭivedenti <note n="2">Ma. paṭiyādenti. Yu. parivedenti. </note> disāsu parittāṇaṁ karonti. Imehi kho gahapatiputta
pañcahi ṭhānehi antevāsinā <pb ed="P" n="3.190" set="D"/>dakkhiṇā disā ācariyā paccupaṭṭhitā
imehi pañcahi ṭhānehi antevāsiṁ anukampanti evamassa esā
dakkhiṇā disā paṭicchannā hoti khemā appaṭibhayā.
<p n="201"/>Pañcahi kho gahapatiputta ṭhānehi sāmikena pacchimā disā
bhariyā paccupaṭṭhātabbā sammānanāya avimānanāya <note n="3">Ma. anavamānanāya.</note> anaticariyāya
issariyavossaggena alaṅkārānuppadānena. Imehi kho gahapatiputta
pañcahi ṭhānehi sāmikena pacchimā disā bhariyā paccupaṭṭhitā pañcahi
ṭhānehi sāmikaṁ anukampanti <note n="4">Ma. Yu. anukampati.</note> susaṁvihitakammantā ca hoti susaṅgahitaparijanā <note n="5">Ma. saṅgahitaparijanā. </note>
ca anaticārinī ca sambhatañca anurakkhati dakkhā ca hoti
analasā sabbakiccesu. Imehi kho gahapatiputta pañcahi ṭhānehi
sāmikena pacchimā disā bhariyā paccupaṭṭhitā imehi pañcahi ṭhānehi
sāmikaṁ anukampanti <note n="4">Ma. Yu. anukampati.</note> evamassa esā pacchimā disā paṭicchannā
hoti khemā appaṭibhayā.
<p n="202"/>Pañcahi kho gahapatiputta ṭhānehi kulaputtena uttarā
disā mittāmaccā paccupaṭṭhātabbā dānena piyavajjena <note n="6">Yu. peyyavajjena.</note> atthacariyāya
samānattatāya avisaṁvādanatāya. Imehi kho gahapatiputta
pañcahi ṭhānehi kulaputtena uttarā disā mittāmaccā paccupaṭṭhitā
<pb n="3.205"/>
Pañcahi ṭhānehi kulaputtaṁ anukampanti pamattaṁ rakkhanti pamattassa
sāpateyyaṁ rakkhanti bhītassa saraṇaṁ honti āpadāsu na vijahanti
aparapajaṁpissa <note n="1">Ma. aparapajā cassa. Yu. aparapajaṁ ca pissa.</note> paṭipūjenti. Imehi kho gahapatiputta pañcahi ṭhānehi
kulaputtena uttarā disā mittāmaccā paccupaṭṭhitā imehi pañcahi
ṭhānehi kulaputtaṁ anukampanti evamassa esā uttarā disā
paṭicchannā hoti khemā appaṭibhayā.
<p n="203"/>Pañcahi kho gahapatiputta ṭhānehi ayirakena <note n="2">Ma. ayyirakena.</note> <pb ed="P" n="3.191" set="D"/>heṭṭhimā disā
dāsakammakarā paccupaṭṭhātabbā yathābalaṁ kammantaṁ saṁvidhānena
bhattavettanānuppadānena <note n="3">Ma. ...  vetanānuppadānena.</note> gilānupaṭṭhānena acchariyānaṁ rasānaṁ saṁvibhāgena
samaye vossaggena. Imehi kho gahapatiputta pañcahi ṭhānehi
ayirakena heṭṭhimā disā dāsakammakarā paccupaṭṭhitā pañcahi ṭhānehi
ayirakaṁ anukampanti pubbuṭṭhāyino ca honti pacchānipātino ca
dinnādāyino ca sukatakammakarā ca <note n="4">Yu. dinnadāyino ca sukatakammakārakā ca.</note> kittivaṇṇaharā ca. Imehi
kho gahapatiputta pañcahi ṭhānehi ayirakena heṭṭhimā disā dāsakammakarā
paccupaṭṭhitā imehi pañcahi ṭhānehi ayirakaṁ anukampanti
evamassa esā heṭṭhimā disā paṭicchannā hoti khemā appaṭibhayā.
<p n="204"/>Pañcahi kho gahapatiputta ṭhānehi kulaputtena uparimā disā
samaṇabrāhmaṇā paccupaṭṭhātabbā mettena kāyakammena mettena
vacīkammena mettena manokammena anāvaṭadvāratāya āmisānuppadānena.
Imehi kho gahapatiputta pañcahi ṭhānehi kulaputtena
<pb n="3.206"/>
Uparimā disā samaṇabrāhmaṇā paccupaṭṭhitā chahi ṭhānehi kulaputtaṁ
anukampanti pāpā nivārenti kalyāṇe nivesenti kalyāṇena
manasā anukampanti assutaṁ sāventi sutaṁ pariyodapenti <note n="1">Ma. pariyodāpenti.</note> saggassa
maggaṁ ācikkhanti. Imehi kho gahapatiputta pañcahi ṭhānehi
kulaputtena uparimā disā samaṇabrāhmaṇā paccupaṭṭhitā imehi
chahi ṭhānehi kulaputtaṁ anukampanti evamassa esā uparimā
disā paṭicchannā hoti khemā appaṭibhayāti. Idamavoca bhagavā
idaṁ vatvāna sugato athāparaṁ etadavoca satthā
<p n="205"/>Mātāpitā disā pubbā ācariyā dakkhiṇā disā
puttadārā disā pacchā mittāmaccā ca uttarā
dāsakammakarā heṭṭhā uddhaṁ samaṇabrāhmaṇā
etā disā namasseyya alamatto <note n="2">Yu. alamattho.</note> kule gihī.
Paṇḍito sīlasampanno saṇho ca paṭibhāṇavā
nivātavutti atthaddho tādiso labhate yasaṁ
uṭṭhānako analaso āpadāsu na vedhati
acchiddavutti <note n="3">Ma. acchinnavutti. </note> medhāvī tādiso labhate yasaṁ.
Saṅgāhako mittakaro vadaññū vītamaccharo
netā vinetā anunetā tādiso labhate yasaṁ.
Dānañca piyavajjañca <note n="4">Yu. peyyavajjañca.</note> atthacariyā ca yā idha
samānatā ca dhammesu tattha tattha yathārahaṁ.
<pb n="3.207"/>
Ete kho saṅgahā loke rathassāṇīva yāyato
ete ca saṅgahā nāssu na mātā puttakāraṇā
labhetha mānaṁ pūjaṁ vā pitā vā puttakāraṇā.
Yasmā ca saṅgahā ete samapekkhanti <note n="1">Yu. samavekkhanti.</note> paṇḍitā
tasmā mahattaṁ papponti pāsaṁsā ca bhavanti teti.
<p n="206"/>Evaṁ vutte siṅgālako gahapatiputto bhagavantaṁ etadavoca
abhikkantaṁ bhante abhikkantaṁ bhante seyyathāpi bhante nikkujjitaṁ
vā ukkujjeyya paṭicchannaṁ vā vivareyya mūḷhassa vā maggaṁ
ācikkheyya andhakāre vā telappajjotaṁ dhāreyya cakkhumanto
rūpāni dakkhantīti evamevaṁ bhagavatā anekapariyāyena dhammo pakāsito
esāhaṁ bhante bhagavantaṁ saraṇaṁ gacchāmi dhammañca bhikkhusaṅghañca
upāsakaṁ maṁ bhagavā dhāretu ajjatagge pāṇupetaṁ saraṇaṅgatanti.
Siṅgālakasuttaṁ niṭṭhitaṁ aṭṭhamaṁ.
</xml>