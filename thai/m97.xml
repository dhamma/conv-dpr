<xml src="m97.xml">
<pgroup id="m97"/>
<readunit id="m97">7. dhanañjānisuttaṃ</readunit>
<pb n="2.623"/>
Dhanañjānisuttaṁ <note n="1">Yu. dhānañjānisuttaṁ.</note>
<p n="672"/>Evamme sutaṁ ekaṁ samayaṁ bhagavā rājagahe viharati veḷuvane
kalandakanivāpe. Tena kho <pb ed="P" n="2.185" set="M"/>pana samayena āyasmā sārīputto
dakkhiṇāgirismiṁ cārikañcarati mahatā bhikkhusaṅghena saddhiṁ.
Atha kho aññataro bhikkhu rājagahe vassaṁ vuttho yena dakkhiṇāgiri
yenāyasmā sārīputto tenupasaṅkami upasaṅkamitvā āyasmatā sārīputtena
saddhiṁ sammodi sammodanīyaṁ kathaṁ sārāṇīyaṁ vītisāretvā
ekamantaṁ nisīdi.
<p n="673"/>Ekamantaṁ nisinnaṁ kho taṁ bhikkhuṁ āyasmā sārīputto
etadavoca kaccāvuso bhagavā arogo ca balavā cāti. Arogo
cāvuso bhagavā balavā cāti. Kacci panāvuso bhikkhusaṅgho arogo
ca balavā cāti. Bhikkhusaṅghopi kho āvuso arogo ca balavā
cāti. Ettha āvuso taṇḍulapāladvārāyaṁ dhanañjāni nāma
brāhmaṇo atthi kaccāvuso dhanañjāni <note n="2">Yu. dhānañjāni nāma.</note> brāhmaṇo arogo
ca balavā cāti. Dhanañjānipi kho āvuso brāhmaṇo arogo
ca balavā cāti. Kacci panāvuso dhanañjāni brāhmaṇo
appamattoti. Kuto no āvuso dhanañjānissa brāhmaṇassa
appamādo dhanañjāni āvuso brāhmaṇo rājānaṁ nissāya
brāhmaṇagahapatike vilumpati brāhmaṇagahapatike nissāya rājānaṁ
<pb n="2.624"/>
Vilumpati yāpissa bhariyā saddhā saddhā kulā ānītā sāpi <note n="1">Yu. sāpissa.</note> kālakatā
aññassa bhariyā asaddhā asaddhā kulā ānītāti. Dussutaṁ <note n="2">Yu. ettha āmeṇḍitaṁ kataṁ.</note>
vatāvuso assumhā <note n="3">Yu. dussataṁ. </note> ye mayaṁ dhanañjāniṁ brāhmaṇaṁ pamattaṁ assumhā
appevanāma <note n="4">Yu. appeva ca nāma.</note> mayaṁ kadāci karahaci dhanañjāninā brāhmaṇena saddhiṁ
samāgaccheyyāma appevanāma siyā kocideva kathāsallāpoti.
Atha kho āyasmā sārīputto dakkhiṇāgirismiṁ yathābhirantaṁ viharitvā
yena rājagahaṁ tena cārikaṁ pakkāmi anupubbena cārikañcaramāno
yena rājagahaṁ tadavasari.
<p n="674"/>Tatra sudaṁ āyasmā <pb ed="P" n="2.186" set="M"/>sārīputto rājagahe viharati
veḷuvane kalandakanivāpe. Atha kho āyasmā sārīputto pubbaṇhasamayaṁ
nivāsetvā pattacīvaramādāya rājagahaṁ <note n="5">Yu. etthantare piṇḍāyāti dissati. </note> pāvisi. Tena kho
pana samayena dhanañjāni brāhmaṇo bahinagare gāvo goṭṭhe
duhāpeti <note n="6">Yu. dohāpeti.</note>. Atha kho āyasmā sārīputto rājagahe piṇḍāya
caritvā pacchābhattaṁ piṇḍapātapaṭikkanto yena dhanañjāni brāhmaṇo
tenupasaṅkami. Addasā kho dhanañjāni brāhmaṇo āyasmantaṁ
sārīputtaṁ dūratova āgacchantaṁ disvāna yenāyasmā sārīputto
tenupasaṅkami upasaṅkamitvā āyasmantaṁ sārīputtaṁ etadavoca ito
bho sārīputta payo pīyataṁ tava bhattassa kālo bhavissatīti. Alaṁ
brāhmaṇa kataṁ me ajja bhattakiccaṁ amukasmiṁ me rukkhamūle
divāvihāro bhavissati tatra āgaccheyyāsīti. Evaṁ bhoti kho
<pb n="2.625"/>
Dhanañjāni <note n="1">Yu. dhānañjāni.</note> brāhmaṇo āyasmato sārīputtassa paccassosi. Atha
kho dhanañjāni <note n="2">Yu. dhānañjāni.</note> brāhmaṇo pacchābhattaṁ bhuttapātarāso yenāyasmā
sārīputto tenupasaṅkami upasaṅkamitvā āyasmatā sārīputtena
saddhiṁ sammodi sammodanīyaṁ kathaṁ sārāṇīyaṁ vītisāretvā ekamantaṁ
nisīdi.
<p n="675"/>Ekamantaṁ nisinnaṁ kho dhanañjāniṁ brāhmaṇaṁ āyasmā
sārīputto etadavoca kaccisi dhanañjāni appamattoti. Kuto bho
sārīputta amhākaṁ appamādo yesanno mātāpitaro posetabbā
puttadāro posetabbo dāsakammakaraporisaṁ posetabbaṁ mittāmaccānaṁ
mittāmaccakaraṇīyaṁ kātabbaṁ ñātisālohitānaṁ ñātisālohitakaraṇīyaṁ
kātabbaṁ atithīnaṁ atithikaraṇīyaṁ kātabbaṁ pubbapetānaṁ pubbapetakaraṇīyaṁ
kātabbaṁ devatānaṁ devatākaraṇīyaṁ kātabbaṁ rañño rājakaraṇīyaṁ
kātabbaṁ ayampi kāyo piṇetabbo brūhetabboti.
<p n="676"/>Taṁ kiṁ maññasi dhanañjāni idhekacco mātāpitūnaṁ <note n="3">Yu. mātāpitunnaṁ.</note>
hetu adhammacārī visamacārī assa tamenaṁ adhammacariyavisamacariyāhetu
nirayaṁ <pb ed="P" n="2.187" set="M"/>nirayapālā upakaḍḍheyyuṁ labheyya nu kho so ahaṁ
kho mātāpitūnaṁ <note n="4">Yu. mātāpitunnaṁ.</note> hetu adhammacārī visamacārī ahosiṁ mā maṁ
nirayaṁ nirayapālāti mātāpitaro vā panassa labheyyuṁ eso kho
amhākaṁ hetu adhammacārī visamacārī ahosi mā naṁ nirayaṁ nirayapālāti.
No hidaṁ bho sārīputta atha kho naṁ vikandantaṁyeva
<pb n="2.626"/>
Niraye nirayapālā pakkhipeyyuṁ.
<p n="677"/>Taṁ kiṁ maññasi dhanañjāni idhekacco puttadārassa
hetu adhammacārī visamacārī assa tamenaṁ adhammacariyavisamacariyāhetu
nirayaṁ nirayapālā upakaḍḍheyyuṁ labheyya nu kho so ahaṁ kho
puttadārassa hetu adhammacārī visamacārī ahosiṁ mā maṁ nirayaṁ
nirayapālāti puttadāro vā panassa labheyya eso kho amhākaṁ
hetu adhammacārī visamacārī ahosi mā naṁ nirayaṁ nirayapālāti.
No hidaṁ bho sārīputta atha kho naṁ vikandantaṁyeva niraye nirayapālā
pakkhipeyyuṁ.
<p n="678"/>Taṁ kiṁ maññasi dhanañjāni idhekacco dāsakammakaraporisassa
hetu adhammacārī visamacārī assa tamenaṁ adhammacariyavisamacariyāhetu
nirayaṁ nirayapālā upakaḍḍheyyuṁ labheyya nu kho
so ahaṁ kho dāsakammakaraporisassa hetu adhammacārī visamacārī
ahosiṁ mā maṁ nirayaṁ nirayapālāti dāsakammakaraporisaṁ vā panassa
labheyya eso kho amhākaṁ hetu adhammacārī visamacārī ahosi
mā naṁ nirayaṁ nirayapālāti. No hidaṁ bho sārīputta atha kho
naṁ vikandantaṁyeva niraye nirayapālā pakkhipeyyuṁ.
<p n="679"/>Taṁ kiṁ maññasi dhanañjāni idhekacco mittāmaccānaṁ
hetu adhammacārī visamacārī assa tamenaṁ adhammacariyavisamacariyāhetu
nirayaṁ nirayapālā upakaḍḍheyyuṁ labheyya nu kho so ahaṁ kho
<pb n="2.627"/>
Mittāmaccānaṁ hetu adhammacārī visamacārī ahosiṁ mā maṁ nirayaṁ
nirayapālāti mittāmaccā vā panassa labheyyuṁ eso kho amhākaṁ
hetu adhammacārī visamacārī ahosi mā naṁ nirayaṁ nirayapālāti.
No hidaṁ bho sārīputta atha kho naṁ vikandantaṁyeva niraye nirayapālā
pakkhipeyyuṁ.
<p n="680"/>Taṁ kiṁ maññasi dhanañjāni idhekacco ñātisālohitānaṁ
hetu adhammacārī visamacārī assa tamenaṁ adhammacariyavisamacariyāhetu
nirayaṁ nirayapālā upakaḍḍheyyuṁ labheyya nu kho so ahaṁ
kho ñātisālohitānaṁ hetu adhammacārī visamacārī ahosiṁ mā maṁ
nirayaṁ nirayapālāti ñātisālohitā vā panassa labheyyuṁ eso
kho amhākaṁ hetu adhammacārī visamacārī ahosi mā naṁ nirayaṁ
nirayapālāti. No hidaṁ bho sārīputta atha kho naṁ vikandantaṁyeva
niraye nirayapālā pakkhipeyyuṁ.
<p n="681"/>Taṁ kiṁ maññasi dhanañjāni idhekacco atithīnaṁ hetu
adhammacārī visamacārī assa tamenaṁ adhammacariyavisamacariyāhetu nirayaṁ
nirayapālā upakaḍḍheyyuṁ labheyya nu kho so ahaṁ kho atithīnaṁ
hetu adhammacārī visamacārī ahosiṁ mā maṁ nirayaṁ nirayapālāti
atithino vā panassa labheyyuṁ eso kho amhākaṁ hetu adhammacārī
visamacārī <pb ed="P" n="2.188" set="M"/>ahosi mā naṁ nirayaṁ nirayapālāti. No hidaṁ bho
sārīputta atha kho naṁ vikandantaṁyeva niraye nirayapālā pakkhipeyyuṁ.
<pb n="2.628"/>
<p n="682"/>Taṁ kiṁ maññasi dhanañjāni idhekacco pubbapetānaṁ
hetu adhammacārī visamacārī assa tamenaṁ adhammacariyavisamacariyāhetu
nirayaṁ nirayapālā upakaḍḍheyyuṁ labheyya nu kho so ahaṁ kho
pubbapetānaṁ hetu adhammacārī visamacārī ahosiṁ mā maṁ nirayaṁ
nirayapālāti pubbapetā vā panassa labheyyuṁ eso kho amhākaṁ
hetu adhammacārī visamacārī ahosi mā naṁ nirayaṁ nirayapālāti.
No hidaṁ bho sārīputta atha kho naṁ vikandantaṁyeva niraye nirayapālā
pakkhipeyyuṁ.
<p n="683"/>Taṁ kiṁ maññasi dhanañjāni idhekacco devatānaṁ
hetu adhammacārī visamacārī assa tamenaṁ adhammacariyavisamacariyāhetu
nirayaṁ nirayapālā upakaḍḍheyyuṁ labheyya nu kho so ahaṁ kho
devatānaṁ hetu adhammacārī visamacārī ahosiṁ mā maṁ nirayaṁ nirayapālāti
devatā vā panassa labheyyuṁ eso kho amhākaṁ hetu
adhammacārī visamacārī ahosi mā naṁ nirayaṁ nirayapālāti. No
hidaṁ bho sārīputta atha kho naṁ vikandantaṁyeva niraye nirayapālā
pakkhipeyyuṁ.
<p n="684"/>Taṁ kiṁ maññasi dhanañjāni idhekacco rañño hetu
adhammacārī visamacārī assa tamenaṁ adhammacariyavisamacariyāhetu nirayaṁ
nirayapālā upaḍḍheyyuṁ labheyya nu kho so ahaṁ kho rañño
hetu adhammacārī visamacārī ahosiṁ mā maṁ nirayaṁ nirayapālāti
<pb n="2.629"/>
Rājā vā panassa labheyya eso kho amhākaṁ hetu adhammacārī
visamacārī ahosi mā naṁ nirayaṁ nirayapālāti. No hidaṁ bho sārīputta
atha kho naṁ vikandantaṁyeva niraye nirayapālā pakkhipeyyuṁ.
<p n="685"/>Taṁ kiṁ maññasi dhanañjāni idhekacco kāyassa piṇanāhetu
brūhanāhetu adhammacārī visamacārī assa tamenaṁ adhammacariyavisamacariyāhetu
nirayaṁ nirayapālā upakaḍḍheyyuṁ labheyya nu kho so
ahaṁ kho kāyassa piṇanāhetu brūhanāhetu adhammacārī visamacārī
ahosiṁ mā maṁ nirayaṁ nirayapālāti pare vā panassa labheyyuṁ
eso kho kāyassa piṇanāhetu brūhanāhetu adhammacārī visamacārī
ahosi mā naṁ nirayaṁ nirayapālāti. No hidaṁ bho sārīputta atha
kho naṁ vikandantaṁyeva niraye nirayapālā pakkhipeyyuṁ.
<p n="686"/>Taṁ kiṁ maññasi dhanañjāni yo vā mātāpitūnaṁ hetu
adhammacārī visamacārī assa yo vā mātāpitūnaṁ hetu dhammacārī
samacārī assa katamaṁ seyyoti. Yo hi bho sārīputta mātāpitūnaṁ
hetu adhammacārī visamacārī assa na taṁ seyyo yo ca kho bho
sārīputta mātāpitūnaṁ hetu dhammacārī samacārī assa tadevettha
seyyo adhammacariyavisamacariyāhi bho sārīputta dhammacariyasamacariyā
seyyoti. Atthi kho dhanañjāni aññe sahetukā dhammikā
kammantā yehi sakkā mātāpitaro ceva posetuṁ na ca pāpakammaṁ
kātuṁ puññañca paṭipadaṁ paṭipajjituṁ.
<pb n="2.630"/>
<p n="687"/>Taṁ kiṁ maññesi dhanañjāni <pb ed="P" n="2.189" set="M"/>yo vā puttadārassa
hetu adhammacārī visamacārī <note n="1">Yu. visamacārīti na dissati.</note> assa yo vā puttadārassa hetu
dhammacārī samacārī assa katamaṁ seyyoti. Yo hi bho sārīputta
puttadārassa hetu adhammacārī visamacārī assa na taṁ seyyo
yo ca kho bho sārīputta puttadārassa hetu dhammacārī samacārī
assa tadevettha seyyo adhammacariyavisamacariyāhi bho sārīputta
dhammacariyasamacariyā seyyoti. Atthi kho dhanañjāni aññe
sahetukā dhammikā kammantā yehi sakkā puttadāre ceva posetuṁ
na ca pāpakammaṁ kātuṁ puññañca paṭipadaṁ paṭipajjituṁ.
<p n="688"/>Taṁ kiṁ maññasi dhanañjāni yo vā dāsakammakaraporisassa
hetu adhammacārī visamacārī assa yo vā dāsakammakaraporisassa
hetu dhammacārī samacārī assa katamaṁ seyyoti.
Yo hi bho sārīputta dāsakammakaraporisassa hetu adhammacārī
visamacārī assa na taṁ seyyo yo ca kho bho sārīputta
dāsakammakaraporisassa hetu dhammacārī samacārī assa tadevettha
seyyo adhammacariyavisamacariyāhi bho sārīputta dhammacariyasamacariyā
seyyoti. Atthi kho dhanañjāni aññe sahetukā dhammikā
kammantā yehi sakkā dāsakammakaraporisaṁ ceva posetuṁ na ca
pāpakammaṁ kātuṁ puññañca paṭipadaṁ paṭipajjituṁ.
<p n="689"/>Taṁ kiṁ maññasi dhanañjāni yo vā mittāmaccānaṁ
<pb n="2.631"/>
Hetu adhammacārī visamacārī assa yo vā mittāmaccānaṁ hetu
dhammacārī samacārī assa katamaṁ seyyoti. Yo hi bho sārīputta
mittāmaccānaṁ hetu adhammacārī visamacārī assa na taṁ seyyo
yo ca kho bho sārīputta mittāmaccānaṁ hetu dhammacārī samacārī
assa tadevettha seyyo adhammacariyavisamacariyāhi bho sārīputta
dhammacariyasamacariyā seyyoti. Atthi kho dhanañjāni aññe
sahetukā dhammikā kammantā yehi sakkā mittāmaccānañceva
mittāmaccakaraṇīyaṁ kātuṁ na ca pāpakammaṁ kātuṁ puññañca paṭipadaṁ
paṭipajjituṁ.
<p n="690"/>Taṁ kiṁ maññasi dhanañjāni <pb ed="P" n="2.190" set="M"/>yo vā ñātisālohitānaṁ
hetu adhammacārī visamacārī assa yo vā ñātisālohitānaṁ hetu
dhammacārī samacārī assa katamaṁ seyyoti. Yo hi bho sārīputta
ñātisālohitānaṁ hetu adhammacārī visamacārī assa na taṁ seyyo
yo ca kho bho sārīputta ñātisālohitānaṁ hetu dhammacārī samacārī
assa tadevettha seyyo adhammacariyavisamacariyāhi bho sārīputta
dhammacariyasamacariyā seyyoti. Atthi kho dhanañjāni aññe
sahetukā dhammikā kammantā yehi sakkā ñātisālohitānañceva
ñātisālohitakaraṇīyaṁ kātuṁ na ca pāpakammaṁ kātuṁ puññañca
paṭipadaṁ paṭipajjituṁ.
<p n="691"/>Taṁ kiṁ maññasi dhanañjāni yo vā atithīnaṁ hetu
<pb n="2.632"/>
Adhammacārī visamacārī assa yo vā atithīnaṁ hetu dhammacārī samacārī
assa katamaṁ seyyoti. Yo hi bho sārīputta atithīnaṁ hetu
adhammacārī visamacārī assa na taṁ seyyo yo ca kho bho
sārīputta atithīnaṁ hetu dhammacārī samacārī assa tadevettha
seyyo adhammacariyavisamacariyāhi bho sārīputta dhammacariyasamacariyā
seyyoti. Atthi kho dhanañjāni aññe sahetukā dhammikā
kammantā yehi sakkā atithīnañceva atithikaraṇīyaṁ kātuṁ na ca
pāpakammaṁ kātuṁ puññañca paṭipadaṁ paṭipajjituṁ.
<p n="692"/>Taṁ kiṁ maññasi dhanañjāni yo vā pubbapetānaṁ
hetu adhammacārī visamacārī assa yo vā pubbapetānaṁ hetu
dhammacārī samacārī assa katamaṁ seyyoti. Yo hi bho
sārīputta pubbapetānaṁ hetu adhammacārī visamacārī assa na taṁ
seyyo yo ca kho bho sārīputta pubbapetānaṁ hetu dhammacārī
samacārī assa tadevettha seyyo adhammacariyavisamacariyāhi bho
sārīputta dhammacariyasamacariyā seyyoti. Atthi kho dhanañjāni
aññe sahetukā dhammikā kammantā yehi sakkā pubbapetānañceva
pubbapetakaraṇīyaṁ kātuṁ na ca pāpakammaṁ kātuṁ
puññañca paṭipadaṁ paṭipajjituṁ.
<p n="693"/>Taṁ kiṁ maññasi dhanañjāni yo vā devatānaṁ hetu
adhammacārī visamacārī assa yo vā devatānaṁ hetu dhammacārī
<pb n="2.633"/>
Samacārī assa katamaṁ seyyoti. Yo hi bho sārīputta devatānaṁ
hetu adhammacārī visamacārī assa na taṁ seyyo yo ca kho
bho sārīputta devatānaṁ hetu dhammacārī samacārī assa tadevettha
seyyo adhammacariyavisamacariyāhi bho sārīputta dhammacariyasamacariyā
seyyoti. Atthi kho dhanañjāni aññe sahetukā dhammikā
kammantā yehi sakkā devatānañceva devatākaraṇīyaṁ kātuṁ na
ca pāpakammaṁ kātuṁ puññañca paṭipadaṁ paṭipajjituṁ.
<p n="694"/>Taṁ kiṁ maññasi dhanañjāni yo vā rañño hetu
adhammacārī visamacārī assa yo vā rañño hetu dhammacārī
samacārī assa katamaṁ seyyoti. Yo hi bho sārīputta rañño
hetu adhammacārī visamacārī assa na taṁ seyyo yo ca kho bho
sārīputta rañño hetu dhammacārī samacārī assa tadevettha seyyo
adhammacariyavisamacariyāhi bho sārīputta dhammacariyasamacariyā seyyoti.
Atthi kho dhanañjāni aññe sahetukā dhammikā kammantā yehi
sakkā rañño ceva rājakaraṇīyaṁ kātuṁ na ca pāpakammaṁ kātuṁ
puññañca paṭipadaṁ paṭipajjituṁ.
<p n="695"/>Taṁ kiṁ maññasi dhanañjāni yo vā kāyassa piṇanāhetu
brūhanāhetu adhammacārī visamacārī assa yo vā kāyassa piṇanāhetu
brūhanāhetu dhammacārī samacārī assa katamaṁ seyyoti.
Yo hi bho sārīputta kāyassa piṇanāhetu brūhanāhetu adhammacārī
<pb n="2.634"/>
Visamacārī assa na taṁ seyyo yo ca kho bho sārīputta kāyassa
piṇanāhetu brūhanāhetu dhammacārī samacārī assa tadevettha
seyyo adhammacariyavisamacariyāhi bho sārīputta dhammacariyasamacariyā
seyyoti. Atthi kho dhanañjāni aññe sahetukā dhammikā kammantā
yehi sakkā kāyassa <note n="1">Yu. kāyaṁ.</note> ceva piṇetuṁ brūhetuṁ na ca pāpakammaṁ kātuṁ
puññañca paṭipadaṁ paṭipajjitunti. Atha kho dhanañjāni brāhmaṇo
āyasmato sārīputtassa bhāsitaṁ abhinanditvā anumoditvā uṭṭhāyāsanā
pakkāmi.
<p n="696"/>Atha kho dhanañjāni brāhmaṇo aparena samayena <pb ed="P" n="2.192" set="M"/>
ābādhiko hoti <note n="2">Yu. ahosi.</note> dukkhito bāḷhagilāno. Atha kho dhanañjāni
brāhmaṇo aññataraṁ purisaṁ āmantesi ehi tvaṁ ambho purisa
yena bhagavā tenupasaṅkama upasaṅkamitvā mama vacanena bhagavato
pāde sirasā vandāhi dhanañjāni bhante brāhmaṇo ābādhiko
dukkhito bāḷhagilāno so bhagavato pāde sirasā vandatīti yena
cāyasmā sārīputto tenupasaṅkama upasaṅkamitvā mama vacanena
āyasmato sārīputtassa pāde sirasā vandāhi dhanañjāni bhante
brāhmaṇo ābādhiko dukkhito bāḷhagilāno so āyasmato
sārīputtassa pāde sirasā vandatīti evañca vadehi sādhu kira
bhante āyasmā sārīputto yena dhanañjānissa brāhmaṇassa
nivesanaṁ tenupasaṅkamatu anukampaṁ upādāyāti.
<pb n="2.635"/>
<p n="697"/>Evaṁ bhanteti kho so puriso dhanañjānissa brāhmaṇassa <note n="1">Yu. etthantare vacananti dissati <pb ed="P" n="2.193" set="M"/></note>
paṭissutvā yena bhagavā tenupasaṅkami upasaṅkamitvā bhagavantaṁ
abhivādetvā ekamantaṁ nisīdi. Ekamantaṁ nisinno kho so puriso
bhagavantaṁ etadavoca dhanañjāni bhante brāhmaṇo ābādhiko
dukkhito bāḷhagilāno so bhagavato pāde sirasā vandatīti yenāyasmā <note n="2">Yu. yena cāyasmā.</note>
sārīputto tenupasaṅkami upasaṅkamitvā āyasmantaṁ sārīputtaṁ
abhivādetvā ekamantaṁ nisīdi. Ekamantaṁ nisinno kho so puriso
āyasmantaṁ sārīputtaṁ etadavoca dhanañjāni bhante brāhmaṇo
ābādhiko dukkhito bāḷhagilāno so āyasmato sārīputtassa
pāde sirasā vandati evañca vadeti sādhu kira bhante āyasmā
sārīputto yena dhanañjānissa brāhmaṇassa nivesanaṁ tenupasaṅkamatu
anukampaṁ upādāyāti. Adhivāsesi kho āyasmā sārīputto
tuṇhībhāvena.
<p n="698"/>Atha kho āyasmā sārīputto nivāsetvā pattacīvaramādāya
yena dhanañjānissa brāhmaṇassa nivesanaṁ tenupasaṅkami
upasaṅkamitvā paññatte āsane nisīdi. Nisajja kho āyasmā
sārīputto dhanañjāniṁ brāhmaṇaṁ etadavoca kacci te dhanañjāni
khamanīyaṁ kacci yāpanīyaṁ kacci dukkhā vedanā paṭikkamanti no
abhikkamanti paṭikkamosānaṁ paññāyati no abhikkamoti.
<p n="699"/>Na me bho sārīputta khamanīyaṁ na yāpanīyaṁ bāḷhā
<pb n="2.636"/>
Me dukkhā vedanā abhikkamanti no paṭikkamanti abhikkamosānaṁ
paññāyati no paṭikkamo seyyathāpi bho sārīputta balavā puriso
tiṇhena sikharena muddhānaṁ abhimattheyya evameva kho me bho
sārīputta adhimattā vātā muddhānaṁ ohananti <note n="1">Yu. ūhananti.</note> na me bho sārīputta
khamanīyaṁ na yāpanīyaṁ bāḷhā me dukkhā vedanā abhikkamanti no
paṭikkamanti abhikkamosānaṁ paññāyati no paṭikkamo seyyathāpi
bho sārīputta balavā puriso daḷhena varattakkhandhena <note n="2">Yu. varattābandhena.</note> sīse sīsavedhanaṁ
dadeyya <note n="3">Yu. bandheyya.</note> evameva kho me bho sārīputta adhimattā sīse sīsavedanā
na me bho sārīputta khamanīyaṁ na yāpanīyaṁ bāḷhā me dukkhā
vedanā abhikkamanti no paṭikkamanti abhikkamosānaṁ paññāyati
no paṭikkamo seyyathāpi bho sārīputta dakkho goghātako vā
goghātakantevāsī vā tiṇhena govikantanena kucchiṁ parikanteyya
evameva kho me bho sārīputta adhimattā vātā kucchiṁ parikantanti
na me bho sārīputta khamanīyaṁ na yāpanīyaṁ bāḷhā me dukkhā
vedanā abhikkamanti no paṭikkamanti abhikkamosānaṁ paññāyati
no paṭikkamo seyyathāpi bho sārīputta dve balavanto purisā
dubbalataraṁ purisaṁ nānābāhāsu gahetvā aṅgārakāsuyā santāpeyyuṁ
samparitāpeyyuṁ evameva kho me bho sārīputta adhimatto kāyasmiṁ
ḍāho na me bho sārīputta khamanīyaṁ na yāpanīyaṁ bāḷhā
me dukkhā vedanā abhikkamanti no paṭikkamanti abhikkamosānaṁ
<pb n="2.637"/>
Paññāyati no paṭikkamoti.
<p n="700"/>Taṁ kiṁ maññasi dhanañjāni katamaṁ seyyo nirayo vā
tiracchānayoni vāti. Nirayā bho sārīputta tiracchānayoni seyyoti.
Taṁ kiṁ maññasi dhanañjāni katamaṁ seyyo tiracchānayoni vā
pittivisayo vāti. Tiracchānayoniyā bho sārīputta pittivisayo <note n="1">Yu. pettivisayo</note>
seyyoti. Taṁ kiṁ maññasi dhanañjāni katamaṁ seyyo pittivisayo
vā manussā vāti. Pittivisayā bho sārīputta manussā seyyoti.
Taṁ kiṁ maññasi dhanañjāni katamaṁ seyyo manussā vā cātummahārājikā
devā vāti. Manussehi bho sārīputta cātummahārājikā
devā seyyoti. Taṁ kiṁ maññasi dhanañjāni katamaṁ seyyo
cātummahārājikā <note n="2">Yu. cātummahārājikā vā devā tāvatiṁsā vā devāti.</note> devā vā tāvatiṁsā devā vāti. Cātummahārājikehi
bho sārīputta devehi tāvatiṁsā devā seyyoti. Taṁ kiṁ
maññasi dhanañjāni katamaṁ seyyo tāvatiṁsā devā vā yāmā
devā vāti. Tāvatiṁsehi bho sārīputta devehi yāmā devā
seyyoti. Taṁ kiṁ maññasi dhanañjāni katamaṁ seyyo yāmā
devā vā tusitā devā vāti. Yāmehi bho sārīputta devehi
tusitā devā seyyoti. Taṁ kiṁ maññasi dhanañjāni katamaṁ seyyo
tusitā devā vā nimmānaratī devā vāti. Tusitehi bho sārīputta
devehi nimmānaratī devā seyyoti. Taṁ kiṁ maññasi dhanañjāni
katamaṁ seyyo nimmānaratī devā vā paranimmitavasavattī devā
<pb n="2.638"/>
Vāti. Nimmānaratīhi bho sārīputta devehi paranimmitavasavattī devā
seyyoti. Taṁ kiṁ maññasi dhanañjāni katamaṁ seyyo paranimmitavasavattī
devā vā brahmaloko vāti. Brahmalokoti bhavaṁ sārīputto
āha brahmalokoti bhavaṁ sārīputto āhāti. Atha kho
āyasmato sārīputtassa etadahosi ime kho brāhmaṇā
brahmalokādhimuttā yannūnāhaṁ dhanañjānissa brāhmaṇassa brahmānaṁ
sahabyatāya maggaṁ deseyyanti. Brahmānaṁ <note n="1">Yu. brahmānaṁ te.</note> dhanañjāni sahabyatāya
maggaṁ desessāmi taṁ suṇāhi sādhukaṁ manasikarohi bhāsissāmīti.
Evaṁ <pb ed="P" n="2.195" set="M"/>bhoti kho dhanañjāni brāhmaṇo āyasmato sārīputtassa
paccassosi.
<p n="701"/>Āyasmā sārīputto etadavoca katamo ca dhanañjāni
brahmānaṁ sahabyatāya maggo idha dhanañjāni bhikkhu mettāsahagatena
cetasā ekaṁ disaṁ pharitvā viharati tathā dutiyaṁ tathā tatiyaṁ
tathā catutthaṁ iti uddhamadho tiriyaṁ sabbadhi sabbatthatāya <note n="2">katthaci sabbattatāyātipi dissati.</note> sabbāvantaṁ
lokaṁ mettāsahagatena cetasā vipulena mahaggatena appamāṇena
averena abyāpajjhena pharitvā viharati ayampi kho dhanañjāni
brahmānaṁ sahabyatāya maggo puna caparaṁ dhanañjāni bhikkhu karuṇāsahagatena
cetasā ... Muditāsahagatena cetasā ... Upekkhāsahagatena
cetasā ekaṁ disaṁ pharitvā viharati tathā dutiyaṁ tathā tatiyaṁ
tathā catutthaṁ iti uddhamadho tiriyaṁ sabbadhi sabbatthatāya sabbāvantaṁ
<pb n="2.639"/>
Lokaṁ upekkhāsahagatena cetasā vipulena mahaggatena appamāṇena
averena abyāpajjhena pharitvā viharati ayaṁ kho dhanañjāni brahmānaṁ
sahabyatāya maggoti. Tenahi bho sārīputta mama vacanena bhagavato
pāde sirasā vandāhi dhanañjāni bhante brāhmaṇo ābādhiko
dukkhito bāḷhagilāno so bhagavato pāde sirasā vandatīti.
<p n="702"/>Atha kho āyasmā sārīputto dhanañjāniṁ brāhmaṇaṁ
sati uttarikaraṇīye hīne brahmaloke patiṭṭhāpetvā uṭṭhāyāsanā
pakkāmi. Atha kho dhanañjāni brāhmaṇo acirapakkante āyasmante
sārīputte kālamakāsi brahmalokaṁ upapajji. Atha kho bhagavā
bhikkhū āmantesi eso bhikkhave sārīputto dhanañjāniṁ brāhmaṇaṁ
sati uttarikaraṇīye hīne brahmaloke patiṭṭhāpetvā uṭṭhāyāsanā
pakkantoti.
<p n="703"/>Atha kho āyasmā sārīputto yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinno kho āyasmā sārīputto bhagavantaṁ etadavoca dhanañjāni
bhante <pb ed="P" n="2.196" set="M"/>brāhmaṇo ābādhiko dukkhito bāḷhagilāno so bhagavato
pāde sirasā vandatīti. Kiṁ pana tvaṁ sārīputta dhanañjāniṁ
brāhmaṇaṁ sati uttarikaraṇīye hīne brahmaloke patiṭṭhāpetvā
uṭṭhāyāsanā pakkantoti. Mayhaṁ kho bhante evaṁ ahosi
ime kho brāhmaṇā brahmalokādhimuttā yannūnāhaṁ dhanañjānissa
<pb n="2.640"/>
Brāhmaṇassa brahmānaṁ sahabyatāya maggaṁ deseyyanti. Kālakatova <undef/>
sārīputta dhanañjāni brāhmaṇo brahmaloke <undef/> upapannoti <undef/>.
Dhanañjānisuttaṁ niṭṭhitaṁ sattamaṁ.
</xml>