<xml src="m143.xml">
<pgroup id="m143"/>
<readunit id="m143">1. anāthapiṇḍikovādasuttaṃ</readunit>
<pb n="3.464"/>
Saḷāyatanavaggo
 <pb ed="P" n="3.258" set="M"/>
anāthapiṇḍikovādasuttaṁ
<p n="720"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tena kho pana samayena
anāthapiṇḍiko gahapati ābādhiko hoti dukkhito bāḷhagilāno.
Atha kho anāthapiṇḍiko gahapati aññataraṁ purisaṁ āmantesi ehi
tvaṁ bho <note n="1">Ma. Yu. ambho.</note> purisa yena bhagavā tenupasaṅkama upasaṅkamitvā mama
vacanena bhagavato pāde sirasā vandāhi evañca vadehi anāthapiṇḍiko
bhante gahapati ābādhiko dukkhito bāḷhagilāno so
bhagavato pāde sirasā vandatīti yena cāyasmā sārīputto
tenupasaṅkama upasaṅkamitvā mama vacanena āyasmato sārīputtassa
pāde sirasā vandāhi evañca vadehi anāthapiṇḍiko bhante gahapati
ābādhiko dukkhito bāḷhagilāno so āyasmato sārīputtassa
pāde sirasā vandatīti evañca vadehi sādhu kira bhante āyasmā
sārīputto yena anāthapiṇḍikassa gahapatissa nivesanaṁ tenupasaṅkamatu
anukampaṁ upādāyāti. Evambhanteti kho so puriso
anāthapiṇḍikassa gahapatissa paṭissutvā yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi.
<pb n="3.465"/>
<p n="721"/>Ekamantaṁ nisinno kho so puriso bhagavantaṁ etadavoca
anāthapiṇḍiko bhante gahapati ābādhiko dukkhito bāḷhagilāno
so bhagavato pāde sirasā vandatīti yena cāyasmā sārīputto
tenupasaṅkami upasaṅkamitvā āyasmantaṁ sārīputtaṁ abhivādetvā
ekamantaṁ nisīdi. Ekamantaṁ nisinno kho so puriso āyasmantaṁ
sārīputtaṁ etadavoca anāthapiṇḍiko bhante gahapati ābādhiko
dukkhito bāḷhagilāno so āyasmato sārīputtassa pāde sirasā
vandati evañca vadeti sādhu kira bhante āyasmā sārīputto
yena anāthapiṇḍikassa gahapatissa nivesanaṁ tenupasaṅkamatu anukampaṁ
upādāyāti. Adhivāsesi kho āyasmā sārīputto tuṇhībhāvena.
Atha kho <pb ed="P" n="3.259" set="M"/>āyasmā sārīputto nivāsetvā pattacīvaraṁ ādāya āyasmatā
ānandena pacchāsamaṇena yena anāthapiṇḍikassa gahapatissa nivesanaṁ
tenupasaṅkami upasaṅkamitvā paññatte āsane nisīdi.
<p n="722"/>Nisajja kho āyasmā sārīputto anāthapiṇḍikaṁ gahapatiṁ
etadavoca kacci te gahapati khamanīyaṁ kacci yāpanīyaṁ kacci <note n="1">Ma. etthantare teti dissati.</note> dukkhā
vedanā paṭikkamanti no abhikkamanti paṭikkamo sānaṁ paññāyati
no abhikkamoti. Na me bhante sārīputta khamanīyaṁ na yāpanīyaṁ bāḷhā
me dukkhā vedanā abhikkamanti no paṭikkamanti abhikkamo sānaṁ
paññāyati no paṭikkamoti.
<p n="723"/>Seyyathāpi bhante sārīputta balavā puriso tiṇhena
<pb n="3.466"/>
Sikharena muddhānaṁ <note n="1">Ma. muddhani ūhananti.</note> abhimattheyya evameva kho me bhante sārīputta
adhimattā vātā muddhānaṁ <note n="1">Ma. muddhani ūhananti.</note> ohananti <note n="2">Ma. muddhani ūhananti.</note> na me bhante sārīputta
khamanīyaṁ na yāpanīyaṁ bāḷhā me dukkhā vedanā abhikkamanti no
paṭikkamanti abhikkamo sānaṁ paññāyati no paṭikkamoti.
<p n="724"/>Seyyathāpi bhante sārīputta balavā puriso daḷhena
varattakkhaṇḍena sīse sīsaveṭṭhanaṁ dadeyya evameva kho me bhante
sārīputta adhimattā vātā sīsaṁ parikantanti na me bhante khamanīyaṁ
na yāpanīyaṁ bāḷhā me dukkhā vedanā abhikkamanti no paṭikkamanti
abhikkamo sānaṁ paññāyati no paṭikkamoti.
<p n="725"/>Seyyathāpi bhante sārīputta dakkho goghātako vā
goghātakantevāsī vā tiṇhena govikantanena kucchiṁ parikanteyya
evameva kho me bhante sārīputta adhimattā vātā kucchiṁ parikantanti
na me bhante sārīputta khamanīyaṁ na yāpanīyaṁ bāḷhā me dukkhā vedanā
abhikkamanti no paṭikkamanti abhikkamo sānaṁ paññāyati no
paṭikkamoti.
<p n="726"/>Seyyathāpi bhante sārīputta dve balavanto purisā
dubbalataraṁ purisaṁ nānābāhāsu gahetvā aṅgārakāsuyā
santāpeyyuṁ samparitāpeyyuṁ evameva kho me bhante sārīputta
adhimatto kāyasmiṁ ḍāho na me bhante sārīputta khamanīyaṁ na
yāpanīyaṁ bāḷhā me dukkhā vedanā abhikkamanti no paṭikkamanti
<pb n="3.467"/>
Abhikkamo sānaṁ paññāyati no paṭikkamoti.
<p n="727"/>Tasmātiha te gahapati evaṁ sikkhitabbaṁ na cakkhuṁ
upādiyissāmi na ca me cakkhunissitaṁ viññāṇaṁ bhavissatīti evañhi
te gahapati sikkhitabbaṁ. Tasmātiha te gahapati evaṁ sikkhitabbaṁ
na sotaṁ upādiyissāmi na ca me sotanissitaṁ viññāṇaṁ bhavissatīti
evañhi te gahapati sikkhitabbaṁ. Tasmātiha te gahapati evaṁ
sikkhitabbaṁ na ghānaṁ upādiyissāmi na ca me ghānanissitaṁ
viññāṇaṁ bhavissatīti evañhi te gahapati sikkhitabbaṁ. Tasmātiha
te gahapati evaṁ sikkhitabbaṁ na jivhaṁ upādiyissāmi na ca me
jivhānissitaṁ viññāṇaṁ bhavissatīti evañhi te gahapati sikkhitabbaṁ.
Tasmātiha te gahapati evaṁ sikkhitabbaṁ na kāyaṁ upādiyissāmi
na ca me kāyanissitaṁ viññāṇaṁ bhavissatīti evañhi te gahapati
sikkhitabbaṁ. Tasmātiha te gahapati evaṁ sikkhitabbaṁ na manaṁ
upādiyissāmi na ca me manonissitaṁ viññāṇaṁ bhavissatīti evañhi
te gahapati sikkhitabbaṁ.
<p n="728"/>Tasmātiha te gahapati evaṁ sikkhitabbaṁ na rūpaṁ
upādiyissāmi na ca me rūpanissitaṁ viññāṇaṁ bhavissatīti evañhi
te gahapati sikkhitabbaṁ. Tasmātiha te gahapati evaṁ sikkhitabbaṁ
na saddaṁ upādiyissāmi ... Na gandhaṁ upādiyissāmi ... Na rasaṁ
upādiyissāmi ... Na phoṭṭhabbaṁ upādiyissāmi ... Na dhammaṁ upādiyissāmi
<pb n="3.468"/>
Na ca me dhammanissitaṁ viññāṇaṁ bhavissatīti evañhi te gahapati
sikkhitabbaṁ.
<p n="729"/>Tasmātiha te gahapati evaṁ sikkhitabbaṁ na cakkhuviññāṇaṁ
upādiyissāmi na ca me cakkhuviññāṇanissitaṁ viññāṇaṁ bhavissatīti
evañhi te gahapati sikkhitabbaṁ. Tasmātiha te gahapati evaṁ
sikkhitabbaṁ na sotaviññāṇaṁ upādiyissāmi ... Na ghānaviññāṇaṁ
upādiyissāmi ... Na jivhāviññāṇaṁ upādiyissāmi ... Na kāyaviññāṇaṁ
upādiyissāmi ... Na manoviññāṇaṁ upādiyissāmi na
ca me manoviññāṇanissitaṁ viññāṇaṁ bhavissatīti evañhi te
gahapati sikkhitabbaṁ.
<p n="730"/>Tasmātiha te gahapati evaṁ sikkhitabbaṁ na cakkhusamphassaṁ
upādiyissāmi na ca me cakkhusamphassanissitaṁ viññāṇaṁ bhavissatīti
evañhi te gahapati sikkhitabbaṁ. Tasmātiha te gahapati evaṁ
sikkhitabbaṁ na sotasamphassaṁ upādiyissāmi ... Na ghānasamphassaṁ
upādiyissāmi ... Na jivhāsamphassaṁ upādiyissāmi ... Na kāyasamphassaṁ
upādiyissāmi ... Na manosamphassaṁ upādiyissāmi na ca me manosamphassanissitaṁ
viññāṇaṁ bhavissatīti evañhi te gahapati sikkhitabbaṁ.
<p n="731"/>Tasmātiha te gahapati evaṁ sikkhitabbaṁ na
cakkhusamphassajaṁ vedanaṁ upādiyissāmi na ca me cakkhusamphassajavedanānissitaṁ
viññāṇaṁ bhavissatīti evañhi te gahapati sikkhitabbaṁ. Tasmātiha
<pb n="3.469"/>
Te gahapati evaṁ sikkhitabbaṁ na sotasamphassajaṁ vedanaṁ
upādiyissāmi ... Na ghānasamphassajaṁ vedanaṁ upādiyissāmi ... Na
jivhāsamphassajaṁ vedanaṁ upādiyissāmi ... Na kāyasamphassajaṁ vedanaṁ
upādiyissāmi ... Na manosamphassajaṁ vedanaṁ upādiyissāmi na ca
me manosamphassajavedanānissitaṁ viññāṇaṁ bhavissatīti evañhi
te gahapati sikkhitabbaṁ.
<p n="732"/>Tasmātiha te gahapati evaṁ sikkhitabbaṁ na paṭhavīdhātuṁ
upādiyissāmi na ca me paṭhavīdhātunissitaṁ viññāṇaṁ bhavissatīti
evañhi te gahapati sikkhitabbaṁ. Tasmātiha te gahapati evaṁ
sikkhitabbaṁ na āpodhātuṁ upādiyissāmi ... Na tejodhātuṁ upādiyissāmi ...
Na vāyodhātuṁ upādiyissāmi ... Na ākāsadhātuṁ upādiyissāmi ...
Na viññāṇadhātuṁ upādiyissāmi na ca me viññāṇadhātunissitaṁ
viññāṇaṁ bhavissatīti evañhi te gahapati sikkhitabbaṁ.
<p n="733"/>Tasmātiha te gahapati evaṁ sikkhitabbaṁ na rūpaṁ
upādiyissāmi na ca me rūpanissitaṁ viññāṇaṁ bhavissatīti evañhi
te gahapati sikkhitabbaṁ. Tasmātiha te gahapati evaṁ sikkhitabbaṁ na
vedanaṁ upādiyissāmi ... Na saññaṁ upādiyissāmi ... Na saṅkhāre
upādiyissāmi ... Na viññāṇaṁ upādiyissāmi na ca me viññāṇanissitaṁ
viññāṇaṁ bhavissatīti evañhi te gahapati sikkhitabbaṁ.
<p n="734"/>Tasmātiha te gahapati evaṁ sikkhitabbaṁ na ākāsānañcāyatanaṁ
<pb n="3.470"/>
Upādiyissāmi na ca me ākāsānañcāyatananissitaṁ
viññāṇaṁ bhavissatīti <pb ed="P" n="3.261" set="M"/>evañhi te gahapati sikkhitabbaṁ. Tasmātiha te
gahapati evaṁ sikkhitabbaṁ na viññāṇañcāyatanaṁ upādiyissāmi ...
Na ākiñcaññāyatanaṁ upādiyissāmi ... Na nevasaññānāsaññāyatanaṁ
upādiyissāmi na ca me nevasaññānāsaññāyatananissitaṁ viññāṇaṁ
bhavissatīti evañhi te gahapati sikkhitabbaṁ.
<p n="735"/>Tasmātiha te gahapati evaṁ sikkhitabbaṁ na idhalokaṁ
upādiyissāmi na ca me idhalokanissitaṁ viññāṇaṁ bhavissatīti
evañhi te gahapati sikkhitabbaṁ. Tasmātiha te gahapati evaṁ
sikkhitabbaṁ na paralokaṁ upādiyissāmi na ca me paralokanissitaṁ
viññāṇaṁ bhavissatīti evañhi te gahapati sikkhitabbaṁ.
<p n="736"/>Tasmātiha te gahapati evaṁ sikkhitabbaṁ yampi <note n="1">Yu. yampidaṁ.</note> me diṭṭhaṁ
sutaṁ mutaṁ viññātaṁ <note n="2">Ma. etthantare pattaṁ anucaritanti dissanti. </note> pariyesitaṁ anuvicaritaṁ <note n="3">Ma. etthantare pattaṁ anucaritanti dissanti. </note> manasā tampi na
upādiyissāmi na ca me tannissitaṁ viññāṇaṁ bhavissatīti
evañhi te gahapati sikkhitabbanti.
<p n="737"/>Evaṁ vutte anāthapiṇḍiko gahapati parodi assūni
pavattesi. Atha kho āyasmā ānando anāthapiṇḍikaṁ gahapatiṁ
etadavoca oleyyāsi <note n="4">Po. Ma. Yu. oliyasi.</note> kho tvaṁ gahapati saṁsīdi <note n="5">Ma. saṁsīdasi.</note> kho tvaṁ gahapatīti.
Nāhaṁ bhante ānanda oleyyāmi <note n="6">Ma. oliyāmi. </note> na <note n="7">Ma. etthantare pisaddo atthi.</note> saṁsīdāmi apica me dīgharattaṁ
satthā payirupāsito manobhāvanīyā ca bhikkhū na <note n="8">Ma. casaddo atthi.</note> me evarūpī
<pb n="3.471"/>
Dhammikathā sutapubbāti. Na kho gahapati gihīnaṁ odātavasanānaṁ
evarūpī dhammikathā paṭibhāti pabbajitānaṁ <note n="1">Ma. Yu. khosaddo atthi.</note> gahapati evarūpī dhammikathā
paṭibhātīti. Tenahi bhante sārīputta gihīnaṁpi odātavasanānaṁ evarūpī
dhammikathā paṭibhātu santi hi bhante kulaputtā apparajakkhajātikā
assavanatā dhammassa parihāyanti bhavissanti dhammassa aññātāroti.
Atha kho āyasmā ca sārīputto āyasmā ca ānando anāthapiṇḍikaṁ
gahapatiṁ iminā ovādena ovaditvā <pb ed="P" n="3.262" set="M"/>uṭṭhāyāsanā pakkamiṁsu.
<p n="738"/>Atha kho anāthapiṇḍiko gahapati acirapakkante āyasmante
ca sārīputte āyasmante ca ānande <note n="2">Yu. kāyassa bhedā parammaraṇā tusitaṁ kāyaṁ upapajjīti. </note> kālamakāsi tusitaṁ kāyaṁ
upapajjīti. Atha kho anāthapiṇḍiko devaputto abhikkantāya
rattiyā abhikkantavaṇṇo kevalakappa jetavanaṁ obhāsetvā yena
bhagavā tenupasaṅkami upasaṅkamitvā bhagavantaṁ abhivādetvā ekamantaṁ
aṭṭhāsi. Ekamantaṁ ṭhito kho anāthapiṇḍiko devaputto bhagavantaṁ
gāthāhi ajjhabhāsi
idaṁ hitaṁ jetavanaṁ isisaṅghanisevitaṁ
āvutthaṁ dhammarājena pītisañjananaṁ mama
kammaṁ vijjā ca dhammā <note n="3">Po. Ma. Yu. dhammo.</note> ca sīlaṁ jīvitamuttamaṁ
etena maccā sujjhanti na gottena na dhanena vā
tasmā hi paṇḍito poso sampassaṁ atthamattano
yoniso vicine dhammaṁ evaṁ tattha visujjhati
<pb n="3.472"/>
Sārīputtova paññāya sīlena upasamena ca
yo hi <note n="1">Po. Ma. pi.</note> pāragato bhikkhu etāvaparamo siyāti.
Idamavoca anāthapiṇḍiko devaputto. Samanuñño satthā ahosi.
Atha kho anāthapiṇḍiko devaputto samanuñño me satthāti
bhagavantaṁ abhivādetvā padakkhiṇaṁ katvā tatthevantaradhāyi.
<p n="739"/>Atha kho bhagavā tassā rattiyā accayena bhikkhū
āmantesi imaṁ bhikkhave rattiṁ aññataro devaputto abhikkantāya
rattiyā abhikkantavaṇṇo kevalakappaṁ jetavanaṁ obhāsetvā yenāhaṁ
tenupasaṅkami upasaṅkamitvā maṁ abhivādetvā ekamantaṁ aṭṭhāsi.
Ekamantaṁ ṭhito kho so devaputto maṁ imāhi gāthāhi ajjhabhāsi
idaṁ hitaṁ jetavanaṁ isasaṅghanisevitaṁ
āvutthaṁ dhammarājena pītisañjananaṁ mama
kammaṁ vijjā ca dhammā <note n="2">Po. Ma. Yu. dhammo.</note> ca sīlaṁ jīvitamuttamaṁ
etena maccā sujjhanti na gottena na dhanena vā
tasmā hi paṇḍito poso sampassaṁ atthamattano
yoniso vicine dhammaṁ evaṁ tattha visujjhati
sārīputtova paññāya sīlena upasamena ca
yo hi <note n="3">Po. Ma. pi.</note> pāragato bhikkhu etāvaparamo siyāti.
Idamavoca bhikkhave so devaputto samanuñño me satthāti maṁ
abhivādetvā padakkhiṇaṁ katvā tatthevantaradhāyīti.
<pb n="3.473"/>
<p n="740"/>Evaṁ vutte āyasmā ānando bhagavantaṁ etadavoca
so hi nūna so bhante anāthapiṇḍiko devaputto bhavissati
anāthapiṇḍiko bhante gahapati āyasmante sārīputte
abhippasanno <note n="1">Sī. Yu. aveccappasanno.</note> ahosīti. Sādhu sādhu ānanda yāvatakaṁ kho ānanda
takkāya pattabbaṁ anuppattaṁ <note n="2">Po. Ma. etthantare tanti dissati. </note> tayā anāthapiṇḍiko so <note n="3">Ma. Yu. etathantare ānandāti atthi.</note> devaputto
naññoti <note n="4">Po. Ma. naññoti na dissati.</note>.
Idamavoca bhagavā attamano āyasmā ānando bhagavato
bhāsitaṁ abhinandīti.
Anāthapiṇḍikovādasuttaṁ niṭṭhitaṁ paṭhamaṁ.
</xml>