<xml src="m69.xml">
<pgroup id="m69"/>
<readunit id="m69">9. goliyānisuttaṃ</readunit>
<pb n="2.214"/>
Golissānisuttaṁ <pb ed="P" n="1.469" set="M"/>
<p n="203"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Tena kho pana samayena golissāni
nāma bhikkhu āraññako <note n="1">Po. āraññiko.</note> padarasamācāro saṅghamajjhe osaṭo hoti
kenacideva karaṇīyena.
<p n="204"/>Tatra kho āyasmā sārīputto golissāniṁ nāma
bhikkhuṁ ārabbha bhikkhū āmantesi āraññakenāvuso bhikkhunā
saṅghagatena saṅghe viharantena sabrahmacārīsu sagāravena bhavitabbaṁ
sappatissena. Sace āvuso āraññako bhikkhu saṅghagato saṅghe
viharanto sabrahmacārīsu agāravo hoti appatisso tassa bhavanti
vattāro kimpanimassāyasmato āraññakassa ekassāraññe
serivihārena yo ayamāyasmā sabrahmacārīsu agāravo hoti appatissoti
tassa <note n="2">Yu. agāravo appatissotissa.</note> bhavanti vattāro tasmā āraññakena bhikkhunā
saṅghagatena saṅghe viharantena sabrahmacārīsu sagāravena bhavitabbaṁ
sappatissena.
<p n="205"/>Āraññakenāvuso bhikkhunā saṅghagatena saṅghe viharantena
āsanakusalena bhavitabbaṁ iti there ca bhikkhū nānupajajja nisīdissāmi
nave ca bhikkhū na āsanena paṭibāhissāmīti. Sace āvuso
<pb n="2.215"/>
Āraññako bhikkhu saṅghagato saṅghe viharanto na āsanakusalo
hoti tassa bhavanti vattāro kimpanimassāyasmato āraññakassa
ekassāraññe serivihārena yo ayamāyasmā <note n="1">ito paraṁ āsanakusalo na hotīti vacanaṁ marammapotthake dissati.</note> abhisamācārikampi
dhammaṁ na jānātīti tassa <note n="2">Yu. jānātītissa. </note> bhavanti vattāro tasmā āraññakena
bhikkhunā saṅghagatena saṅghe viharantena āsanakusalena bhavitabbaṁ <note n="3">ito paraṁ abhisamācārikopi dhammo jānitabbo sace āvuso āraññako bhikkhu ...  abhisamācārikampi dhammaṁ na jānāti tassa bhavanti vattāro kimpanimassāyasmato ... na  jānātīti tassa bhavanti vattāro tasmā āraññakena bhikkhunā ... abhisamācāro dhammo  jānitabboti vacanaṁ marammapotthake dissati.</note>.
<p n="206"/>Āraññakenāvuso bhikkhunā saṅghagatena saṅghe viharantena
nātikālena gāmo pavisitabbo na <note n="4">Po. nātidivā.</note> divā paṭikkamitabbaṁ sace
āvuso āraññako bhikkhu saṅghagato saṅghe viharanto atikālena
gāmaṁ pavisati divā paṭikkamatīti <note n="5">Ma. itisaddo  natthi.</note> tassa bhavanti vattāro kimpanimassāyasmato
āraññakassa ekassāraññe serivihārena yo
ayamāyasmā atikālena gāmaṁ pavisati divā paṭikkamatīti tassa <note n="6"><pb ed="P" n="1.470" set="M"/>Yu. paṭikkamatītissa.</note>
bhavanti vattāro tasmā āraññakena bhikkhunā saṅghagatena saṅghe
viharantena nātikālena gāmo pavisitabbo na <note n="7">Po. nātidivā.</note> divā paṭikkamitabbaṁ.
<p n="207"/>Āraññakenāvuso bhikkhunā saṅghagatena saṅghe viharantena
<pb n="2.216"/>
Na purebhattaṁ pacchābhattaṁ kulesu cārittaṁ āpajjitabbaṁ. Sace
āvuso āraññako bhikkhu saṅghagato saṅghe viharanto purebhattaṁ
pacchābhattaṁ kulesu cārittaṁ āpajjati tassa bhavanti vattāro
ayannūnimassāyasmato <note n="1">Po. kimpanimassāyasmato.</note> āraññakassa ekassāraññe serivihārena
viharato vikāle cariyā bahulīkatā tamenaṁ saṅghagatampi samudācaratīti
tassa <note n="2">Yu. samudācaratītissa.</note> bhavanti vattāro tasmā āraññakena bhikkhunā saṅghagatena
saṅghe viharantena na purebhattaṁ pacchābhattaṁ kulesu cārittaṁ
āpajjitabbaṁ.
<p n="208"/>Āraññakenāvuso bhikkhunā saṅghagatena saṅghe viharantena
anuddhatena bhavitabbaṁ acapalena. Sace āvuso āraññako bhikkhu
saṅghagato saṅghe viharanto uddhato hoti capalo tassa bhavanti
vattāro idannūnimassāyasmato <note n="1">Po. kimpanimassāyasmato.</note> āraññakassa ekassāraññe
serivihārena viharato uddhaccaṁ cāpalyaṁ bahulīkataṁ tamenaṁ saṅghagataṁpi
samudācaratīti tassa <note n="2">Yu. samudācaratītissa.</note> bhavanti vattāro tasmā āraññakena bhikkhunā
saṅghagatena saṅghe viharantena anuddhatena bhavitabbaṁ acapalena.
<p n="209"/>Āraññakenāvuso bhikkhunā saṅghagatena saṅghe viharantena
amukharena bhavitabbaṁ avikiṇṇavācena. Sace āvuso āraññako
bhikkhu saṅghagato saṅghe viharanto mukharo hoti vikiṇṇavāco
tassa bhavanti vattāro kimpanimassāyasmato āraññakassa ekassāraññe
serivihārena yo ayamāyasmā mukharo vikiṇṇavācoti tassa <note n="3">Yu. vikiṇṇavācotissa.</note>
<pb n="2.217"/>
Bhavanti vattāro tasmā āraññakena bhikkhunā saṅghagatena saṅghe
viharantena amukharena bhavitabbaṁ avikiṇṇavācena.
<p n="210"/>Āraññakenāvuso bhikkhunā saṅghagatena saṅghe viharantena
suvacena bhavitabbaṁ kalyāṇamittena. Sace āvuso āraññako
bhikkhu saṅghagato saṅghe viharanto dubbaco hoti pāpamitto tassa
bhavanti vattāro kimpanimassāyasmato āraññakassa ekassāraññe
serivihārena yo ayamāyasmā dubbaco pāpamittoti tassa bhavanti
vattāro tasmā āraññakena bhikkhunā saṅghagatena saṅghe viharantena
suvacena bhavitabbaṁ kalyāṇamittena.
<p n="211"/>Āraññakenāvuso bhikkhunā indriyesu guttadvārena
bhavitabbaṁ. Sace āvuso āraññako bhikkhu indriyesu guttadvāro
na hoti <note n="1">Yu. aguttadvāro hoti.</note> tassa <pb ed="P" n="1.471" set="M"/>bhavanti vattāro kimpanimassāyasmato āraññakassa
ekassāraññe serivihārena yo ayamāyasmā indriyesu guttadvāro
na hotīti tassa <note n="2">Yu. aguttadvārotissa.</note> bhavanti vattāro tasmā āraññakena
bhikkhunā indriyesu guttadvārena bhavitabbaṁ.
<p n="212"/>Āraññakenāvuso bhikkhunā bhojane mattaññunā bhavitabbaṁ.
Sace āvuso <note n="3">Ma. āvusoti natthi. </note> āraññako bhikkhu bhojane amattaññū hoti
tassa bhavanti vattāro kimpanimassāyasmato āraññakassa ekassāraññe
serivihārena yo ayamāyasmā bhojane amattaññū <note n="4">Ma. amattaññūti.</note> hotīti
tassa <note n="5">Yu. amattaññatissa.</note> bhavanti vattāro tasmā āraññakena bhikkhunā bhojane
<pb n="2.218"/>
Mattaññunā bhavitabbaṁ.
<p n="213"/>Āraññakenāvuso bhikkhunā jāgariyaṁ anuyuttena bhavitabbaṁ.
Sace āvuso āraññako bhikkhu jāgariyaṁ ananuyutto
hoti tassa bhavanti vattāro kimpanimassāyasmato āraññakassa
ekassāraññe serivihārena yo ayamāyasmā jāgariyaṁ ananuyutto
hotīti <note n="1">Yu. ananuyuttotissa.</note> tassa bhavanti vattāro tasmā āraññakena bhikkhunā
jāgariyaṁ anuyuttena bhavitabbaṁ.
<p n="214"/>Āraññakenāvuso bhikkhunā āraddhaviriyena bhavitabbaṁ.
Sace āvuso āraññako bhikkhu kusīto hoti tassa bhavanti
vattāro kimpanimassāyasmato āraññakassa ekassāraññe
serivihārena yo ayamāyasmā kusīto <note n="2">Ma. kusitoti. Yu. kusītotissa.</note> hotīti tassa bhavanti vattāro
tasmā āraññakena bhikkhunā āraddhaviriyena bhavitabbaṁ.
<p n="215"/>Āraññakenāvuso bhikkhunā upaṭṭhitasatinā bhavitabbaṁ.
Sace āvuso āraññako bhikkhu muṭṭhassatī hoti tassa bhavanti
vattāro kimpanimassāyasmato āraññakassa ekassāraññe
serivihārena yo ayamāyasmā muṭṭhassatīti tassa bhavanti vattāro
tasmā āraññakena bhikkhunā upaṭṭhitasatinā bhavitabbaṁ.
<p n="216"/>Āraññakenāvuso bhikkhunā samāhitena bhavitabbaṁ.
Sace āvuso āraññako bhikkhu asamāhito hoti tassa bhavanti
vattāro kimpanimassāyasmato āraññakassa ekassāraññe
<pb n="2.219"/>
Serivihārena yo ayamāyasmā asamāhitoti tassa <note n="1">Yu. asamāhitotissa.</note> bhavanti vattāro
tasmā āraññakena bhikkhunā samāhitena bhavitabbaṁ.
<p n="217"/>Āraññakenāvuso bhikkhunā paññavatā bhavitabbaṁ.
Sace āvuso āraññako bhikkhu duppañño hoti tassa bhavanti
vattāro kimpanimassāyasmato āraññakassa ekassāraññe
serivihārena yo ayamāyasmā duppaññoti tassa <note n="2">Yu. duppaññotissa.</note> bhavanti vattāro
tasmā āraññakena bhikkhunā paññavatā bhavitabbaṁ.
<p n="218"/>Āraññakenāvuso bhikkhunā abhidhamme abhivinaye yogo
karaṇīyo. Santāvuso āraññakaṁ bhikkhuṁ abhidhamme abhivinaye
pañhaṁ pucchitāro. Sace āvuso āraññako bhikkhu abhidhamme
abhivinaye pañhaṁ puṭṭho na sampāyati tassa bhavanti vattāro
kimpanimassāyasmato āraññakassa ekassāraññe serivihārena yo
ayamāyasmā abhidhamme abhivinaye pañhaṁ puṭṭho na sampāyatīti
tassa <note n="3">Yu. sampāyatītissa. </note> bhavanti vattāro tasmā āraññakena bhikkhunā abhidhamme
abhivinaye yogo karaṇīyo.
<p n="219"/>Āraññakenāvuso bhikkhunā ye te santā vimokkhā
atikkamma rūpe āruppā tattha yogo karaṇīyo. Santāvuso
āraññakaṁ bhikkhuṁ ye te santā vimokkhā atikkamma rūpe āruppā
tattha <note n="4">Po. Ma. Yu. pañhaṁ.</note> pucchitāro. Sace āvuso āraññako bhikkhu ye te santā
vimokkhā atikkamma rūpe āruppā tattha pañhaṁ puṭṭho na sampāyati
<pb n="2.220"/>
Tassa <note n="1">Yu. sampāyatissa.</note> bhavanti vattāro kimpanimassāyasmato āraññakassa ekassāraññe
serivihārena yo ayamāyasmā ye te santā vimokkhā
atikkamma rūpe āruppā tattha pañhaṁ puṭṭho na sampāyatīti
tassa <note n="2">Yu. sampāyatītissa.</note> bhavanti vattāro tasmā āraññakena bhikkhunā ye te santā
vimokkhā atikkamma rūpe āruppā tattha yogo karaṇīyo.
<p n="220"/>Āraññakenāvuso bhikkhunā uttarimanussadhamme yogo
karaṇīyo. Santāvuso āraññakaṁ bhikkhuṁ uttarimanussadhamme pañhaṁ
pucchitāro. Sace āvuso āraññako bhikkhu uttarimanussadhamme
pañhaṁ puṭṭho na sampāyati tassa <note n="3">Yu. sampāyatissa.</note> bhavanti vattāro kimpanimassāyasmato
āraññakassa ekassāraññe serivihārena yo ayamāyasmā
yassatthāya pabbajito tamatthaṁ <note n="4">Yu. taṁpatthaṁ. </note> na jānātīti tassa <note n="5">Yu. jānātītissa.</note> bhavanti vattāro
tasmā āraññakena bhikkhunā uttarimanussadhamme yogo karaṇīyoti.
<p n="221"/>Evaṁ vutte āyasmā mahāmoggallāno āyasmantaṁ
sārīputtaṁ etadavoca āraññakeneva nu kho āvuso <pb ed="P" n="1.473" set="M"/>sārīputta
bhikkhunā ime dhammā samādāya vattitabbā udāhu gāmantavihārināpīti <note n="6">Ma. itisaddo natthi.</note>.
Āraññakenapi kho āvuso moggallāna bhikkhunā ime
dhammā samādāya vattitabbā pageva gāmantavihārināti.
Golissānisuttaṁ niṭṭhitaṁ navamaṁ.
</xml>