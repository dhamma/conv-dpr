<xml src="a5-3.xml">
<readunit id="a5-3">3. pañcaṅgikavaggo</readunit>
<p rend="subhead" sid="1">1, paṭhamāgāravasuttaṃ</p>
Pañcaṅgikavaggo tatiyo
<p n="21"/>So vata bhikkhave bhikkhu agāravo appatisso asabhāgavuttiko
sabrahmacārīsu ābhisamācārikaṁ dhammaṁ paripūressatīti netaṁ ṭhānaṁ
vijjati ābhisamācārikaṁ <pb ed="P" n="3.15" set="A"/>dhammaṁ aparipūretvā sekhaṁ dhammaṁ paripūressatīti
netaṁ ṭhānaṁ vijjati sekhaṁ dhammaṁ aparipūretvā sīlāni paripūressatīti
<pb n="5.16"/>
Netaṁ ṭhānaṁ vijjati sīlāni aparipūretvā sammādiṭṭhiṁ paripūressatīti
netaṁ ṭhānaṁ vijjati sammādiṭṭhiṁ aparipūretvā sammāsamādhiṁ
paripūressatīti netaṁ ṭhānaṁ vijjati so vata bhikkhave bhikkhu sagāravo
sappatisso sabhāgavuttiko sabrahmacārīsu ābhisamācārikaṁ dhammaṁ
paripūressatīti ṭhānametaṁ vijjati ābhisamācārikaṁ dhammaṁ paripūretvā
sekhaṁ dhammaṁ paripūressatīti ṭhānametaṁ vijjati sekhaṁ dhammaṁ paripūretvā
sīlāni paripūressatīti ṭhānametaṁ vijjati sīlāni paripūretvā
sammādiṭṭhiṁ paripūressatīti ṭhānametaṁ vijjati sammādiṭṭhiṁ paripūretvā
sammāsamādhiṁ paripūressatīti ṭhānametaṁ vijjatīti.
<p rend="subhead" sid="2">2, dutiyāgāravasuttaṃ</p>
<p n="22"/>So vata bhikkhave bhikkhu agāravo appatisso asabhāgavuttiko
sabrahmacārīsu ābhisamācārikaṁ dhammaṁ paripūressatīti netaṁ ṭhānaṁ
vijjati ābhisamācārikaṁ dhammaṁ aparipūretvā sekhaṁ dhammaṁ paripūressatīti
netaṁ ṭhānaṁ vijjati sekhaṁ dhammaṁ aparipūretvā sīlakkhandhaṁ paripūressatīti
netaṁ ṭhānaṁ vijjati sīlakkhandhaṁ aparipūretvā samādhikkhandhaṁ paripūressatīti
netaṁ ṭhānaṁ vijjati samādhikkhandhaṁ aparipūretvā paññākkhandhaṁ
paripūressatīti netaṁ ṭhānaṁ vijjati so vata bhikkhave bhikkhu sagāravo
sappatisso sabhāgavuttiko sabrahmacārīsu ābhisamācārikaṁ dhammaṁ
paripūressatīti ṭhānametaṁ vijjati ābhisamācārikaṁ dhammaṁ paripūretvā sekhaṁ
dhammaṁ paripūressatīti ṭhānametaṁ vijjati sekhaṁ dhammaṁ paripūretvā
sīlakkhandhaṁ paripūressatīti <pb ed="P" n="3.16" set="A"/>ṭhānametaṁ vijjati sīlakkhandhaṁ paripūretvā
<pb n="5.17"/>
Samādhikkhandhaṁ paripūressatīti ṭhānametaṁ vijjati samādhikkhandhaṁ paripūretvā
paññākkhandhaṁ paripūressatīti ṭhānametaṁ vijjatīti.
<p rend="subhead" sid="3">3, upakkilesasuttaṃ</p>
<p n="23"/>Pañcime bhikkhave jātarūpassa upakkilesā yehi upakkilesehi
upakkiliṭṭhaṁ jātarūpaṁ na ceva mudu hoti na kammaniyaṁ na
ca pabhassaraṁ pabhaṅgu ca na ca sammāupeti kammāya katame pañca
ayo lohaṁ tipu sīsaṁ sajjhaṁ ime kho bhikkhave pañca jātarūpassa
upakkilesā yehi upakkilesehi upakkiliṭṭhaṁ jātarūpaṁ na ceva mudu
hoti na ca kammaniyaṁ na ca pabhassaraṁ pabhaṅgu ca na ca sammāupeti
kammāya yato ca kho bhikkhave jātarūpaṁ imehi pañcahi upakkilesehi
vimuttaṁ <note n="1">Sī. vippamuttaṁ.</note> hoti taṁ hoti jātarūpaṁ mudu ca kammaniyaṁ ca pabhassaraṁ ca
na ca pabhaṅgu sammāupeti kammāya yassa kassaci <note n="2">Ma. sabbattha vāresu yassā yassā ca. Po. yassa yassa ca. </note> pilandhanavikatiyā ākaṅkhati
yadi muddikāya yadi kuṇḍalāya yadi gīveyyakena <note n="3">Ma. gīveyyakāya.</note> yadi suvaṇṇamālāya
tañcassa atthaṁ anubhoti evameva kho bhikkhave pañcime
cittassa upakkilesā yehi upakkilesehi upakkiliṭṭhaṁ cittaṁ na
ceva mudu hoti na ca kammaniyaṁ na ca pabhassaraṁ pabhaṅgu ca na ca
sammāsamādhiyati āsavānaṁ khayāya katame pañca kāmacchando
byāpādo thīnamiddhaṁ uddhaccakukkuccaṁ vicikicchā ime kho bhikkhave
pañca cittassa upakkilesā yehi upakkilesehi upakkiliṭṭhaṁ cittaṁ
na ceva mudu hoti na ca kammaniyaṁ na ca pabhassaraṁ pabhaṅgu ca na ca
<pb n="5.18"/>
Sammāsamādhiyati āsavānaṁ khayāya yato ca kho bhikkhave cittaṁ
imehi pañcahi upakkilesehi vimuttaṁ hoti taṁ hoti cittaṁ mudu
ca <pb ed="P" n="3.17" set="A"/>kammaniyaṁ ca pabhassaraṁ ca na ca pabhaṅgu sammāsamādhiyati āsavānaṁ khayāya
yassa yassa ca abhiññāsacchikaraṇīyassa dhammassa cittaṁ abhininnāmeti
abhiññāsacchikiriyāya tatra tatreva sakkhibhabbataṁ pāpuṇāti sati sati
āyatane so sace ākaṅkhati anekavihitaṁ iddhividhaṁ paccanubhaveyyaṁ
ekopi hutvā bahudhā assaṁ bahudhāpi hutvā eko assaṁ āvibhāvaṁ
tirobhāvaṁ tirokuḍḍaṁ tiropākāraṁ tiropabbataṁ asajjamāno gaccheyyaṁ
seyyathāpi ākāse paṭhaviyāpi ummujjanimujjaṁ kareyyaṁ seyyathāpi
udake udakepi abhijjamāne gaccheyyaṁ seyyathāpi paṭhaviyā ākāsepi
pallaṅkena kameyyaṁ seyyathāpi pakkhī sakuṇo imepi candimasuriye
evaṁmahiddhike evaṁmahānubhāve pāṇinā parāmaseyyaṁ parimajjeyyaṁ
yāva brahmalokāpi kāyena vasaṁ vatteyyanti tatra tatreva sakkhibhabbataṁ
pāpuṇāti sati sati āyatane so sace ākaṅkhati dibbāya
sotadhātuyā visuddhāya atikkantamānusikāya ubho sadde suṇeyyaṁ dibbe
ca mānuse ca ye dūre santike cāti tatra tatreva sakkhibhabbataṁ
pāpuṇāti sati sati āyatane so sace ākaṅkhati parasattānaṁ
parapuggalānaṁ cetasā ceto paricca pajāneyyaṁ sarāgaṁ vā cittaṁ
sarāgaṁ cittanti pajāneyyaṁ vītarāgaṁ vā cittaṁ vītarāgaṁ <pb ed="P" n="3.18" set="A"/>cittanti
pajāneyyaṁ sadosaṁ vā cittaṁ sadosaṁ cittanti pajāneyyaṁ vītadosaṁ
<pb n="5.19"/>
Vā cittaṁ vītadosaṁ cittanti pajāneyyaṁ samohaṁ vā cittaṁ
samohaṁ cittanti pajāneyyaṁ vītamohaṁ vā cittaṁ vītamohaṁ cittanti
pajāneyyaṁ saṅkhittaṁ vā cittaṁ saṅkhittaṁ cittanti pajāneyyaṁ vikkhittaṁ
vā cittaṁ vikkhittaṁ cittanti pajāneyyaṁ mahaggataṁ vā cittaṁ
mahaggataṁ cittanti pajāneyyaṁ amahaggataṁ vā cittaṁ amahaggataṁ
cittanti pajāneyyaṁ sauttaraṁ vā cittaṁ sauttaraṁ cittanti
pajāneyyaṁ anuttaraṁ vā cittaṁ anuttaraṁ cittanti pajāneyyaṁ
samāhitaṁ vā cittaṁ samāhitaṁ cittanti pajāneyyaṁ asamāhitaṁ vā
cittaṁ asamāhitaṁ cittanti pajāneyyaṁ vimuttaṁ vā cittaṁ vimuttaṁ
cittanti pajāneyyaṁ avimuttaṁ vā cittaṁ avimuttaṁ cittanti
pajāneyyanti tatra tatreva sakkhibhabbataṁ pāpuṇāti sati sati āyatane
so sace ākaṅkhati anekavihitaṁ pubbenivāsaṁ anussareyyaṁ seyyathīdaṁ
ekaṁpi jātiṁ dvepi jātiyo tissopi jātiyo catassopi jātiyo
pañcapi jātiyo dasapi jātiyo vīsaṁpi jātiyo tiṁsaṁpi jātiyo
cattāḷīsaṁpi jātiyo paññāsaṁpi jātiyo jātisataṁpi jātisahassaṁpi
jātisatasahassaṁpi anekepi saṁvaṭṭakappe anekepi vivaṭṭakappe
anekepi saṁvaṭṭavivaṭṭakappe amutrāsiṁ evaṁnāmo evaṁgotto evaṁvaṇṇo
evamāhāro evaṁsukhadukkhapaṭisaṁvedī evamāyupariyanto so tato
cuto amutra udapādiṁ tatrāpāsiṁ evaṁnāmo evaṁgotto evaṁvaṇṇo
evamāhāro evaṁsukhadukkhapaṭisaṁvedī evamāyupariyanto so
<pb n="5.20"/>
Tato cuto idhūpapannoti iti sākāraṁ sauddesaṁ anekavihitaṁ pubbenivāsaṁ
anussareyyanti tatra tatreva sakkhibhabbataṁ pāpuṇāti sati
sati āyatane <pb ed="P" n="3.19" set="A"/>so sace ākaṅkhati dibbena cakkhunā visuddhena
atikkantamānusakena satte passeyyaṁ cavamāne upapajjamāne hīne
paṇīte suvaṇṇe dubbaṇṇe sugate duggate yathākammūpage satte
pajāneyyaṁ ime vata bhonto sattā kāyaduccaritena samannāgatā
vacīduccaritena samannāgatā manoduccaritena samannāgatā ariyānaṁ upavādakā
micchādiṭṭhikā micchādiṭṭhikammasamādānā te kāyassa bhedā
parammaraṇā apāyaṁ duggatiṁ vinipātaṁ nirayaṁ upapannā ime vā pana
bhonto sattā kāyasucaritena samannāgatā vacīsucaritena samannāgatā
manosucaritena samannāgatā ariyānaṁ anupavādakā sammādiṭṭhikā
sammādiṭṭhikammasamādānā te kāyassa bhedā parammaraṇā sugatiṁ saggaṁ lokaṁ
upapannāti iti dibbena cakkhunā visuddhena atikkantamānusakena
satte passeyyaṁ cavamāne upapajjamāne hīne paṇīte suvaṇṇe
dubbaṇṇe sugate duggate yathākammūpage satte pajāneyyanti tatra
tatreva sakkhibhabbataṁ pāpuṇāti sati sati āyatane so sace ākaṅkhati
āsavānaṁ khayā anāsavaṁ cetovimuttiṁ paññāvimuttiṁ diṭṭheva
dhamme sayaṁ abhiññā sacchikatvā upasampajja vihareyyanti tatra
tatreva sakkhibhabbataṁ pāpuṇāti sati sati āyataneti.
<pb n="5.21"/>
<p rend="subhead" sid="4">4, dussīlasuttaṃ</p>
<p n="24"/>Dussīlassa bhikkhave sīlavipannassa hatūpaniso hoti
sammāsamādhi sammāsamādhimhi asati sammāsamādhivipannassa hatūpanisaṁ
hoti yathābhūtañāṇadassanaṁ yathābhūtañāṇadassane asati yathābhūtañāṇadassana-
vipannassa hatūpaniso hoti nibbidāvirāgo nibbidāvirāge
asati nibbidāvirāgavipannassa hatūpanisaṁ hoti vimuttiñāṇadassanaṁ
seyyathāpi bhikkhave rukkho sākhāpalāsavipanno tassa pappaṭikāpi na
pāripūriṁ gacchati tacopi na <pb ed="P" n="3.20" set="A"/>pāripūriṁ gacchati pheggupi na pāripūriṁ
gacchati sāropi na pāripūriṁ gacchati evameva kho bhikkhave
dussīlassa sīlavipannassa hatūpaniso hoti sammāsamādhi sammāsamādhimhi
asati sammāsamādhivipannassa hatūpanisaṁ hoti yathābhūtañāṇadassanaṁ
yathābhūtañāṇadassane asati yathābhūtañāṇadassanavipannassa hatūpaniso hoti
nibbidāvirāgo nibbidāvirāge asati nibbidāvirāgavipannassa hatūpanisaṁ
hoti vimuttiñāṇadassanaṁ sīlavato bhikkhave sīlasampannassa upanissayasampanno
hoti sammāsamādhi sammāsamādhimhi sati sammāsamādhisampannassa
upanissayasampannaṁ hoti yathābhūtañāṇadassanaṁ yathābhūtañāṇadassane
sati yathābhūtañāṇadassanasampannassa upanissayasampanno
hoti nibbidāvirāgo nibbidāvirāge sati nibbidāvirāgasampannassa
upanissayasampannaṁ hoti vimuttiñāṇadassanaṁ seyyathāpi bhikkhave rukkho
sākhāpalāsasampanno tassa pappaṭikāpi pāripūriṁ gacchati tacopi
pāripūriṁ gacchati pheggupi pāripūriṁ gacchati sāropi pāripūriṁ gacchati
<pb n="5.22"/>
Evameva kho bhikkhave sīlavato sīlasampannassa upanissayasampanno hoti
sammāsamādhi sammāsamādhimhi sati sammāsamādhisampannassa
upanissayasampannaṁ hoti yathābhūtañāṇadassanaṁ yathābhūtañāṇadassane sati
yathābhūtañāṇadassanasampannassa upanissayasampanno hoti nibbidāvirāgo
nibbidāvirāge sati nibbidāvirāgasampannassa upanissayasampannaṁ hoti
vimuttiñāṇadassananti.
<p rend="subhead" sid="5">5, anuggahitasuttaṃ</p>
<p n="25"/>Pañcahi bhikkhave aṅgehi anuggahitā sammādiṭṭhi
cetovimuttiphalā ca hoti cetovimuttiphalānisaṁsā ca paññāvimuttiphalā
ca hoti paññāvimuttiphalānisaṁsā ca katamehi pañcahi <pb ed="P" n="3.21" set="A"/>idha bhikkhave
sammādiṭṭhi sīlānuggahitā ca hoti suttānuggahitā ca hoti
sākacchānuggahitā ca hoti samathānuggahitā ca hoti vipassanānuggahitā
ca hoti imehi kho bhikkhave pañcahi aṅgehi anuggahitā
sammādiṭṭhi cetovimuttiphalā ca hoti cetovimuttiphalānisaṁsā
ca paññāvimuttiphalā ca hoti paññāvimuttiphalānisaṁsā cāti.
<p rend="subhead" sid="6">6, vimuttāyatanasuttaṃ</p>
<p n="26"/>Pañcimāni bhikkhave vimuttāyatanāni yattha bhikkhuno
appamattassa ātāpino pahitattassa viharato avimuttaṁ vā cittaṁ
vimuccati aparikkhīṇā vā āsavā parikkhayaṁ gacchanti ananuppattaṁ vā
anuttaraṁ yogakkhemaṁ anupāpuṇāti katamāni pañca idha bhikkhave
bhikkhuno satthā dhammaṁ deseti aññataro vā garuṭṭhāniyo sabrahmacārī
yathā yathā bhikkhave tassa bhikkhuno satthā dhammaṁ deseti
<pb n="5.23"/>
Aññataro vā garuṭṭhāniyo sabrahmacārī tathā tathā so tasmiṁ
dhamme atthapaṭisaṁvedī ca hoti dhammapaṭisaṁvedī ca tassa atthapaṭisaṁvedino
dhammapaṭisaṁvedino pāmujjaṁ <note n="1">Ma. sabbavāresu pāmojjaṁ.</note> jāyati pamuditassa pīti jāyati
pitimanassa kāyo passambhati passaddhakāyo sukhaṁ vedeti sukhino
cittaṁ samādhiyati idaṁ bhikkhave paṭhamaṁ vimuttāyatanaṁ yattha bhikkhuno
appamattassa ātāpino pahitattassa viharato avimuttaṁ vā cittaṁ
vimuccati aparikkhīṇā vā āsavā parikkhayaṁ gacchanti ananuppattaṁ
vā anuttaraṁ yogakkhemaṁ anupāpuṇāti. Puna caparaṁ bhikkhave bhikkhuno
naheva kho satthā dhammaṁ deseti aññataro vā garuṭṭhāniyo sabrahmacārī
apica kho yathāsutaṁ yathāpariyattaṁ dhammaṁ vitthārena paresaṁ
deseti yathā yathā bhikkhave bhikkhu <pb ed="P" n="3.22" set="A"/>yathāsutaṁ yathāpariyattaṁ dhammaṁ
vitthārena paresaṁ deseti tathā tathā so tasmiṁ dhamme atthapaṭisaṁvedī
ca hoti dhammapaṭisaṁvedī ca tassa atthapaṭisaṁvedino dhammapaṭisaṁvedino
pāmujjaṁ jāyati pamuditassa pīti jāyati pītimanassa kāyo
passambhati passaddhakāyo sukhaṁ vedeti sukhino cittaṁ samādhiyati
idaṁ bhikkhave dutiyaṁ vimuttāyatanaṁ yattha bhikkhuno appamattassa .pe.
Yogakkhemaṁ anupāpuṇāti. Puna caparaṁ bhikkhave bhikkhuno naheva kho
satthā dhammaṁ deseti aññataro vā garuṭṭhāniyo sabrahmacārī napi <note n="2">Ma. nāpi. sabbavāseupi īdisameva.</note>
yathāsutaṁ yathāpariyattaṁ dhammaṁ vitthārena paresaṁ deseti apica kho
yathāsutaṁ yathāpariyattaṁ dhammaṁ vitthārena sajjhāyaṁ karoti yathā yathā
<pb n="5.24"/>
Bhikkhave bhikkhu yathāsutaṁ yathāpariyattaṁ dhammaṁ vitthārena sajjhāyaṁ karoti
tathā tathā so tasmiṁ dhamme atthapaṭisaṁvedī ca hoti dhammapaṭisaṁvedī
ca tassa atthapaṭisaṁvedino dhammapaṭisaṁvedino pāmujjaṁ jāyati pamuditassa
pīti jāyati pītimanassa kāyo passambhati passaddhakāyo
sukhaṁ vedeti sukhino cittaṁ samādhiyati idaṁ bhikkhave tatiyaṁ
vimuttāyatanaṁ yattha bhikkhuno appamattassa ātāpino .pe. Yogakkhemaṁ
anupāpuṇāti. Puna caparaṁ bhikkhave bhikkhuno naheva kho satthā dhammaṁ
deseti aññataro vā garuṭṭhāniyo sabrahmacārī napi yathāsutaṁ
yathāpariyattaṁ dhammaṁ vitthārena paresaṁ deseti napi yathāsutaṁ yathāpariyattaṁ
dhammaṁ vitthārena sajjhāyaṁ karoti apica kho yathāsutaṁ
yathāpariyattaṁ dhammaṁ cetasā anuvitakketi <pb ed="P" n="3.23" set="A"/>anuvicāreti <note n="1">Po. Yu. anuvicarati. aparampi īdisameva.</note> manasānupekkhati
yathā yathā bhikkhave bhikkhu yathāsutaṁ yathāpariyattaṁ dhammaṁ cetasā
anuvitakketi anuvicāreti manasānupekkhati tathā tathā so tasmiṁ dhamme
atthapaṭisaṁvedī ca hoti dhammapaṭisaṁvedī ca tassa atthapaṭisaṁvedino
dhammapaṭisaṁvedino pāmujjaṁ jāyati pamuditassa pīti jāyati pītimanassa
kāyo passambhati passaddhakāyo sukhaṁ vedeti sukhino
cittaṁ samādhiyati idaṁ bhikkhave catutthaṁ vimuttāyatanaṁ yattha bhikkhuno
appamattassa .pe. Yogakkhemaṁ anupāpuṇāti. Puna caparaṁ bhikkhave
bhikkhuno naheva kho satthā dhammaṁ deseti aññataro vā garuṭṭhāniyo
sabrahmacārī napi yathāsutaṁ yathāpariyattaṁ dhammaṁ vitthārena paresaṁ
<pb n="5.25"/>
Deseti napi yathāsutaṁ yathāpariyattaṁ dhammaṁ vitthārena sajjhāyaṁ karoti
napi yathāsutaṁ yathāpariyattaṁ dhammaṁ cetasā anuvitakketi anuvicāreti
manasānupekkhati apica khvassa aññataraṁ samādhinimittaṁ suggahitaṁ hoti
sumanasikataṁ sūpadhāritaṁ suppaṭividdhaṁ paññāya yathā yathā bhikkhave
bhikkhuno aññataraṁ samādhinimittaṁ suggahitaṁ hoti sumanasikataṁ sūpadhāritaṁ
suppaṭividdhaṁ paññāya tathā tathā so tasmiṁ dhamme atthapaṭisaṁvedī
ca hoti dhammapaṭisaṁvedī ca tassa atthapaṭisaṁvedino dhammapaṭisaṁvedino
pāmujjaṁ jāyati pamuditassa pīti jāyati pītimanassa kāyo passambhati
passaddhakāyo sukhaṁ vedeti sukhino cittaṁ samādhiyati idaṁ
bhikkhave pañcamaṁ vimuttāyatanaṁ yattha bhikkhuno appamattassa <pb ed="P" n="3.24" set="A"/>.pe.
Yogakkhemaṁ anupāpuṇāti. Imāni kho bhikkhave pañca vimuttāyatanāni
yattha bhikkhuno appamattassa ātāpino pahitattassa viharato avimuttaṁ
vā cittaṁ vimuccati aparikkhīṇā vā āsavā parikkhayaṁ gacchanti
ananuppattaṁ vā anuttaraṁ yogakkhemaṁ anupāpuṇātīti.
<p rend="subhead" sid="7">7, samādhisuttaṃ</p>
<p n="27"/>Samādhiṁ bhikkhave bhāvetha appamāṇaṁ nipakā patissatā
samādhiṁ bhikkhave bhāvayataṁ appamāṇaṁ nipakānaṁ patissatānaṁ pañca ñāṇāni
paccattaññeva uppajjanti katamāni pañca ayaṁ samādhi paccuppannasukho
ceva āyatiṁ ca sukhavipākoti paccattaññeva ñāṇaṁ uppajjati
ayaṁ samādhi ariyo nirāmisoti paccattaññeva ñāṇaṁ uppajjati ayaṁ
samādhi akāpurisasevitoti paccattaññeva ñāṇaṁ uppajjati ayaṁ samādhi
<pb n="5.26"/>
Santo paṇīto paṭippassaddhiladdho ekodibhāvādhigato na ca
sasaṅkhāraniggayhavāritappattoti paccattaññeva ñāṇaṁ uppajjati so kho
panāhaṁ imaṁ samādhiṁ satova samāpajjāmi sato <note n="1">Yu. etthantare vasaddo dissati.</note> vuṭṭhahāmīti
paccattaññeva ñāṇaṁ uppajjati. Samādhiṁ bhikkhave bhāvetha appamāṇaṁ
nipakā patissatā samādhiṁ bhikkhave bhāvayataṁ appamāṇaṁ nipakānaṁ
patissatānaṁ imāni pañca ñāṇāni paccattaññeva uppajjantīti.
<p rend="subhead" sid="8">8, pañcaṅgikasuttaṃ</p>
<p n="28"/><pb ed="P" n="3.25" set="A"/>Ariyassa bhikkhave pañcaṅgikassa sammāsamādhissa bhāvanaṁ
desessāmi taṁ suṇātha .pe. Katamā ca bhikkhave ariyassa
pañcaṅgikassa sammāsamādhissa bhāvanā idha bhikkhave bhikkhu vivicceva
kāmehi .pe. Paṭhamaṁ jhānaṁ upasampajja viharati so imameva kāyaṁ
vivekajena pitisukhena abhisandeti parisandeti paripūreti parippharati nāssa
kiñci sabbāvato kāyassa vivekajena pītisukhena apphuṭaṁ hoti seyyathāpi
bhikkhave dakkho nhāpako vā nhāpakantevāsī vā kaṁsathāle
nhāniyacuṇṇāni ākiritvā udakena paripphosakaṁ paripphosakaṁ sanneyya
sāyaṁ nhāniyapiṇḍi sinehānugatā sinehaparetā samantarabāhirā <note n="2">Ma. Yu. santarabāhirā.</note> phuṭā
sinehena na ca paggharati <note n="3">Ma. paggharinī.</note> evameva kho bhikkhave bhikkhu imameva kāyaṁ
vivekajena pītisukhena abhisandeti parisandeti paripūreti parippharati nāssa
kiñci sabbāvato kāyassa vivekajena pītisukhena apphuṭaṁ hoti ariyassa
bhikkhave pañcaṅgikassa sammāsamādhissa ayaṁ paṭhamā bhāvanā. Puna
caparaṁ bhikkhave bhikkhu vitakkavicārānaṁ vūpasamā .pe. Dutiyaṁ jhānaṁ
<pb n="5.27"/>
Upasampajja viharati so imameva kāyaṁ samādhijena pītisukhena abhisandeti
parisandeti paripūreti parippharati nāssa kiñci sabbāvato
kāyassa samādhijena pītisukhena apphuṭaṁ hoti seyyathāpi bhikkhave
udakarahado <note n="1">Ma. gambhīro.</note> ubbhitodako <note n="2">Ma. Yu. ubbhidodako.</note> tassa nevassa puratthimāya disāya udakassa
āyamukhaṁ na pacchimāya disāya udakassa āyamukhaṁ na uttarāya
disāya udakassa āyamukhaṁ na dakkhiṇāya disāya udakassa āyamukhaṁ
devo ca <note n="3">Po. pana.</note> kālena kālaṁ sammādhāraṁ nānuppaveccheyya <note n="4">Yu. anuppaveccheyya. </note> athakho tamhā
ca udakarahadā sītā vāridhārā ubbhijjitvā tameva udakarahadaṁ sītena
vārinā abhisandeyya parisandeyya paripūreyya paripphareyya nāssa
kiñci sabbāvato udakarahadassa sītena vārinā apphuṭaṁ assa evameva
kho bhikkhave bhikkhu imameva kāyaṁ samādhijena pītisukhena abhisandeti
parisandeti paripūreti parippharati nāssa kiñci sabbāvato kāyassa
samādhijena pītisukhena apphuṭaṁ hoti ariyassa bhikkhave pañcaṅgikassa
sammāsamādhissa ayaṁ dutiyā bhāvanā. Puna caparaṁ bhikkhave bhikkhu
pītiyā ca virāgā .pe. Tatiyaṁ jhānaṁ upasampajja viharati so imameva
kāyaṁ nippītikena sukhena abhisandeti parisandeti paripūreti parippharati
nāssa kiñci sabbāvato kāyassa nippītikena sukhena apphuṭaṁ hoti
seyyathāpi bhikkhave uppaliniyaṁ vā paduminiyaṁ vā puṇḍarīkiniyaṁ vā
appekaccāni uppalāni vā padumāni vā puṇḍarīkāni vā udake
jātāni udake saṁvaḍḍhāni <note n="5">Po. saṁbaddhāni.</note> udakānuggatāni antonimuggaposīni tāni
<pb n="5.28"/>
Yāva caggā yāva ca mūlā sītena vārinā abhisannāni parisannāni
paripūrāni paripphuṭāni nāssa kiñci sabbāvataṁ uppalānaṁ vā padumānaṁ
vā puṇḍarīkānaṁ vā sītena vārinā apphuṭaṁ assa evameva kho bhikkhave
bhikkhu imameva kāyaṁ nippītikena sukhena abhisandeti parisandeti paripūreti
parippharati nāssa kiñci sabbāvato kāyassa nippitikena sukhena
apphuṭaṁ hoti ariyassa bhikkhave pañcaṅgikassa sammāsamādhissa ayaṁ
tatiyā bhāvanā. Puna caparaṁ bhikkhave bhikkhu sukhassa ca <pb ed="P" n="3.27" set="A"/>pahānā dukkhassa
ca pahānā .pe. Catutthaṁ jhānaṁ upasampajja viharati so imameva
kāyaṁ parisuddhena cetasā pariyodātena pharitvā nisinno hoti nāssa
kiñci sabbāvato kāyassa parisuddhena cetasā pariyodātena apphuṭaṁ
hoti seyyathāpi bhikkhave puriso odātena vatthena sasīsaṁ pārupitvā
nisinno assa nāssa kiñci sabbāvato kāyassa odātena
vatthena apphuṭaṁ assa evameva kho bhikkhave bhikkhu imameva kāyaṁ
parisuddhena cetasā pariyodātena pharitvā nisinno hoti nāssa
kiñci sabbāvato kāyassa parisuddhena cetasā pariyodātena apphuṭaṁ
hoti ariyassa bhikkhave pañcaṅgikassa sammāsamādhissa ayaṁ catutthā
bhāvanā. Puna caparaṁ bhikkhave bhikkhuno paccavekkhaṇānimittaṁ suggahitaṁ
hoti sumanasikataṁ sūpadhāritaṁ suppaṭividdhaṁ paññāya seyyathāpi bhikkhave
añño vā aññaṁ paccavekkheyya ṭhito vā nisinnaṁ paccavekkheyya
nisinno vā nipannaṁ paccavekkheyya evameva kho bhikkhave bhikkhuno
<pb n="5.29"/>
Paccavekkhaṇānimittaṁ suggahitaṁ hoti sumanasikataṁ sūpadhāritaṁ suppaṭividdhaṁ
paññāya ariyassa bhikkhave pañcaṅgikassa sammāsamādhissa ayaṁ pañcamā
bhāvanā. Evaṁ bhāvite kho bhikkhave bhikkhu ariye pañcaṅgike sammāsamādhimhi
evaṁ bahulīkate yassa yassa abhiññāsacchikaraṇīyassa dhammassa
cittaṁ abhininnāmeti abhiññāsacchikiriyāya tatra tatreva sakkhibhabbataṁ
pāpuṇāti sati sati āyatane seyyathāpi bhikkhave udakamaṇiko ādhāre
ṭhapito pūro udakassa samatittiko kākapeyyo tamenaṁ balavā puriso
yato yato āvaṭṭeyya <note n="1">Ma. Yu. āvajjeyya.</note> āgaccheyya udakanti. Evaṁ bhante.
Evameva kho bhikkhave bhikkhu evaṁ bhāvite ariye pañcaṅgike sammāsamādhimhi
evaṁ bahulīkate yassa yassa abhiññāsacchikaraṇīyassa dhammassa
cittaṁ abhininnāmeti abhiññāsacchikiriyāya tatra tatreva sakkhibhabbataṁ
pāpuṇāti sati sati āyatane seyyathāpi bhikkhave same bhūmibhāge
pokkharaṇī caturassā <note n="2">Ma. caturaṁsā.</note> ālibaddhā pūrā udakassa samatittikā kākapeyyā
tamenaṁ balavā puriso yato yato āliṁ muñceyya āgaccheyya
udakanti. Evaṁ <pb ed="P" n="3.28" set="A"/>bhante. Evameva kho bhikkhave bhikkhu evaṁ bhāvite
ariye pañcaṅgike sammāsamādhimhi evaṁ bahulīkate yassa yassa abhiññā
sacchikaraṇīyassa dhammassa cittaṁ abhininnāmeti abhiññāsacchikiriyāya
tatra tatreva sakkhibhabbataṁ pāpuṇāti sati sati āyatane seyyathāpi
bhikkhave subhūmiyaṁ cātummahāpathe ājaññaratho yutto assa ṭhito
<pb n="5.30"/>
Osatapatodo <note n="1">Ma. Yu. odhastapatodo.</note> tamenaṁ dakkho yoggācariyo assadammasārathi abhirūhitvā
vāmena hatthena rasmiyo gahetvā dakkhiṇena hatthena patodaṁ gahetvā
yenicchakaṁ yadicchakaṁ sāreyyapi paccāsāreyyapi evameva kho bhikkhave
bhikkhu evaṁ bhāvite ariye pañcaṅgike sammāsamādhimhi evaṁ bahulīkate
yassa yassa abhiññāsacchikaraṇīyassa dhammassa cittaṁ abhininnāmeti
abhiññāsacchikiriyāya tatra tatreva sakkhibhabbataṁ pāpuṇāti sati sati
āyatane so sace ākaṅkhati anekavihitaṁ iddhividhaṁ paccanubhaveyyaṁ
ekopi hutvā bahudhā assaṁ .pe. Yāvabrahmalokāpi kāyena vasaṁ
vatteyyanti tatra tatreva sakkhibhabbataṁ pāpuṇāti sati sati āyatane
so sace ākaṅkhati dibbāya sotadhātuyā visuddhāya .pe. Ye dūre
santike cāti tatra tatreva sakkhibhabbataṁ pāpuṇāti sati sati
āyatane so sace ākaṅkhati parasattānaṁ parapuggalānaṁ cetasā ceto
paricca pajāneyyaṁ sarāgaṁ vā cittaṁ sarāgaṁ cittanti pajāneyyaṁ .pe.
Avimuttaṁ vā cittaṁ avimuttaṁ cittanti pajāneyyanti
tatra tatreva sakkhibhabbataṁ pāpuṇāti sati sati āyatane so sace
ākaṅkhati anekavihitaṁ pubbenivāsaṁ anussareyyaṁ seyyathīdaṁ ekaṁpi
jātiṁ dvepi jātiyo .pe. Iti sākāraṁ sauddesaṁ anekavihitaṁ pubbenivāsaṁ
anussareyyanti tatra tatreva sakkhibhabbataṁ pāpuṇāti sati
sati āyatane so sace ākaṅkhati dibbena cakkhunā visuddhena
atikkantamānusakena .pe. Yathākammūpage satte pajāneyyanti tatra
<pb n="5.31"/>
Tatreva sakkhibhabbataṁ pāpuṇāti sati sati āyatane so sace
ākaṅkhati āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme
sayaṁ abhiññā sacchikatvā upasampajja vihareyyanti tatra tatreva
sakkhibhabbataṁ pāpuṇāti sati sati āyataneti.
<p rend="subhead" sid="9">9, caṅkamasuttaṃ</p>
<p n="29"/>Pañcime bhikkhave caṅkame ānisaṁsā katame pañca
addhānakkhamo hoti padhānakkhamo hoti appābādho hoti asitaṁ
pitaṁ khāyitaṁ sāyitaṁ sammāpariṇāmaṁ <note n="1">Po. asītapitakhāyitasāyitaṁ sammā .... Yu. asītapitakhāyitasāyitasammāpariṇāmaṁ. </note> gacchati caṅkamādhigato samādhi
ciraṭṭhitiko hoti ime kho bhikkhave pañca caṅkame ānisaṁsāti.
<p rend="subhead" sid="10">10, nāgitasuttaṃ</p>
<p n="30"/>Ekaṁ samayaṁ bhagavā kosalesu cārikaṁ caramāno mahatā
bhikkhusaṅghena saddhiṁ yena icchānaṅgalaṁ nāma kosalānaṁ brāhmaṇagāmo
tadavasari tatra sudaṁ bhagavā icchānaṅgale viharati icchānaṅgalavanasaṇḍe.
Assosuṁ kho icchānaṅgalakā brāhmaṇagahapatikā samaṇo khalu bho
gotamo sakyaputto sakyakulā pabbajito icchānaṅgalaṁ anuppatto
icchānaṅgale viharati icchānaṅgalavanasaṇḍe. Taṁ kho pana bhavantaṁ
gotamaṁ evaṁ kalyāṇo kittisaddo abbhuggato itipi so bhagavā
arahaṁ sammāsambuddho vijjācaraṇasampanno sugato lokavidū anuttaro
purisadammasārathi satthā devamanussānaṁ buddho bhagavā <note n="2">Ma. bhagavāti.</note> so imaṁ lokaṁ
sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ
abhiññā sacchikatvā pavedeti so dhammaṁ deseti ādikalyāṇaṁ
majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ
<pb n="5.32"/>
Parisuddhaṁ brahmacariyaṁ pakāseti sādhu kho pana tathārūpānaṁ arahataṁ
dassanaṁ hotīti athakho icchānaṅgalakā brāhmaṇagahapatikā tassā
rattiyā accayena pahūtaṁ khādanīyaṁ bhojanīyaṁ ādāya yena icchānaṅgalavanasaṇḍo
tenupasaṅkamiṁsu upasaṅkamitvā bahidvārakoṭṭhake aṭṭhaṁsu
uccāsaddā mahāsaddā <pb ed="P" n="3.31" set="A"/>tena kho pana samayena āyasmā nāgito
bhagavato upaṭṭhāko hoti athakho bhagavā āyasmantaṁ nāgitaṁ āmantesi
ke pana te <note n="1">Ma. kho..</note> nāgita uccāsaddā mahāsaddā kevaṭā maññe macche
vilopentīti. Ete bhante icchānaṅgalakā brāhmaṇagahapatikā pahūtaṁ
khādanīyaṁ bhojanīyaṁ ādāya bahidvārakoṭṭhake ṭhitā bhagavantañceva <note n="2">Ma. bhagavantaññeva. Yu. bhagavantaṁ yeva.</note>
uddissa bhikkhusaṅghañcāti. Māhaṁ nāgita yasena samāgamaṁ mā ca mayā
yaso yo kho nāgita nayimassa nekkhammasukhassa pavivekasukhassa
upasamasukhassa sambodhasukhassa nikāmalābhī assa akicchalābhī akasiralābhī
yassāhaṁ nekkhammasukhassa pavivekasukhassa upasamasukhassa sambodhasukhassa
nikāmalābhī akicchalābhī akasiralābhī so <note n="3">Ma. Yu. so taṁ. aparaṁpi  īdisameva.</note> miḷhasukhaṁ middhasukhaṁ lābha-
sakkārasilokasukhaṁ sādiyeyyāti. Adhivāsetudāni bhante bhagavā adhivāsetu
sugato adhivāsanakālodāni bhante bhagavato yena yenevadāni bhante <note n="4">Ma. Yu. ayaṁ pāṭho natthi.</note>
bhagavā gamissati tanninnāva bhavissanti <note n="5">Ma. gamissanti.</note> brāhmaṇagahapatikā negamā
ceva jānapadā ca seyyathāpi bhante thullaphusitake deve vassante
yathāninnaṁ udakāni pavattanti evameva kho bhante yena yenevadāni
bhagavā gamissati tanninnāva bhavissanti brāhmaṇagahapatikā negamā
<pb n="5.33"/>
Ceva jānapadā ca taṁ kissa hetu tathā hi bhante bhagavato
sīlapaññāṇanti. Māhaṁ nāgita yasena samāgamaṁ mā ca mayā yaso yo
kho nāgita nayimassa nekkhammasukhassa pavivekasukhassa upasamasukhassa
sambodhasukhassa nikāmalābhī assa akicchalābhī akasiralābhī yassāhaṁ
nekkhammasukhassa pavivekasukhassa upasamasukhassa sambodhasukhassa nikāmalābhī
akicchalābhī akasiralābhī so miḷhasukhaṁ middhasukhaṁ lābhasakkārasilokasukhaṁ
sādiyeyya. <pb ed="P" n="3.32" set="A"/>Asitapītakhāyitasāyitassa kho nāgita uccārapassāvo eso
tassa nissando piyānaṁ kho nāgita vipariṇāmaññathābhāvā
uppajjanti sokaparidevadukkhadomanassupāyāsā eso tassa nissando
asubhanimittānuyogaṁ anuyuttassa kho nāgita asubhanimitte <note n="1">Ma. Yu. subhanimitte. </note> pāṭikkūlyatā
saṇṭhāti eso tassa nissando chasu kho nāgita phassāyatanesu
aniccānupassino viharato phasse pāṭikkūlyatā saṇṭhāti eso
tassa nissando pañcasu kho nāgita upādānakkhandhesu
udayabbayānupassino viharato upādāne pāṭikkūlyatā saṇṭhāti
eso tassa nissandoti.
Pañcaṅgikavaggo tatiyo.
Tassuddānaṁ
dvegāravūpakkilesā <note n="2">Po. dve agāravā jātarūpā upakkilesā dussīlānuggahena ca   vimuttisamādhipañcaṅgikā caṅkamā nāgītena cāti.   Ma. dve agāravupakkilesā dussīlānuggahitena ca   ................ caṅkamaṁ .............</note> dussīlānuggahena ca
vimutti samādhaṅgikā caṅkamo nāgitena cāti.
<pb n="5.34"/>
</xml>