<xml src="s27.xml">
<pgroup id="s27"/>
<readunit id="s27">6. kilesasaṃyuttaṃ</readunit>
<p rend="subhead" sid="1">1, cakkhusuttaṃ</p>
<pb n="3.288"/>
Kilesasaṁyuttaṁ
<p n="499"/><pb ed="P" n="3.232" set="S"/>Sāvatthī. Yo bhikkhave cakkhusmiṁ chandarāgo cittasseso
upakkileso yo sotasmiṁ chandarāgo cittasseso upakkileso yo
ghānasmiṁ chandarāgo cittasseso upakkileso yo jivhāya chandarāgo
cittasseso upakkileso yo kāyasmiṁ chandarāgo cittasseso
upakkileso yo manasmiṁ chandarāgo cittasseso upakkileso.
Yato kho bhikkhave bhikkhuno imesu chasu ṭhānesu cetaso upakkileso
pahīno hoti nekkhammaninnaṁ cassa cittaṁ hoti nekkhammaparibhāvitaṁ
cittaṁ kammaniyaṁ khāyati abhiññā sacchikaraṇīyesu dhammesūti.
<p rend="subhead" sid="2">2, rūpasuttaṃ</p>
<p n="500"/>Sāvatthī. Yo bhikkhave rūpesu chandarāgo cittasseso
upakkileso yo saddesu. Yo gandhesu. Yo rasesu. Yo
phoṭṭhabbesu. Yo dhammesu chandarāgo cittasseso upakkileso.
Yato kho bhikkhave bhikkhuno imesu chasu ṭhānesu cetaso upakkileso
pahīno hoti nekkhammaninnaṁ cassa <pb ed="P" n="3.233" set="S"/>cittaṁ hoti nekkhammaparibhāvitaṁ
cittaṁ kammaniyaṁ khāyati abhiññā sacchikaraṇīyesu dhammesūti.
<p rend="subhead" sid="3">3, viññāṇasuttaṃ</p>
<p n="501"/>Ka. Sāvatthinidānaṁ. "yo, Bhikkhave, cakkhuviññāṇasmiṁ chandarāgo
cittasseso upakkileso. Yo sotaviññāṇasmiṁ ... Yo ghānaviññāṇasmiṁ ...
Yo jivhāviññāṇasmiṁ ... Yo kāyaviññāṇasmiṁ ... Yo manoviññāṇasmiṁ
chandarāgo, cittasseso upakkileso. Yato kho, bhikkhave, bhikkhuno imesu chasu
ṭhānesu cetaso upakkileso pahīno hoti, nekkhammaninnañcassa cittaṁ
hoti. Nekkhammaparibhāvitaṁ cittaṁ kammaniyaṁ khāyati, abhiññā sacchikaraṇīyesu
dhammesū"ti. Tatiyaṁ. <note n="*">barāsūtaranīnachaݸasayāmarݮakhāahāypa ciṁṅanchaݸachṭāsṅagītiteimakheāhsamaūraṇ</note>
<p rend="subhead" sid="4">4, samphassasuttaṃ</p>
kha. Sāvatthī. Yo bhikkhave cakkhusamphassasmiṁ chandarāgo
cittasseso upakkileso yo sotasamphassasmiṁ. Yo ghānasamphassasmiṁ.
Yo jivhāsamphassasmiṁ. Yo kāyasamphassasmiṁ.
Yo manosamphassasmiṁ chandarāgo cittasseso upakkileso. Yato
<pb n="3.289"/>
Kho bhikkhave bhikkhuno .pe. Abhiññā sacchikaraṇīyesu dhammesūti.
<p rend="subhead" sid="5">5, samphassajasuttaṃ</p>
<p n="502"/>Sāvatthī. Yo bhikkhave cakkhusamphassajāya vedanāya chandarāgo
cittasseso upakkileso yo sotasamphassajāya vedanāya.
Yo ghānasamphassajāya vedanāya. Yo jivhāsamphassajāya vedanāya.
Yo kāyasamphassajāya vedanāya. Yo manosamphassajāya vedanāya chandarāgo
cittasseso upakkileso. Yato kho bhikkhave bhikkhuno .pe.
Abhiññā sacchikaraṇīyesu dhammesūti.
<p rend="subhead" sid="6">6, saññāsuttaṃ</p>
<p n="503"/>Sāvatthī. Yo bhikkhave rūpasaññāya chandarāgo
cittasseso upakkileso yo saddasaññāya. Yo gandhasaññāya.
Yo rasasaññāya. Yo phoṭṭhabbasaññāya. Yo dhammasaññāya
chandarāgo cittasseso upakkileso. Yato kho bhikkhave
bhikkhuno .pe. Abhiññā sacchikaraṇīyesu dhammesūti.
<p rend="subhead" sid="7">7, sañcetanāsuttaṃ</p>
<p n="504"/>Sāvatthī. Yo bhikkhave rūpasañcetanāya chandarāgo
cittasseso upakkileso yo saddasañcetanāya. Yo gandhasañcetanāya.
Yo rasasañcetanāya. Yo phoṭṭhabbasañcetanāya.
Yo dhammasañcetanāya chandarāgo cittasseso upakkileso. Yato
kho bhikkhave bhikkhuno .pe. Abhiññā sacchikaraṇīyesu dhammesūti.
<p rend="subhead" sid="8">8, taṇhāsuttaṃ</p>
<p n="505"/>Sāvatthī. Yo bhikkhave rūpataṇhāya chandarāgo
cittasseso upakkileso yo saddataṇhāya. Yo gandhataṇhāya.
Yo rasataṇhāya. Yo phoṭṭhabbataṇhāya. Yo dhammataṇhāya
<pb n="3.290"/>
Chandarāgo cittasseso upakkileso. Yato kho bhikkhave
bhikkhuno .pe. Abhiññā sacchikaraṇīyesu dhammesūti.
<p rend="subhead" sid="9">9, dhātusuttaṃ</p>
<p n="506"/>Sāvatthī. Yo bhikkhave paṭhavīdhātuyā chandarāgo
cittasseso upakkileso yo āpodhātuyā. Yo tejodhātuyā. Yo
vāyodhātuyā. Yo ākāsadhātuyā. Yo viññāṇadhātuyā chandarāgo
cittasseso upakkileso. Yato kho bhikkhave bhikkhuno imesu chasu
ṭhānesu cetaso upakkileso pahīno hoti nekkhammaninnaṁ cassa
cittaṁ hoti nekkhammaparibhāvitaṁ cittaṁ kammaniyaṁ khāyati abhiññā
sacchikaraṇīyesu dhammesūti.
<p rend="subhead" sid="10">10, khandhasuttaṃ</p>
<p n="507"/>Sāvatthī. Yo bhikkhave rūpasmiṁ chandarāgo cittasseso
upakkileso .pe. Yo viññāṇasmiṁ chandarāgo cittasseso
upakkileso. Yato kho bhikkhave bhikkhuno imesu chasu ṭhānesu
cetaso upakkileso pahīno hoti nekkhammaninnaṁ cassa cittaṁ
hoti nekkhammaparibhāvitaṁ cittaṁ kammaniyaṁ khāyati abhiññā
sacchikaraṇīyesu dhammesūti.
Kilesasaṁyuttaṁ.
Tassuddānaṁ
cakkhu rūpañca viññāṇaṁ phasso ca vedanāya ca
saññā ca cetanā taṇhā dhātu khandhena te dasāti.
</xml>