<xml src="s40.xml">
<pgroup id="s40"/>
<readunit id="s40">6. moggallānasaṃyuttaṃ</readunit>
<p rend="subhead" sid="1">1, paṭhamajhānapañhāsuttaṃ</p>
<pb n="4.323"/>
Moggallānasaṁyuttaṁ
<p n="515"/>Ekaṁ samayaṁ āyasmā mahāmoggallāno sāvatthiyaṁ
viharati jetavane anāthapiṇḍikassa ārāme. <pb ed="P" n="4.263" set="S"/>Tatra kho āyasmā
mahāmoggallāno bhikkhū āmantesi āvuso bhikkhaveti <note n="1">Yu. bhikkhavoti.</note>. Āvusoti
kho te bhikkhū āyasmato mahāmoggallānassa paccassosuṁ.
Āyasmā mahāmoggallāno te bhikkhū <note n="2">Ma. Yu. te bhikkhūti pāṭhadvayaṁ na dissati.</note> etadavoca idha mayhaṁ
āvuso rahogatassa paṭisallīnassa evaṁ cetaso parivitakko udapādi
paṭhamajjhānaṁ paṭhamajjhānanti vuccati katamaṁ nu kho paṭhamajjhānanti.
Tassa mayhaṁ āvuso etadahosi idha bhikkhu vivicceva kāmehi vivicca
akusalehi dhammehi savitakkaṁ savicāraṁ vivekajaṁ pītisukhaṁ paṭhamajjhānaṁ
upasampajja viharati idaṁ vuccati paṭhamajjhānanti. So khvāhaṁ
āvuso vivicceva kāmehi vivicca akusalehi dhammehi savitakkaṁ
savicāraṁ vivekajaṁ pītisukhaṁ paṭhamajjhānaṁ upasampajja viharāmi. Tassa
mayhaṁ āvuso iminā vihārena viharato kāmasahagatā saññāmanasikārā
samudācaranti. Atha kho maṁ āvuso bhagavā iddhiyā
upasaṅkamitvā etadavoca moggallāna moggallāna mā brāhmaṇa
paṭhamajjhānaṁ pamādo paṭhamajjhāne cittaṁ saṇṭhapehi paṭhamajjhāne
cittaṁ ekodiṁ <note n="3">Yu. ekodi.  evamuparipi.</note> karohi paṭhamajjhāne cittaṁ samādahāti. So
khvāhaṁ āvuso aparena samayena vivicceva kāmehi vivicca akusalehi
<pb n="4.324"/>
Dhammehi savitakkaṁ savicāraṁ vivekajaṁ pītisukhaṁ paṭhamajjhānaṁ upasampajja
vihāsiṁ. Yaṁ hi taṁ āvuso sammā vadamāno vadeyya satthārānuggahito
sāvako mahābhiññataṁ pattoti. Mamaṁ taṁ sammā
vadamāno vadeyya satthārānuggahito sāvako mahābhiññataṁ pattoti.
<p rend="subhead" sid="2">2, dutiyajhānapañhāsuttaṃ</p>
<p n="516"/>Dutiyajjhānaṁ dutiyajjhānanti vuccati katamaṁ nu kho
dutiyajjhānanti. Tassa mayhaṁ āvuso etadahosi idha bhikkhu
vitakkavicārānaṁ <pb ed="P" n="4.264" set="S"/>vūpasamā ajjhattaṁ sampasādanaṁ cetaso ekodibhāvaṁ
avitakkaṁ avicāraṁ samādhijaṁ pītisukhaṁ dutiyajjhānaṁ upasampajja viharati
idaṁ vuccati dutiyajjhānanti. So khvāhaṁ āvuso vitakkavicārānaṁ
vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ
samādhijaṁ pītisukhaṁ dutiyajjhānaṁ upasampajja viharāmi. Tassa mayhaṁ
āvuso iminā vihārena viharato vitakkasahagatā saññāmanasikārā
samudācaranti. Atha kho maṁ āvuso bhagavā iddhiyā upasaṅkamitvā
etadavoca moggallāna moggallāna mā brāhmaṇa dutiyajjhānaṁ
pamādo dutiyajjhāne cittaṁ saṇṭhapehi dutiyajjhāne cittaṁ ekodiṁ
karohi dutiyajjhāne cittaṁ samādahāti. So khvāhaṁ āvuso
aparena samayena vitakkavicārānaṁ vūpasamā ajjhattaṁ sampasādanaṁ
cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyajjhānaṁ
upasampajja vihāsiṁ. Yaṁ hi taṁ āvuso sammā vadamāno
vadeyya satthārānuggahito sāvako mahābhiññataṁ pattoti. Mamaṁ
<pb n="4.325"/>
Taṁ sammā vadamāno vadeyya satthārānuggahito sāvako mahābhiññataṁ
pattoti.
<p rend="subhead" sid="3">3, tatiyajhānapañhāsuttaṃ</p>
<p n="517"/>Tatiyajjhānaṁ tatiyajjhānanti vuccati katamaṁ nu kho
tatiyajjhānanti. Tassa mayhaṁ āvuso etadahosi idha bhikkhu
pītiyā ca virāgā upekkhako ca viharati sato ca sampajāno
sukhañca kāyena paṭisaṁvedeti yantaṁ ariyā ācikkhanti upekkhako
satimā sukhavihārīti tatiyajjhānaṁ upasampajja viharati idaṁ vuccati
tatiyajjhānanti. So khvāhaṁ āvuso pītiyā ca virāgā upekkhako
ca viharāmi sato ca sampajāno sukhañca kāyena paṭisaṁvedemi
yantaṁ ariyā ācikkhanti upekkhako satimā sukhavihārīti tatiyajjhānaṁ
upasampajja viharāmi. Tassa mayhaṁ āvuso iminā vihārena
viharato pītisahagatā saññāmanasikārā samudācaranti. <pb ed="P" n="4.265" set="S"/>Atha kho
maṁ āvuso bhagavā iddhiyā upasaṅkamitvā etadavoca moggallāna
moggallāna mā brāhmaṇa tatiyajjhānaṁ pamādo tatiyajjhāne
cittaṁ saṇṭhapehi tatiyajjhāne cittaṁ ekodiṁ karohi tatiyajjhāne
cittaṁ samādahāti. So khvāhaṁ āvuso aparena samayena pītiyā
ca virāgā upekkhako ca viharāmi <note n="1">Yu. vihāsiṁ.</note> sato ca sampajāno sukhañca
kāyena paṭisaṁvedemi <note n="2">Yu. paṭisaṁvedesiṁ.</note> yantaṁ ariyā ācikkhanti upekkhako satimā
sukhavihārīti tatiyajjhānaṁ upasampajja vihāsiṁ. Yaṁ hi taṁ āvuso
sammā vadamāno vadeyya .pe. Mahābhiññataṁ pattoti.
<p rend="subhead" sid="4">4, catutthajhānapañhāsuttaṃ</p>
<pb n="4.326"/>
<p n="518"/>Catutthajjhānaṁ catutthajjhānanti vuccati katamaṁ nu kho
catutthajjhānanti. Tassa mayhaṁ āvuso etadahosi idha bhikkhu
sukhassa ca pahānā dukkhassa ca pahānā pubbeva somanassadomanassānaṁ
atthaṅgamā adukkhamasukhaṁ upekkhāsatipārisuddhiṁ
catutthajjhānaṁ upasampajja viharati idaṁ vuccati catutthajjhānanti.
So khvāhaṁ āvuso sukhassa ca pahānā dukkhassa ca pahānā
pubbeva somanassadomanassānaṁ atthaṅgamā adukkhamasukhaṁ
upekkhāsatipārisuddhiṁ catutthajjhānaṁ upasampajja viharāmi. Tassa mayhaṁ
āvuso iminā vihārena viharato sukhasahagatā saññāmanasikārā
samudācaranti. Atha kho maṁ āvuso bhagavā iddhiyā upasaṅkamitvā
etadavoca moggallāna moggallāna mā brāhmaṇa catutthajjhānaṁ
pamādo catutthajjhāne cittaṁ saṇṭhapehi catutthajjhāne cittaṁ
ekodiṁ karohi catutthajjhāne cittaṁ samādahāti. So khvāhaṁ
āvuso aparena samayena sukhassa ca pahānā dukkhassa ca pahānā
pubbeva somanassadomanassānaṁ <pb ed="P" n="4.266" set="S"/>atthaṅgamā adukkhamasukhaṁ upekkhāsatipārisuddhiṁ
catutthajjhānaṁ upasampajja vihāsiṁ. Yaṁ hi taṁ āvuso
sammā vadamāno vadeyya .pe. Mahābhiññataṁ pattoti.
<p rend="subhead" sid="5">5, ākāsānañcāyatanapañhāsuttaṃ</p>
<p n="519"/>Ākāsānañcāyatanaṁ ākāsānañcāyatananti vuccati katamaṁ
nu kho ākāsānañcāyatananti. Tassa mayhaṁ āvuso etadahosi
idha bhikkhu sabbaso rūpasaññānaṁ samatikkamā paṭighasaññānaṁ atthaṅgamā
<pb n="4.327"/>
Nānattasaññānaṁ amanasikārā ananto ākāsoti ākāsānañcāyatanaṁ
upasampajja viharati idaṁ vuccati ākāsānañcāyatananti. So
khvāhaṁ āvuso sabbaso rūpasaññānaṁ samatikkamā paṭighasaññānaṁ
atthaṅgamā nānattasaññānaṁ amanasikārā ananto ākāsoti
ākāsānañcāyatanaṁ upasampajja viharāmi. Tassa mayhaṁ āvuso iminā
vihārena viharato rūpasahagatā saññāmanasikārā samudācaranti.
Atha kho maṁ āvuso bhagavā iddhiyā upasaṅkamitvā etadavoca
moggallāna moggallāna mā brāhmaṇa ākāsānañcāyatanaṁ
pamādo ākāsānañcāyatane cittaṁ saṇṭhapehi ākāsānañcāyatane
cittaṁ ekodiṁ karohi ākāsānañcāyatane cittaṁ samādahāti.
So khvāhaṁ āvuso aparena samayena sabbaso rūpasaññānaṁ samatikkamā
paṭighasaññānaṁ atthaṅgamā nānattasaññānaṁ amanasikārā ananto
ākāsoti ākāsānañcāyatanaṁ upasampajja vihāsiṁ. Yaṁ hi taṁ
āvuso sammā vadamāno vadeyya .pe. Mahābhiññataṁ pattoti.
<p rend="subhead" sid="6">6, viññāṇañcāyatanapañhāsuttaṃ</p>
<p n="520"/>Viññāṇañcāyatanaṁ viññāṇañcāyatananti vuccati katamaṁ
nu kho viññāṇañcāyatananti. <pb ed="P" n="4.267" set="S"/>Tassa mayhaṁ āvuso etadahosi idha
bhikkhu sabbaso ākāsānañcāyatanaṁ samatikkamma anantaṁ viññāṇanti
viññāṇañcāyatanaṁ upasampajja viharati idaṁ vuccati viññāṇañcāyatananti.
So khvāhaṁ āvuso sabbaso ākāsānañcāyatanaṁ
samatikkamma anantaṁ viññāṇanti viññāṇañcāyatanaṁ upasampajja
<pb n="4.328"/>
Viharāmi. Tassa mayhaṁ āvuso iminā vihārena viharato
ākāsānañcāyatanasahagatā saññāmanasikārā samudācaranti. Atha kho maṁ
āvuso bhagavā iddhiyā upasaṅkamitvā etadavoca moggallāna
moggallāna mā brāhmaṇa viññāṇañcāyatanaṁ pamādo viññāṇañcāyatane
cittaṁ saṇṭhapehi viññāṇañcāyatane cittaṁ ekodiṁ
karohi viññāṇañcāyatane cittaṁ samādahāti. So khvāhaṁ āvuso
aparena samayena sabbaso ākāsānañcāyatanaṁ samatikkamma anantaṁ
viññāṇanti viññāṇañcāyatanaṁ upasampajja vihāsiṁ. Yaṁ hi taṁ
āvuso sammā vadamāno vadeyya .pe. Mahābhiññataṁ pattoti.
<p rend="subhead" sid="7">7, ākiñcaññāyatanapañhāsuttaṃ</p>
<p n="521"/>Ākiñcaññāyatanaṁ ākiñcaññāyatananti vuccati katamaṁ
nu kho ākiñcaññāyatananti. Tassa mayhaṁ āvuso etadahosi
idha bhikkhu sabbaso viññāṇañcāyatanaṁ samatikkamma natthi kiñcīti
ākiñcaññāyatanaṁ upasampajja viharati idaṁ vuccati ākiñcaññāyatananti.
So khvāhaṁ āvuso sabbaso viññāṇañcāyatanaṁ
samatikkamma natthi kiñcīti ākiñcaññāyatanaṁ upasampajja viharāmi.
Tassa mayhaṁ āvuso iminā vihārena viharato viññāṇañcāyatanasahagatā
saññāmanasikārā samudācaranti. Atha kho maṁ āvuso
bhagavā iddhiyā upasaṅkamitvā etadavoca moggallāna moggallāna
mā brāhmaṇa ākiñcaññāyatanaṁ pamādo ākiñcaññāyatane
cittaṁ saṇṭhapehi <pb ed="P" n="4.268" set="S"/>ākiñcaññāyatane cittaṁ ekodiṁ karohi
<pb n="4.329"/>
Ākiñcaññāyatane cittaṁ samādahāti. So khvāhaṁ āvuso aparena
samayena sabbaso viññāṇañcāyatanaṁ samatikkamma natthi kiñcīti
ākiñcaññāyatanaṁ upasampajja vihāsiṁ. Yaṁ hi taṁ āvuso sammā
vadamāno vadeyya .pe. Mahābhiññataṁ pattoti.
<p rend="subhead" sid="8">8, nevasaññānāsaññāyatanapañhāsuttaṃ</p>
<p n="522"/>Nevasaññānāsaññāyatanaṁ nevasaññānāsaññāyatananti
vuccati katamaṁ nu kho nevasaññānāsaññāyatananti. Tassa
mayhaṁ āvuso etadahosi idha bhikkhu sabbaso ākiñcaññāyatanaṁ
samatikkamma nevasaññānāsaññāyatanaṁ upasampajja viharati
idaṁ vuccati nevasaññānāsaññāyatananti. So khvāhaṁ āvuso
sabbaso ākiñcaññāyatanaṁ samatikkamma nevasaññānāsaññāyatanaṁ
upasampajja viharāmi. Tassa mayhaṁ āvuso iminā vihārena viharato
ākiñcaññāyatanasahagatā saññāmanasikārā samudācaranti. Atha kho
maṁ āvuso bhagavā iddhiyā upasaṅkamitvā etadavoca moggallāna
moggallāna mā brāhmaṇa nevasaññānāsaññāyatanaṁ pamādo
nevasaññānāsaññāyatane cittaṁ saṇṭhapehi nevasaññānāsaññāyatane
cittaṁ ekodiṁ karohi nevasaññānāsaññāyatane cittaṁ
samādahāti. So khvāhaṁ āvuso aparena samayena sabbaso
ākiñcaññāyatanaṁ samatikkamma nevasaññānāsaññāyatanaṁ upasampajja
vihāsiṁ. Yaṁ hi taṁ āvuso sammā vadamāno vadeyya .pe.
Mahābhiññataṁ pattoti.
<p rend="subhead" sid="9">9, animittapañhāsuttaṃ</p>
<pb n="4.330"/>
<p n="523"/>Animitto cetosamādhi animitto cetosamādhīti vuccati
katamo nu kho animitto cetosamādhīti. Tassa mayhaṁ āvuso
etadahosi idha bhikkhu <pb ed="P" n="4.269" set="S"/>sabbanimittānaṁ amanasikārā animittaṁ cetosamādhiṁ
upasampajja viharati ayaṁ vuccati animitto cetosamādhīti.
So khvāhaṁ āvuso sabbanimittānaṁ amanasikārā animittaṁ cetosamādhiṁ
upasampajja viharāmi. Tassa mayhaṁ āvuso iminā vihārena
viharato nimittānusāriviññāṇaṁ hoti. Atha kho maṁ āvuso
bhagavā iddhiyā upasaṅkamitvā etadavoca moggallāna moggallāna
mā brāhmaṇa animittaṁ cetosamādhiṁ pamādo animitte cetosamādhismiṁ
cittaṁ saṇṭhapehi animitte cetosamādhismiṁ cittaṁ ekodiṁ
karohi animitte cetosamādhismiṁ cittaṁ samādahāti. So khvāhaṁ
āvuso aparena samayena sabbanimittānaṁ amanasikārā animittaṁ cetosamādhiṁ
upasampajja vihāsiṁ. Yaṁ hi taṁ āvuso sammā vadamāno
vadeyya satthārānuggahito sāvako mahābhiññataṁ pattoti. Mamaṁ
taṁ sammā vadamāno vadeyya satthārānuggahito sāvako mahābhiññataṁ
pattoti.
<p rend="subhead" sid="10">10, sakkasuttaṃ</p>
<p n="524"/>Atha kho āyasmā mahāmoggallāno seyyathāpi nāma
balavā puriso sammiñjitaṁ vā bāhaṁ pasāreyya pasāritaṁ vā
bāhaṁ sammiñjeyya evameva jetavane antarahito devesu tāvatiṁsesu
pāturahosi. Atha kho sakko devānamindo pañcahi devatāsatehi
<pb n="4.331"/>
Saddhiṁ yenāyasmā mahāmoggallāno tenupasaṅkami <pb ed="P" n="4.270" set="S"/>upasaṅkamitvā
āyasmantaṁ mahāmoggallānaṁ abhivādetvā ekamantaṁ aṭṭhāsi.
Ekamantaṁ ṭhitaṁ kho sakkaṁ devānamindaṁ āyasmā mahāmoggallāno
etadavoca sādhu kho devānaminda buddhasaraṇagamanaṁ hoti. Buddhasaraṇagamanahetu
kho devānaminda evamidhekacce sattā kāyassa bhedā paraṁ
maraṇā sugatiṁ saggaṁ lokaṁ upapajjanti. Sādhu kho devānaminda
dhammasaraṇagamanaṁ hoti. Dhammasaraṇagamanahetu kho devānaminda
evamidhekacce sattā kāyassa bhedā paraṁ maraṇā sugatiṁ saggaṁ
lokaṁ upapajjanti. Sādhu kho devānaminda saṅghasaraṇagamanaṁ hoti.
Saṅghasaraṇagamanahetu kho devānaminda evamidhekacce sattā kāyassa
bhedā paraṁ maraṇā sugatiṁ saggaṁ lokaṁ upapajjantīti. Sādhu kho
mārisa moggallāna buddhasaraṇagamanaṁ hoti. Buddhasaraṇagamanahetu
kho mārisa moggallāna evamidhekacce sattā kāyassa bhedā paraṁ
maraṇā sugatiṁ saggaṁ lokaṁ upapajjanti. Sādhu kho mārisa
moggallāna dhammasaraṇagamanaṁ hoti. Dhammasaraṇagamanahetu kho
mārisa moggallāna evamidhekacce sattā kāyassa bhedā paraṁ maraṇā
sugatiṁ saggaṁ lokaṁ upapajjanti. Sādhu kho mārisa moggallāna
saṅghasaraṇagamanaṁ .pe. Sugatiṁ saggaṁ lokaṁ upapajjantīti.
<p n="525"/>Atha kho sakko devānamindo chahi devatāsatehi saddhiṁ .pe.
Atha kho sakko devānamindo sattahi devatāsatehi saddhiṁ .pe.
<pb n="4.332"/>
Atha kho sakko devāmindo aṭṭhahi devatāsatehi saddhiṁ .pe.
<p n="526"/>Atha kho sakko devānamindo asītiyā devatāsahassehi
saddhiṁ yenāyasmā mahāmoggallāno tenupasaṅkami upasaṅkamitvā
āyasmantaṁ mahāmoggallānaṁ abhivādetvā ekamantaṁ aṭṭhāsi.
Ekamantaṁ ṭhitaṁ kho sakkaṁ devānamindaṁ <pb ed="P" n="4.271" set="S"/>āyasmā mahāmoggallāno
etadavoca sādhu kho devānaminda buddhasaraṇagamanaṁ hoti. Buddhasaraṇagamanahetu
kho devānaminda evamidhekacce sattā kāyassa bhedā
paraṁ maraṇā sugatiṁ saggaṁ lokaṁ upapajjanti. Sādhu kho devānaminda
dhammasaraṇagamanaṁ hoti. Dhammasaraṇagamanahetu kho devānaminda
evamidhekacce sattā kāyassa bhedā paraṁ maraṇā sugatiṁ saggaṁ
lokaṁ upapajjanti. Sādhu kho devānaminda saṅghasaraṇagamanaṁ hoti.
Saṅghasaraṇagamanahetu kho devānaminda evamidhekacce sattā kāyassa
bhedā paraṁ maraṇā sugatiṁ saggaṁ lokaṁ upapajjantīti. Sādhu kho
mārisa moggallāna buddhasaraṇagamanaṁ hoti. Buddhasaraṇagamanahetu
kho mārisa moggallāna evamidhekacce sattā kāyassa bhedā paraṁ
maraṇā sugatiṁ saggaṁ lokaṁ upapajjanti. Sādhu kho mārisa
moggallāna dhammasaraṇagamanaṁ hoti .pe. Sādhu kho mārisa
moggallāna saṅghasaraṇagamanaṁ hoti. Saṅghasaraṇagamanahetu kho
mārisa moggallāna evamidhekacce sattā kāyassa bhedā paraṁ
maraṇā sugatiṁ saggaṁ lokaṁ upapajjantīti.
<pb n="4.333"/>
<p n="527"/>Atha kho sakko devānamindo pañcahi devatāsatehi
saddhiṁ yenāyasmā mahāmoggallāno tenupasaṅkami upasaṅkamitvā
āyasmantaṁ mahāmoggallānaṁ abhivādetvā ekamantaṁ aṭṭhāsi.
Ekamantaṁ ṭhitaṁ kho sakkaṁ devānamindaṁ āyasmā mahāmoggallāno
etadavoca sādhu kho devānaminda buddhe aveccappasādena samannāgamanaṁ
hoti itipi so bhagavā arahaṁ sammāsambuddho vijjācaraṇasampanno
sugato lokavidū anuttaro purisadammasārathi satthā devamanussānaṁ
buddho bhagavāti. Buddhe aveccappasādena samannāgamanahetu
kho devānaminda evamidhekacce sattā kāyassa bhedā
paraṁ maraṇā sugatiṁ saggaṁ lokaṁ upapajjanti. Sādhu kho devānaminda
dhamme aveccappasādena samannāgamanaṁ hoti svākkhāto <pb ed="P" n="4.272" set="S"/>bhagavatā
dhammo sandiṭṭhiko akāliko ehipassiko opanayiko paccattaṁ
veditabbo viññūhīti. Dhamme aveccappasādena samannāgamanahetu
kho devānaminda evamidhekacce sattā kāyassa bhedā paraṁ
maraṇā sugatiṁ saggaṁ lokaṁ upapajjanti. Sādhu kho devānaminda
saṅghe aveccappasādena samannāgamanaṁ hoti supaṭipanno bhagavato
sāvakasaṅgho ujupaṭipanno bhagavato sāvakasaṅgho ñāyapaṭipanno
bhagavato sāvakasaṅgho sāmīcipaṭipanno bhagavato sāvakasaṅgho yadidaṁ
cattāri purisayugāni aṭṭha purisapuggalā esa bhagavato sāvakasaṅgho
āhuneyyo pāhuneyyo dakkhiṇeyyo añjalikaraṇīyo anuttaraṁ
<pb n="4.334"/>
Puññakkhettaṁ lokassāti. Saṅghe aveccappasādena samannāgamanahetu
kho devānaminda evamidhekacce sattā kāyassa bhedā paraṁ
maraṇā sugatiṁ saggaṁ lokaṁ upapajjanti. Sādhu kho devānaminda
ariyakantehi sīlehi samannāgamanaṁ hoti akhaṇḍehi acchiddehi
asabalehi akammāsehi bhujissehi viññūpasatthehi aparāmaṭṭhehi
samādhisaṁvattanikehi. Ariyakantehi sīlehi samannāgamanahetu kho
devānaminda evamidhekacce sattā kāyassa bhedā paraṁ maraṇā
sugatiṁ saggaṁ lokaṁ upapajjantīti. Sādhu kho mārisa moggallāna
buddhe aveccappasādena samannāgamanaṁ hoti itipi so bhagavā
.pe. Satthā devamanussānaṁ buddho bhagavāti. Buddhe aveccappasādena
samannāgamanahetu kho mārisa moggallāna evamidhekacce
sattā kāyassa bhedā paraṁ maraṇā sugatiṁ saggaṁ lokaṁ upapajjanti.
Sādhu kho mārisa moggallāna dhamme aveccapasādena samannāgamanaṁ
hoti svākkhāto bhagavatā dhammo .pe. Paccattaṁ veditabbo
viññūhīti. Dhamme aveccappasādena samannāgamanahetu kho mārisa
moggallāna evamidhekacce sattā kāyassa bhedā paraṁ maraṇā
sugatiṁ saggaṁ lokaṁ upapajjanti. Sādhu kho mārisa moggallāna
saṅghe aveccappasādena samannāgamanaṁ hoti supaṭipanno bhagavato
sāvakasaṅgho .pe. Anuttaraṁ <pb ed="P" n="4.273" set="S"/>puññakkhettaṁ lokassāti. Saṅghe
aveccappasādena samannāgamanahetu kho mārisa moggallāna
<pb n="4.335"/>
Evamidhekacce sattā kāyassa bhedā paraṁ maraṇā sugatiṁ saggaṁ lokaṁ
upapajjanti. Sādhu kho mārisa moggallāna ariyakantehi sīlehi
samannāgamanaṁ hoti akhaṇḍehi .pe. Samādhisaṁvattanikehi.
Ariyakantehi sīlehi samannāgamanahetu kho mārisa moggallāna
evamidhecce sattā kāyassa bhedā paraṁ maraṇā sugatiṁ saggaṁ
lokaṁ upapajjantīti.
<p n="528"/>Atha kho sakko devānamindo chahi devatāsatehi saddhiṁ
.pe. Atha kho sakko devānamindo sattahi devatāsatehi saddhiṁ
.pe. Atha kho sakko devānamindo aṭṭhahi devatāsatehi
saddhiṁ .pe.
<p n="529"/>Atha kho sakko devānamindo asītiyā devatāsahassehi
saddhiṁ yenāyasmā mahāmoggallāno tenupasaṅkami upasaṅkamitvā
āyasmantaṁ mahāmoggallānaṁ abhivādetvā ekamantaṁ aṭṭhāsi.
Ekamantaṁ ṭhitaṁ kho sakkaṁ devānamindaṁ āyasmā mahāmoggallāno
etadavoca sādhu kho devānaminda buddhe aveccappasādena samannāgamanaṁ
hoti itipi so bhagavā .pe. Satthā devamanussānaṁ buddho
bhagavāti. Buddhe aveccappasādena samannāgamanahetu kho devānaminda
evamidhekacce sattā kāyassa bhedā paraṁ maraṇā sugatiṁ
saggaṁ lokaṁ upapajjanti. Sādhu kho devānaminda dhamme aveccappasādena
samannāgamanaṁ hoti svākkhāto bhagavatā dhammo .pe.
<pb n="4.336"/>
Paccattaṁ veditabbo viññūhīti. Dhamme aveccappasādena samannāgamanahetu
kho devānaminda evamidhekacce sattā kāyassa bhedā
paraṁ maraṇā sugatiṁ saggaṁ lokaṁ upapajjanti. Sādhu kho devānaminda
saṅghe aveccappasādena samannāgamanaṁ hoti supaṭipanno bhagavato
sāvakasaṅgho .pe. Anuttaraṁ puññakkhettaṁ lokassāti. Saṅghe
aveccappasādena samannāgamanahetu kho devānaminda evamidhekacce
sattā kāyassa bhedā paraṁ maraṇā sugatiṁ saggaṁ lokaṁ <pb ed="P" n="4.274" set="S"/>upapajjanti.
Sādhu kho devānaminda ariyakantehi sīlehi samannāgamanaṁ hoti
akhaṇḍehi .pe. Samādhisaṁvattanikehi. Ariyakantehi sīlehi
samannāgamanahetu kho devānaminda evamidhekacce sattā kāyassa
bhedā paraṁ maraṇā sugatiṁ saggaṁ lokaṁ upapajjantīti. Sādhu kho
mārisa moggallāna buddhe aveccappasādena samannāgamanaṁ hoti
itipi so bhagavā .pe. Satthā devamanussānaṁ buddho bhagavāti.
Buddhe aveccappasādena samannāgamanahetu kho mārisa moggallāna
evamidhekacce sattā kāyassa bhedā paraṁ maraṇā sugatiṁ saggaṁ
lokaṁ upapajjanti. Sādhu kho mārisa moggallāna dhamme aveccappasādena
samannāgamanaṁ hoti svākkhāto bhagavatā dhammo .pe.
Paccattaṁ veditabbo viññūhīti. Dhamme aveccappasādena samannāgamanahetu
kho mārisa moggallāna evamidhekacce sattā kāyassa
bhedā paraṁ maraṇā sugatiṁ saggaṁ lokaṁ upapajjanti. Sādhu kho
<pb n="4.337"/>
Mārisa moggallāna saṅghe aveccappasādena samannāgamanaṁ hoti
supaṭipanno bhagavato sāvakasaṅgho .pe. Anuttaraṁ puññakkhettaṁ
lokassāti. Saṅghe aveccappasādena samannāgamanahetu kho mārisa
moggallāna evamidhekacce sattā kāyassa bhedā paraṁ maraṇā
sugatiṁ saggaṁ lokaṁ upapajjanti. Sādhu kho mārisa moggallāna
ariyakantehi sīlehi samannāgamanaṁ hoti akhaṇḍehi .pe. Samādhisaṁvattanikehi.
Ariyakantehi sīlehi samannāgamanahetu kho mārisa
moggallāna evamidhekacce sattā kāyassa bhedā paraṁ maraṇā
sugatiṁ saggaṁ lokaṁ upapajjantīti.
<p n="530"/>Atha kho sakko devānamindo pañcahi devatāsatehi
saddhiṁ yenāyasmā mahāmoggallāno tenupasaṅkami upasaṅkamitvā
.pe. Ekamantaṁ ṭhitaṁ kho sakkaṁ devānamindaṁ āyasmā mahāmoggallāno
etadavoca sādhu kho devānaminda buddhasaraṇagamanaṁ
hoti. Buddhasaraṇagamanahetu kho devānaminda evamidhekacce sattā
kāyassa <pb ed="P" n="4.275" set="S"/>bhedā paraṁ maraṇā sugatiṁ saggaṁ lokaṁ upapajjanti te
aññe deve dasahi ṭhānehi adhiggaṇhanti dibbena āyunā dibbena
vaṇṇena dibbena sukhena dibbena yasena dibbena ādhipateyyena
dibbehi rūpehi dibbehi saddehi dibbehi gandhehi dibbehi rasehi
dibbehi phoṭṭhabbehi. Sādhu kho devānaminda dhammasaraṇagamanaṁ
hoti. Dhammasaraṇagamanahetu kho devānaminda evamidhekacce sattā
<pb n="4.338"/>
Kāyassa bhedā paraṁ maraṇā sugatiṁ saggaṁ lokaṁ upapajjanti te
aññe deve dasahi ṭhānehi adhiggaṇhanti dibbena āyunā dibbena
vaṇṇena dibbena sukhena dibbena yasena dibbena ādhipateyyena
dibbehi rūpehi dibbehi saddehi dibbehi gandheha dibbehi rasehi
dibbehi phoṭṭhabbehi. Sādhu kho devānaminda saṅghasaraṇagamanaṁ
hoti. Saṅghasaraṇagamanahetu kho devānaminda evamidhekacce sattā
kāyassa bhedā paraṁ maraṇā sugatiṁ saggaṁ lokaṁ upapajjanti te
aññe deve dasahi ṭhānehi adhiggaṇhanti dibbena āyunā dibbena
vaṇṇena dibbena sukhena dibbena yasena dibbena ādhipateyyena
dibbehi rūpehi dibbehi saddehi dibbehi gandhehi dibbehi rasehi
dibbehi phoṭṭhabbehīti. Sādhu kho mārisa moggallāna buddhasaraṇagamanaṁ
hoti. Buddhasaraṇagamanahetu kho mārisa moggallāna
evamidhekacce sattā kāyassa bhedā paraṁ maraṇā sugatiṁ saggaṁ lokaṁ
upapajjanti te aññe deve dasahi ṭhānehi adhiggaṇhanti dibbena
āyunā .pe. Dibbehi phoṭṭhabbehi. Sādhu kho mārisa
moggallāna dhammasaraṇagamanaṁ hoti .pe. Sādhu kho mārisa
moggallāna saṅghasaraṇagamanaṁ hoti. Saṅghasaraṇagamanahetu kho mārisa
moggallāna evamidhekacce sattā kāyassa bhadā paraṁ maraṇā
sugatiṁ saggaṁ lokaṁ upapajjanti te aññe deve dasahi ṭhānehi
adhiggaṇhanti dibbena āyunā dibbena vaṇṇena dibbena sukhena
<pb n="4.339"/>
Dibbena yasena dibbena ādhipateyyena dibbehi rūpehi dibbehi
saddehi dibbehi gandhehi dibbehi rasehi dibbehi phoṭṭhabbehīti.
<p n="531"/>Atha kho sakko devānamindo chahi devatāsatehi saddhiṁ
.pe. Atha kho sakko devānamindo sattahi devatāsatehi saddhiṁ
.pe. <pb ed="P" n="4.276" set="S"/>Atha kho sakko devānamindo aṭṭhahi devatāsatehi
saddhiṁ .pe.
<p n="532"/>Atha kho sakko devānamindo asītiyā devatāsahassehi
saddhiṁ yenāyasmā mahāmoggallāno tenupasaṅkami upasaṅkamitvā
āyasmantaṁ mahāmoggallānaṁ abhivādetvā ekamantaṁ aṭṭhāsi.
Ekamantaṁ ṭhitaṁ kho sakkaṁ devānamindaṁ āyasmā mahāmoggallāno
etadavoca sādhu kho devānaminda buddhasaraṇagamanaṁ hoti. Buddhasaraṇagamanahetu
kho devānaminda evamidhekacce sattā kāyassa bhedā paraṁ
maraṇā sugatiṁ saggaṁ lokaṁ upapajjanti te aññe deve dasahi
ṭhānehi adhiggaṇhanti dibbena āyunā dibbena .pe. Dibbehi
phoṭṭhabbehi. Sādhu kho devānaminda dhammasaraṇagamanaṁ hoti .pe.
Sādhu kho devānaminda saṅghasaraṇagamanaṁ hoti. Saṅghasaraṇagamanahetu
kho devānaminda evamidhekacce sattā kāyassa bhedā paraṁ maraṇā
sugatiṁ saggaṁ lokaṁ upapajjanti te aññe deve dasahi ṭhānehi
adhiggaṇhanti dibbena āyunā dibbena vaṇṇena dibbena sukhena
dibbena yasena dibbena ādhipateyyena dibbehi rūpehi dibbehi
<pb n="4.340"/>
Saddehi dibbehi gandhehi dibbehi rasehi dibbehi phoṭṭhabbehīti.
Sādhu kho mārisa moggallāna buddhasaraṇagamanaṁ hoti .pe. Sādhu
kho mārisa moggallāna dhammasaraṇagamanaṁ hoti .pe. Sādhu kho
mārisa moggallāna saṅghasaraṇagamanaṁ hoti. Saṅghasaraṇagamanahetu
kho mārisa moggallāna evamidhekacce sattā kāyassa bhedā paraṁ
maraṇā sugatiṁ saggaṁ lokaṁ upapajjanti te aññe deve dasahi
ṭhānehi adhiggaṇhanti dibbena āyunā dibbena vaṇṇena dibbena
sukhena dibbena yasena dibbena ādhipateyyena dibbehi rūpehi
dibbehi saddehi dibbehi gandhehi dibbehi rasehi dibbehi
phoṭṭhabbehīti.
<p n="533"/>Atha kho sakko devānamindo pañcahi devatāsatehi
saddhiṁ yenāyasmā mahāmoggallāno tenupasaṅkami upasaṅkamitvā
āyasmantaṁ mahāmoggallānaṁ abhivādetvā ekamantaṁ aṭṭhāsi.
Ekamantaṁ ṭhitaṁ kho sakkaṁ devānamindaṁ āyasmā mahāmoggallāno
etadavoca sādhu kho devānaminda buddhe aveccappasādena samannāgamanaṁ
hoti itipi so bhagavā .pe. Satthā devamanussānaṁ buddho
bhagavāti. Buddhe aveccappasādena samannāgamanahetu kho devānaminda
evamidhekacce sattā kāyassa bhedā paraṁ maraṇā sugatiṁ saggaṁ
lokaṁ upapajjanti te aññe deve dasahi ṭhānehi adhiggaṇhanti
dibbena āyunā .pe. Dibbehi phoṭṭhabbehi. Sādhu kho
<pb n="4.341"/>
Devānaminda dhamme aveccappasādena samannāgamanaṁ hoti .pe.
Sādhu kho devānaminda saṅghe aveccappasādena samannāgamanaṁ hoti
.pe. Sādhu kho devānaminda ariyakantehi sīlehi samannāgamanaṁ
hoti akhaṇḍehi .pe. Samādhisaṁvattanikehi. Ariyakantehi sīlehi
samannāgamanahetu kho devānaminda evamidhekacce sattā kāyassa
bhedā paraṁ maraṇā sugatiṁ saggaṁ lokaṁ upapajjanti te aññe
deve dasahi ṭhānehi adhiggaṇhanti dibbena āyunā .pe.
Dibbehi phoṭṭhabbehīti. Sādhu kho mārisa moggallāna buddhe
aveccappasādena samannāgamanaṁ hoti itipi so bhagavā .pe.
Satthā devamanussānaṁ buddho bhagavāti. Buddhe aveccappasādena
samannāgamanahetu kho mārisa moggallāna evamidhekacce sattā
kāyassa bhedā paraṁ maraṇā sugatiṁ saggaṁ lokaṁ upapajjanti te
aññe deve dasahi ṭhānehi adhiggaṇhanti dibbena āyunā .pe.
Dibbehi phoṭṭhabbehi. Sādhu kho mārisa <note n="1">Ma. mārisāti natthi.</note> moggallāna dhamme
aveccappasādena samannāgamanaṁ hoti svākkhāto bhagavatā dhammo
.pe. Paccattaṁ veditabbo viññūhīti. Dhamme aveccappasādena
samannāgamanahetu kho mārisa moggallāna evamidhekacce sattā
kāyassa bhedā paraṁ maraṇā sugatiṁ saggaṁ lokaṁ upapajjanti te
aññe deve dasahi ṭhānehi adhiggaṇhanti dibbena āyunā
.pe. Dibbehi phoṭṭhabbehi. Sādhu kho mārisa moggallāna
<pb n="4.342"/>
Saṅghe aveccappasādena samannāgamanaṁ hoti supaṭipanno bhagavato
sāvakasaṅgho .pe. Anuttaraṁ puññakkhettaṁ lokassāti. Saṅghe
aveccappasādena samannāgamanahetu kho mārisa moggallāna <pb ed="P" n="4.278" set="S"/>evamidhekacce
sattā kāyassa bhedā paraṁ maraṇā sugatiṁ saggaṁ lokaṁ
upapajjanti te aññe deve dasahi ṭhānehi adhiggaṇhanti
dibbena āyunā .pe. Dibbehi phoṭṭhabbehi. Sādhu kho mārisa
moggallāna ariyakantehi sīlehi samannāgamanaṁ hoti akhaṇḍehi
.pe. Samādhisaṁvattanikehi. Ariyakantehi sīlehi samannāgamanahetu
kho mārisa moggallāna evamidhekacce sattā kāyassa bhedā
paraṁ maraṇā sugatiṁ saggaṁ lokaṁ upapajjanti te aññe deve
dasahi ṭhānehi adhiggaṇhanti dibbena āyunā .pe. Dibbehi
phoṭṭhabbehīti.
<p n="534"/>Atha kho sakko devānamindo chahi devatāsatehi saddhiṁ
.pe. Atha kho sakko devānamindo sattahi devatāsatehi saddhiṁ
.pe. Atha kho sakko devānamindo aṭṭhahi devatāsatehi
saddhiṁ .pe.
<p n="535"/>Atha kho sakko devānamindo asītiyā devatāsahassehi
saddhiṁ yenāyasmā mahāmoggallāno tenupasaṅkami upasaṅkamitvā
āyasmantaṁ mahāmoggallānaṁ abhivādetvā ekamantaṁ aṭṭhāsi.
Ekamantaṁ ṭhitaṁ kho sakkaṁ devānamindaṁ āyasmā mahāmoggallāno
<pb n="4.343"/>
Etadavoca sādhu kho devānaminda buddhe aveccappasādena samannāgamanaṁ
hoti itipi so bhagavā arahaṁ sammāsambuddho vijjācaraṇasampanno
sugato lokavidū anuttaro purisadammasārathi satthā devamanussānaṁ
buddho bhagavāti. Buddhe aveccappasādena samannāgamanahetu
kho devānaminda evamidhekacce sattā kāyassa bhedā
paraṁ maraṇā sugatiṁ saggaṁ lokaṁ upapajjanti te aññe deve
dasahi ṭhānehi adhiggaṇhanti dibbena āyunā dibbena vaṇṇena
dibbena sukhena dibbena yasena dibbena ādhipateyyena dibbehi
rūpehi dibbehi saddehi dibbehi gandhehi dibbehi rasehi dibbehi
phoṭṭhabbehi. Sādhu kho devānaminda dhamme aveccappasādena
samannāgamanaṁ hoti svākkhāto bhagavatā <pb ed="P" n="4.279" set="S"/>dhammo sandiṭṭhiko akāliko
ehipassiko opanayiko paccattaṁ veditabbo viññūhīti. Dhamme
aveccappasādena samannāgamanahetu kho devānaminda evamidhekacce
sattā kāyassa bhedā paraṁ maraṇā sugatiṁ saggaṁ lokaṁ upapajjanti
te aññe deve dasahi ṭhānehi adhiggaṇhanti dibbena āyunā .pe.
Dibbehi phoṭṭhabbehi. Sādhu kho devānaminda saṅghe aveccappasādena
samannāgamanaṁ hoti supaṭipanno bhagavato sāvakasaṅgho ujupaṭipanno
bhagavato sāvakasaṅgho ñāyapaṭipanno bhagavato sāvakasaṅgho sāmīcipaṭipanno
bhagavato sāvakasaṅgho yadidaṁ cattāri purisayugāni aṭṭha
purisapuggalā esa bhagavato sāvakasaṅgho āhuneyyo pāhuneyyo
<pb n="4.344"/>
Dakkhiṇeyyo añjalikaraṇīyo anuttaraṁ puññakkhettaṁ lokassāti.
Saṅghe aveccappasādena samannāgamanahetu kho devānaminda evamidhekacce
sattā kāyassa bhedā paraṁ maraṇā sugatiṁ saggaṁ lokaṁ
upapajjanti te aññe deve dasahi ṭhānehi adhiggaṇhanti dibbena
āyunā .pe. Dibbehi phoṭṭhabbehi. Sādhu kho devānaminda
ariyakantehi sīlehi samannāgamanaṁ hoti akhaṇḍehi acchiddehi
asabalehi akammāsehi bhujissehi viññūpasatthehi aparāmaṭṭhehi
samādhisaṁvattanikehi. Ariyakantehi sīlehi samannāgamanahetu kho devānaminda
evamidhekacce sattā kāyassa bhedā paraṁ maraṇā sugatiṁ saggaṁ
lokaṁ upapajjanti te aññe deve dasahi ṭhānehi adhiggaṇhanti
dibbena āyunā dibbena vaṇṇena dibbena sukhena dibbena yasena
dibbena ādhipateyyena dibbehi rūpehi dibbehi saddehi dibbehi
gandhehi dibbehi rasehi dibbehi phoṭṭhabbehīti. Sādhu kho mārisa
moggallāna buddhe aveccappasādena samannāgamanaṁ hoti itipi
so bhagavā .pe. Satthā devamanussānaṁ buddho bhagavāti.
Buddhe aveccappasādena samannāgamanahetu kho mārisa moggallāna
evamidhekacce sattā kāyassa bhedā paraṁ maraṇā sugatiṁ saggaṁ
lokaṁ upapajjanti te aññe deve dasahi ṭhānehi adhiggaṇhanti
dibbena āyunā .pe. Dibbehi phoṭṭhabbehi. Sādhu kho
mārisa moggallāna dhamme aveccappasādena samannāgamanaṁ hoti
<pb n="4.345"/>
Svākkhāto bhagavatā dhammo .pe. Paccattaṁ veditabbo viññūhīti.
Dhamme aveccappasādena samannāgamanahetu kho mārisa moggallāna
evamidhekacce <pb ed="P" n="4.280" set="S"/>sattā kāyassa bhedā paraṁ maraṇā sugatiṁ saggaṁ
lokaṁ upapajjanti te aññe deve dasahi ṭhānehi adhiggaṇhanti
dibbena āyunā .pe. Dibbehi phoṭṭhabbehi. Sādhu kho
mārisa moggallāna saṅghe aveccappasādena samannāgamanaṁ hoti
supaṭipanno bhagavato sāvakasaṅgho .pe. Anuttaraṁ puññakkhettaṁ
lokassāti. Saṅghe aveccappasādena samannāgamanahetu kho mārisa
moggallāna evamidhekacce sattā kāyassa bhedā paraṁ maraṇā
sugatiṁ saggaṁ lokaṁ upapajjanti te aññe deve dasahi ṭhānehi
adhiggaṇhanti dibbena āyunā .pe. Dibbehi phoṭṭhabbehi.
Sādhu kho mārisa moggallāna ariyakantehi sīlehi samannāgamanaṁ
hoti akhaṇḍehi .pe. Samādhisaṁvattanikehi. Ariyakantehi sīlehi
samannāgamanahetu kho mārisa moggallāna evamidhekacce sattā
kāyassa bhedā paraṁ maraṇā sugatiṁ saggaṁ lokaṁ upapajjanti te
aññe deve dasahi ṭhānehi adhiggaṇhanti dibbena āyunā
dibbena vaṇṇena dibbena sukhena dibbena yasena dibbena
ādhipateyyena dibbehi rūpehi dibbehi saddehi dibbehi gandhehi
dibbehi rasehi dibbehi phoṭṭhabbehīti.
<p rend="subhead" sid="11">11, candanasuttaṃ</p>
<p n="536"/>Atha kho candano devaputto .pe. Atha kho suyāmo
<pb n="4.346"/>
Devaputto. Atha kho santusito devaputto. Atha kho sunimmito
devaputto. Atha kho vasavatti devaputto. (ime pañca
peyyālā <note n="1">Ma. peyyālī.</note> yathā sakko devānamindo tathā vitthāretabbāti).
Moggallānasaṁyuttaṁ samattaṁ.
Tassuddānaṁ
savitakkāvitakkañca sukhena ca <note n="2">Yu. casaddo natthi.</note> upekkhako
ākāsañceva viññāṇaṁ ākiñcaññā nevasaññinā <note n="3">Ma. ākiñcaṁ nevasaññinā  Yu. ākiñcanevasaññinā.</note>
animitto ca sakko ca candanekādasena cāti.
</xml>