<xml src="m74.xml">
<pgroup id="m74"/>
<readunit id="m74">4. dīghanakhasuttaṃ</readunit>
<pb n="2.263"/>
Dīghanakhasuttaṁ
<p n="269"/>Evamme sutaṁ ekaṁ samayaṁ bhagavā rājagahe viharati
gijjhakūṭe <note n="1">Ma. pabbate.</note> sūkarakhatāyaṁ <note n="2">Ma. sūkarakhatāya.</note>. Atha kho dīghanakho paribbājako yena
bhagavā tenupasaṅkami upasaṅkamitvā bhagavatā saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ aṭṭhāsi. Ekamantaṁ
ṭhito kho dīghanakho paribbājako bhagavantaṁ etadavoca ahañhi
bho gotama evaṁvādī evaṁdiṭṭhī sabbaṁ me na khamatīti. Yāpi
kho te esā aggivessana <pb ed="P" n="1.498" set="M"/>diṭṭhi sabbaṁ me na khamatīti esāpi
te diṭṭhi na khamatīti. Esā <note n="3">Ma. esāpi me.</note> ce me bho gotama diṭṭhi khameyya
taṁpissa <note n="4">Ma. Yu. taṁpassa. </note> tādisameva taṁpissa tādisamevāti. Ato kho te aggivessana
bahū hi bahutarā lokasmiṁ ye evamāhaṁsu taṁpissa tādisameva
taṁpissa tādisamevāti te tañceva diṭṭhiṁ nappajahanti aññañca
diṭṭhiṁ upādiyanti. Ato kho te aggivessana tanū hi tanutarā
lokasmiṁ ye evamāhaṁsu taṁpissa tādisameva taṁpissa tādisamevāti
te tañceva diṭṭhiṁ pajahanti aññañca diṭṭhiṁ na upādiyanti.
<p n="270"/>Santi aggivessana <note n="5">Yu. santaggivessanāti dissati.</note> eke samaṇabrāhmaṇā evaṁvādino
evaṁdiṭṭhino sabbaṁ me khamatīti. Santi aggivessana eke samaṇabrāhmaṇā
evaṁvādino evaṁdiṭṭhino sabbaṁ me na khamatīti.
<pb n="2.264"/>
Santi aggivessana eke samaṇabrāhmaṇā evaṁvādino evaṁdiṭṭhino
ekaccaṁ me khamati ekaccaṁ me na khamatīti. Tatra aggivessana
ye te samaṇabrāhmaṇā evaṁvādino evaṁdiṭṭhino sabbaṁ me
khamatīti tesamayaṁ diṭṭhi sarāgāya santike saṁyogāya santike abhinandanāya
santike ajjhosānāya santike upādānāya santiketi.
Tatra aggivessana ye te samaṇabrāhmaṇā evaṁvādino evaṁdiṭṭhino
sabbaṁ me na khamatīti tesamayaṁ diṭṭhi asārāgāya santike asaṁyogāya
santike anabhinandanāya santike anajjhosānāya santike anupādānāya
santiketi. Evaṁ vutte dīghanakho paribbājako bhagavantaṁ etadavoca
ukkaṁseti me bhavaṁ gotamo diṭṭhigataṁ samukkaṁseti me bhavaṁ gotamo
diṭṭhigatanti. Tatra aggivessana ye te samaṇabrāhmaṇā evaṁvādino
evaṁdiṭṭhino ekaccaṁ me khamati ekaccaṁ me na khamatīti
yā hi tesaṁ khamati sāyaṁ diṭṭhi sarāgāya santike saṁyogāya
santike abhinandanāya santike ajjhosānāya santike upādānāya
santike yā hi tesaṁ na khamati sāyaṁ diṭṭhi asārāgāya santike
asaṁyogāya santike anabhinandanāya santike anajjhosānāya santike
anupādānāya santiketi.
<p n="271"/>Tatra aggivessana <note n="1">Yu. tatraggivessanāti dissati.</note> ye te samaṇabrāhmaṇā evaṁ
vādino evaṁdiṭṭhino sabbaṁ me khamatīti tattha viññū puriso iti
<pb n="2.265"/>
Paṭisañcikkhati yā <note n="1">Ma. yā ca kho.</note> kho me ayaṁ diṭṭhi sabbaṁ me khamatīti imañce <note n="2">Ma. imañcāhaṁ.</note>
ahaṁ diṭṭhiṁ thāmasā <pb ed="P" n="1.499" set="M"/>parāmassa <note n="3">Ma. parāmasā.</note> abhinivissa vohareyyaṁ idameva saccaṁ
moghamaññanti dvīhi me assa viggaho yo cāyaṁ samaṇo vā
brāhmaṇo vā evaṁvādī evaṁdiṭṭhī sabbaṁ me na khamatīti yo
cāyaṁ samaṇo vā brāhmaṇo vā evaṁvādī evaṁdiṭṭhī ekaccaṁ
me khamati ekaccaṁ me na khamatīti imehi me <note n="4">Ma. ayaṁ pāṭho na dissati. </note> assa dvīhi
viggaho. Iti viggahe sati vivādo vivāde sati vighāto vighāte
sati vihesā. Iti so viggahañca vivādañca vighātañca vihesañca
attani sampassamāno tañceva diṭṭhiṁ pajahati aññañca diṭṭhiṁ
na upādiyati. Evametāsaṁ diṭṭhīnaṁ pahānaṁ hoti evametāsaṁ
diṭṭhīnaṁ paṭinissaggo hoti. Tatra aggivessana ye te
samaṇabrāhmaṇā evaṁvādino evaṁdiṭṭhino sabbaṁ me na khamatīti
tatra <note n="5">Ma. tattha.</note> viññū puriso iti paṭisañcikkhati yā <note n="6">Ma. yā ca kho.</note> kho me ayaṁ diṭṭhi
sabbaṁ me na khamatīti imañce ahaṁ diṭṭhiṁ thāmasā parāmassa
abhinivissa vohareyyaṁ idameva saccaṁ moghamaññanti dvīhi me
assa viggaho yo cāyaṁ samaṇo vā brāhmaṇo vā evaṁvādī
evaṁdiṭṭhī sabbaṁ me khamatīti yo cāyaṁ samaṇo vā brāhmaṇo
vā evaṁvādī evaṁdiṭṭhī ekaccaṁ me khamati ekaccaṁ me na khamatīti
imehi me dvīhi assa viggaho. Iti viggahe sati vivādo
vivāde sati vighāto vighāte sati vihesā. Iti so viggahañca
<pb n="2.266"/>
Vivādañca vighātañca vihesañca attani sampassamāno tañceva
diṭṭhiṁ pajahati aññañca diṭṭhiṁ na upādiyati. Evametāsaṁ diṭṭhīnaṁ
pahānaṁ hoti evametāsaṁ diṭṭhīnaṁ paṭinissaggo hoti. Tatra
aggivessana ye te samaṇabrāhmaṇā evaṁvādino evaṁdiṭṭhino
ekaccaṁ me khamati ekaccaṁ me na khamatīti tatra viññū puriso
iti paṭisañcikkhati yā kho me ayaṁ diṭṭhi ekaccaṁ me khamati
ekaccaṁ me na khamatīti imañce ahaṁ diṭṭhiṁ thāmasā parāmassa
abhinivissa vohareyyaṁ idameva saccaṁ moghamaññanti dvīhi me
assa viggaho yo cāyaṁ samaṇo vā brāhmaṇo vā evaṁvādī
evaṁdiṭṭhī sabbaṁ me khamatīti yo cāyaṁ samaṇo vā brāhmaṇo
vā evaṁvādī evaṁdiṭṭhī sabbaṁ me na khamatīti imehi me assa
dvīhi viggaho. Iti viggahe sati vivādo vivāde sati vighāto
vighāte sati vihesā. Iti so viggahañca vivādañca vighātañca
vihesañca attani sampassamāno tañceva diṭṭhiṁ pajahati aññañca
diṭṭhiṁ <pb ed="P" n="1.500" set="M"/>na upādiyati. Evametāsaṁ diṭṭhīnaṁ pahānaṁ hoti evametāsaṁ
diṭṭhīnaṁ paṭinissaggo hoti.
<p n="272"/>Ayaṁ kho pana aggivessana kāyo rūpī cātummahābhūtiko
mātāpettikasambhavo odanakummāsūpacayo aniccucchādanaparimaddhana-
bhedanaviddhaṁsanadhammo aniccato dukkhato rogato gaṇḍato
sallato aghato ābādhato parato palokato suññato anattato
<pb n="2.267"/>
Samanupassitabbo. Tassimaṁ kāyaṁ aniccato dukkhato rogato
gaṇḍato sallato aghato ābādhato parato palokato suññato
anattato samanupassato yo kāyasmiṁ kāyacchando kāyasineho
kāyanvayatā sā pahīyati.
<p n="273"/>Tisso kho imā aggivessana vedanā sukhā vedanā
dukkhā vedanā adukkhamasukhā vedanā. Yasmiṁ aggivessana samaye
sukhaṁ vedanaṁ vedeti neva tasmiṁ samaye dukkhaṁ vedanaṁ vedeti na
adukkhamasukhaṁ vedanaṁ vedeti sukhaṁyeva tasmiṁ samaye vedanaṁ vedeti.
Yasmiṁ aggivessana samaye dukkhaṁ vedanaṁ vedeti neva tasmiṁ samaye
sukhaṁ vedanaṁ vedeti na adukkhamasukhaṁ vedanaṁ vedeti dukkhaṁyeva tasmiṁ
samaye vedanaṁ vedeti. Yasmiṁ aggivessana samaye adukkhamasukhaṁ vedanaṁ
vedeti neva tasmiṁ samaye sukhaṁ vedanaṁ vedeti na dukkhaṁ vedanaṁ
vedeti adukkhamasukhaṁyeva tasmiṁ samaye vedanaṁ vedeti. Sukhā <note n="1">Ma. sukhāpi kho.</note>
aggivessana <note n="2">Ma. etthantare vedanāti ayaṁ pāṭho dissati.</note> aniccā saṅkhatā paṭiccasamuppannā khayadhammā vayadhammā
virāgadhammā nirodhadhammā. Dukkhāpi kho aggivessana <note n="3">Ma. etthantare vedanāti ayaṁ pāṭho dissati.</note> aniccā
saṅkhatā paṭiccasamuppannā khayadhammā vayadhammā virāgadhammā nirodhadhammā.
Adukkhamasukhāpi kho aggivessana vedanā aniccā saṅkhatā
paṭiccasamuppannā khayadhammā vayadhammā virāgadhammā nirodhadhammā.
Evaṁ passaṁ aggivessana sutavā ariyasāvako sukhāyapi vedanāya
nibbindati dukkhāyapi vedanāya nibbindati adukkhamasukhāyapi vedanāya
<pb n="2.268"/>
Nibbindati nibbindaṁ virajjati virāgā vimuccati vimuttasmiṁ vimuttamiti
ñāṇaṁ hoti khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti pajānāti. Evaṁ vimuttacitto kho
aggivessana bhikkhu na kenaci saṁvadati na kenaci vivadati yañca kho
loke vuttaṁ tena voharati aparāmasanti.
<p n="274"/>Tena kho pana samayena āyasmā sārīputto bhagavato
piṭṭhito nisinno <note n="1">Ma. ṭhito hoti.</note> bhagavantaṁ vījiyamāno. Atha kho āyasmato
sārīputtassa etadahosi tesaṁ tesaṁ kira no bhagavā dhammānaṁ
abhiññā pahānamāha tesaṁ tesaṁ kira no sugato dhammānaṁ
abhiññā paṭinissaggamāhāti. Iti hidaṁ āyasmato sārīputtassa
paṭisañcikkhato anupādāya āsavehi cittaṁ vimucci. Dīghanakhassa
paribbājakassa virajaṁ vītamalaṁ dhammacakkhuṁ udapādi yaṅkiñci samudayadhammaṁ
sabbantaṁ nirodhadhammanti.
<p n="275"/>Atha kho dīghanakho paribbājako diṭṭhadhammo pattadhammo
viditadhammo pariyogāḷhadhammo tiṇṇavicikiccho vigatakathaṁkatho
vesārajjappatto aparappaccayo satthu sāsane bhagavantaṁ etadavoca
abhikkantaṁ bho gotama abhikkantaṁ bho gotama seyyathāpi bho
gotama nikkujjitaṁ vā ukkujjeyya paṭicchannaṁ vā vivareyya mūḷhassa
vā maggaṁ ācikkheyya andhakāre vā telapajjotaṁ dhāreyya
cakkhumanto rūpāni dakkhantīti evameva bhotā gotamena anekapariyāyena
<pb n="2.269"/>
Dhammo pakāsito esāhaṁ bhagavantaṁ <note n="1">Ma. etthantare gotamanti ayaṁ pāṭho dissati.</note> saraṇaṁ gacchāmi
dhammañca bhikkhusaṅghañca upāsakaṁ maṁ bhavaṁ gotamo dhāretu ajjatagge
pāṇupetaṁ saraṇaṅgatanti.
Dīghanakhasuttaṁ niṭṭhitaṁ catutthaṁ.
</xml>