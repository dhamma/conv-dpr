<xml src="s53.xml">
<pgroup id="s53"/>
<readunit id="s53">9. jhānasaṃyuttaṃ</readunit>
<p rend="subhead" check="nosid">1, gaṅgāpeyyālavaggo</p>
<p rend="subhead" sid="1-12">1-12, jhānādisuttadvādasakaṃ</p>
<pb n="5.392"/>
Jhānasaṁyuttaṁ
<p n="1300"/>Sāvatthī. Tatra kho cattārome bhikkhave jhānā.
Katame cattāro. Idha bhikkhave bhikkhu vivicceva kāmehi vivicca
akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ
upasampajja viharati vitakkavicārānaṁ vūpasamā ajjhattaṁ sampasādanaṁ
cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ
upasampajja viharati pītiyā ca virāgā upekkhako ca viharati
sato ca sampajāno sukhañca kāyena paṭisaṁvedeti yantaṁ ariyā
ācikkhanti upekkhako satimā sukhavihārīti tatiyaṁ jhānaṁ upasampajja
viharati sukhassa ca pahānā dukkhassa ca pahānā pubbeva somanassadomanassānaṁ
atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ
upasampajja viharati. Ime kho bhikkhave <pb ed="P" n="5.308" set="S"/>cattāro jhānāti.
<p n="1301"/>Seyyathāpi bhikkhave gaṅgā nadī pācīnaninnā pācīnapoṇā
pācīnapabbhārā. Evameva kho bhikkhave bhikkhu cattāro
jhāne bhāvento cattāro jhāne bahulīkaronto nibbānaninno
hoti nibbānapoṇo nibbānapabbhāro.
<p n="1302"/>Kathañca bhikkhave bhikkhu cattāro jhāne bhāvento
cattāro jhāne bahulīkaronto nibbānaninno hoti nibbānapoṇo
nibbānapabbhāro. Idha bhikkhave bhikkhu vivicceva kāmehi vivicca
akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ
<pb n="5.393"/>
Upasampajja viharati vitakkavicārānaṁ vūpasamā .pe. Dutiyaṁ jhānaṁ.
Tatiyaṁ jhānaṁ. Catutthaṁ jhānaṁ upasampajja viharati. Evaṁ kho bhikkhave
bhikkhu cattāro jhāne bhāvento cattāro jhāne bahulīkaronto
nibbānaninno <pb ed="P" n="5.309" set="S"/>hoti nibbānapoṇo nibbānapabbhāroti. (evaṁ
yāva esanā pāli vitthāretabbā).
<p rend="subhead" check="nosid">5, oghavaggo</p>
<p rend="subhead" sid="13-22">1-10, oghādisuttaṃ</p>
<p n="1303"/>Pañcimāni bhikkhave uddhambhāgiyāni saññojanāni.
Katamāni pañca. Rūparāgo arūparāgo māno uddhaccaṁ avijjā.
Imāni kho bhikkhave pañcuddhambhāgiyāni saññojanāni.
<p n="1304"/>Imesaṁ kho bhikkhave pañcannaṁ uddhambhāgiyānaṁ
saññojanānaṁ abhiññāya pariññāya parikkhayāya pahānāya cattāro
jhānā bhāvetabbā. Katame cattāro. Idha bhikkhave bhikkhu
vivicceva kāmehi vivicca akusalehi dhammehi savitakkaṁ savicāraṁ vivekajaṁ
pītisukhaṁ paṭhamaṁ jhānaṁ upasampajja viharati vitakkavicārānaṁ vūpasamā
ajjhattaṁ <pb ed="P" n="5.310" set="S"/>sampasādanaṁ cetaso ekodibhāvaṁ avitakkaṁ avicāraṁ samādhijaṁ
pītisukhaṁ dutiyaṁ jhānaṁ. Tatiyaṁ jhānaṁ. Catutthaṁ jhānaṁ upasampajja
viharati. Imesaṁ kho bhikkhave pañcannaṁ uddhambhāgiyānaṁ saññojanānaṁ
abhiññāya pariññāya parikkhayāya pahānāya ime cattāro jhānā
bhāvetabbāti. (gaṅgāpeyyālo. Yathā maggasaṁyuttaṁ vitthāritaṁ evaṁ
jhānasaṁyuttaṁ vitthāretabbaṁ yāva esanā pāli).
Jhānasaṁyuttaṁ niṭṭhitaṁ.
</xml>