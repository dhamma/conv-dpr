<xml src="a5-4.xml">
<readunit id="a5-4">4. sumanavaggo</readunit>
<p rend="subhead" sid="1">1, sumanasuttaṃ</p>
Sumanavaggo catuttho
<p n="31"/>Athakho sumanā rājakumārī pañcahi rathasatehi pañcahi ca
rājakumārīsatehi parivutā yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi ekamantaṁ nisinnā
kho sumanā rājakumārī bhagavantaṁ etadavoca idhassu bhante
bhagavato dve sāvakā samasaddhā samasīlā samapaññā eko dāyako
eko adāyako te kāyassa <pb ed="P" n="3.33" set="A"/>bhedā parammaraṇā sugatiṁ saggaṁ
lokaṁ upapajjeyyuṁ devabhūtānaṁ pana nesaṁ bhante siyā viseso siyā
nānākaraṇanti siyā sumaneti bhagavā avoca yo so sumane
dāyako so amuṁ adāyakaṁ devabhūto samāno pañcahi ṭhānehi
adhigaṇhāti dibbena āyunā dibbena vaṇṇena dibbena sukhena
dibbena yasena dibbena adhipateyyena <note n="1">Ma. ādhipatteyyena. aparaṁpi īdisameva.</note> yo so sumane dāyako
so amuṁ adāyakaṁ devabhūto samāno imehi pañcahi ṭhānehi
adhigaṇhātīti <note n="2">Po. Ma. Yu. itisaddo natthi.  sabbatthavāresu īdisameva.</note>. Sace pana te bhante tato cutā itthattaṁ āgacchanti
manussabhūtānaṁ pana nesaṁ bhante siyā viseso siyā nānākaraṇanti
siyā sumaneti bhagavā avoca yo so sumane dāyako so
amuṁ adāyakaṁ manussabhūto samāno pañcahi ṭhānehi adhigaṇhāti
mānusakena āyunā mānusakena vaṇṇena mānusakena sukhena mānusakena
yasena mānusakena adhipateyyena yo so sumane dāyako so amuṁ
adāyakaṁ manussabhūto samāno imehi pañcahi ṭhānehi adhigaṇhātīti.
<pb n="5.35"/>
Sace pana te bhante ubho agārasmā anagāriyaṁ pabbajanti
pabbajitānaṁ pana nesaṁ bhante siyā viseso siyā nānākaraṇanti.
Siyā sumaneti bhagavā avoca yo so sumane dāyako so amuṁ
adāyakaṁ pabbajito samāno pañcahi ṭhānehi adhigaṇhāti yācitova
bahulaṁ cīvaraṁ paribhuñjati appaṁ ayācito yācitova bahulaṁ
piṇḍapātaṁ paribhuñjati appaṁ ayācito yācitova bahulaṁ senāsanaṁ
paribhuñjati appaṁ ayācito yācitova bahulaṁ gilānapaccayabhesajjaparikkhāraṁ
paribhuñjati appaṁ ayācito yehi kho pana sabrahmacārīhi
saddhiṁ viharati tyassa manāpeneva bahulaṁ kāyakammena samudācaranti
appaṁ amanāpena manāpena <note n="1">Ma. Yu. manāpeneva.</note> bahulaṁ vacīkammena samudācaranti appaṁ
amanāpena manāpena bahulaṁ manokammena samudācaranti appaṁ
amanāpena manāpaññeva <note n="2">Ma. manāpaṁ yeva.</note> upahāraṁ upaharanti appaṁ <pb ed="P" n="3.34" set="A"/>amanāpaṁ yo so
sumane dāyako so amuṁ adāyakaṁ pabbajito samāno imehi
pañcahi ṭhānehi adhigaṇhātīti. Sace pana te bhante ubho arahattaṁ
pāpuṇanti arahattappattānaṁ pana nesaṁ bhante siyā viseso siyā
nānākaraṇanti ettha kho panesāhaṁ sumane na kiñci nānākaraṇaṁ
vadāmi yadidaṁ vimuttiyā vimuttanti <note n="3">Ma. Yu. vimuttinti.</note>. Acchariyaṁ bhante abbhutaṁ
bhante yāvañcidaṁ bhante alameva dānāni dātuṁ alaṁ
puññāni kātuṁ yatra hi nāma devabhūtassapi upakārāni puññāni
manussabhūtassapi upakārāni puññāni pabbajitassapi upakārāni
<pb n="5.36"/>
Puññānīti. Evametaṁ sumane evametaṁ sumane alaṁ hi sumane
dānāni dātuṁ alaṁ puññāni kātuṁ devabhūtassapi upakārāni
puññāni manussabhūtassapi upakārāni puññāni pabbajitassapi
upakārāni puññānīti. Idamavoca bhagavā idaṁ vatvāna sugato
athāparaṁ etadavoca satthā
yathāpi cando vimalo gacchaṁ ākāsadhātuyā
sabbe tāragaṇe <note n="1">Ma. tārāgaṇe.</note> loke ābhāya atirocati
tatheva sīlasampanno saddho purisapuggalo
sabbe maccharino loke cāgena atirocati.
Yathāpi megho thanayaṁ vijjumālī satakkaku
thalaṁ ninnañca pūreti abhivassaṁ vasundharaṁ.
Evaṁ dassanasampanno sammāsambuddhasāvako
macchariṁ adhigaṇhāti pañcaṭṭhānehi paṇḍito
āyunā yasasā ceva vaṇṇena ca sukhena ca
sa ve bhogaparibyuḷho pecca sagge pamodatīti.
<p rend="subhead" sid="2">2, cundīsuttaṃ</p>
<p n="32"/><pb ed="P" n="3.35" set="A"/>Ekaṁ samayaṁ bhagavā rājagahe viharati veḷuvane
kalandakanivāpe. Athakho cundī rājakumārī pañcahi rathasatehi pañcahi ca
kumārīsatehi parivutā yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi ekamantaṁ nisinnā kho
cundī rājakumārī bhagavantaṁ etadavoca amhākaṁ bhante bhātā cundo
<pb n="5.37"/>
Nāma rājakumāro so evamāha yadeva so hoti itthī vā
puriso vā buddhaṁ saraṇaṁ gato dhammaṁ saraṇaṁ gato saṅghaṁ saraṇaṁ gato
pāṇātipātā paṭivirato adinnādānā paṭivirato kāmesu micchācārā
paṭivirato musāvādā paṭivirato surāmerayamajjapamādaṭṭhānā paṭivirato
so kāyassa bhedā parammaraṇā sugatiññeva upapajjati no duggatinti.
Sāhaṁ bhante bhagavantaṁ pucchāmi kathaṁrūpe nu <note n="1">Ma. nusaddo natthi.</note> kho bhante satthari
pasanno kāyassa bhedā parammaraṇā sugatiññeva upapajjati no duggatiṁ
kathaṁrūpe dhamme pasanno kāyassa bhedā parammaraṇā sugatiññeva
upapajjati no duggatiṁ kathaṁrūpe saṅghe pasanno kāyassa bhedā parammaraṇā
sugatiññeva upapajjati no duggatiṁ kathaṁrūpesu sīlesu paripūrakārī
kāyassa bhedā parammaraṇā sugatiññeva upapajjati no duggatinti.
Yāvatā cundi sattā apadā vā dvipadā vā catuppadā vā
bahuppadā vā rūpino vā arūpino vā saññino vā asaññino
vā nevasaññināsaññino vā tathāgato tesaṁ aggamakkhāyati arahaṁ
sammāsambuddho. Ye kho cundi buddhe pasannā agge te
pasannā agge kho pana pasannānaṁ aggo vipāko hoti.
Yāvatā cundi dhammā saṅkhatā vā asaṅkhatā vā virāgo tesaṁ
aggamakkhāyati yadidaṁ madanimmadano pipāsavinayo ālayasamugghāto
vaṭṭūpacchedo taṇhakkhayo <note n="2">Ma. taṇhākkhayo.</note> virāgo nirodho nibbānaṁ. Ye kho <pb ed="P" n="3.36" set="A"/>cundi
<pb n="5.38"/>
Virāge dhamme pasannā agge te pasannā agge kho pana
pasannānaṁ aggo vipāko hoti. Yāvatā cundi saṅghā vā gaṇā vā
tathāgatasāvakasaṅgho tesaṁ aggamakkhāyati yadidaṁ cattāri purisayugāni
aṭṭha purisapuggalā esa bhagavato sāvakasaṅgho āhuneyyo
pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassa.
Ye kho cundi saṅghe pasannā agge te pasannā agge kho pana
pasannānaṁ aggo vipāko hoti. Yāvatā cundi sīlāni ariyakantāni <note n="1">Po. Ma. etthantare sīlānīti dissati.</note>
tesaṁ aggamakkhāyanti yadidaṁ akhaṇḍāni acchiddāni asabalāni
akammāsāni bhujissāni viññupasatthāni aparāmaṭṭhāni samādhisaṁvattanikāni
ye kho cundi ariyakantesu sīlesu paripūrakārino agge te
paripūrakārino agge kho pana paripūrakārīnaṁ aggo vipāko hotīti.
Aggato ve pasannānaṁ aggaṁ dhammaṁ vijānataṁ
agge buddhe pasannānaṁ dakkhiṇeyye anuttare
agge dhamme pasannānaṁ virāgūpasame sukhe
agge saṅghe pasannānaṁ puññakkhette anuttare
aggasmiṁ dānaṁ dadataṁ aggaṁ puññaṁ pavaḍḍhati
aggaṁ āyu ca vaṇṇo ca yaso kitti sukhaṁ balaṁ
aggassa dātā medhāvī aggadhammasamāhito
devabhūto manusso vā aggappatto pamodatīti.
<p rend="subhead" sid="3">3, uggahasuttaṃ</p>
<p n="33"/>Ekaṁ samayaṁ bhagavā bhaddiye viharati jātiyāvane. Athakho
<pb n="5.39"/>
Uggaho meṇḍakanattā yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi ekamantaṁ nisinno
kho uggaho meṇḍakanattā bhagavantaṁ etadavoca adhivāsetu me
bhante bhagavā svātanāya attacatuttho <pb ed="P" n="3.37" set="A"/>bhattanti. Adhivāsesi bhagavā
tuṇhībhāvena athakho uggaho meṇḍakanattā bhagavato adhivāsanaṁ
viditvā uṭṭhāyāsanā bhagavantaṁ abhivādetvā padakkhiṇaṁ katvā
pakkāmi. Athakho bhagavā tassā rattiyā accayena pubbaṇhasamayaṁ
nivāsetvā pattacīvaramādāya yena uggahassa meṇḍakanattuno nivesanaṁ
tenupasaṅkami upasaṅkamitvā paññatte āsane nisīdi. Athakho
uggaho meṇḍakanattā bhagavantaṁ paṇītena khādanīyena bhojanīyena sahatthā
santappesi sampavāresi. Athakho uggaho meṇḍakanattā bhagavantaṁ
bhuttāviṁ onītapattapāṇiṁ ekamantaṁ nisīdi ekamantaṁ nisinno kho
uggaho meṇḍakanattā bhagavantaṁ etadavoca imā me bhante
kumāriyo patikulāni gamissanti ovadatu tāsaṁ bhante bhagavā
anusāsatu tāsaṁ bhante bhagavā yaṁ tāsaṁ assa dīgharattaṁ hitāya
sukhāyāti. Athakho bhagavā tā kumāriyo etadavoca tasmā
tiha kumāriyo evaṁ sikkhitabbaṁ yassa kho <note n="1">Po. Ma. vo. Yu. khosaddo natthi.</note> mātāpitaro bhattuno
dassanti atthakāmā hitesino anukampakā anukampaṁ upādāya tassa
bhavissāma pubbuṭṭhāyiniyo pacchānipātiniyo kiṁkārapaṭissāviniyo
manāpacāriniyo piyavādiniyoti evaṁ hi <note n="2">Po. sabbatthavāresu evañhi vo.</note> vo kumāriyo sikkhitabbaṁ. Tasmā
<pb n="5.40"/>
Tiha kumāriyo evaṁ sikkhitabbaṁ ye te bhattu garuno bhavissanti
mātāti vā pitāti vā samaṇabrāhmaṇāti vā te sakkarissāma
garukarissāma <note n="1">Ma. garuṁ karisusāma.</note> mānessāma pūjessāma <note n="2">Po. Yu. mānissāma pūjissāma.</note> abbhāgate ca āsanodakena
paṭipūjessāmāti evaṁ hi vo kumāriyo sikkhitabbaṁ. Tasmā tiha
kumāriyo evaṁ sikkhitabbaṁ ye te bhattu abbhantarā kammantā
uṇṇāti vā kappāsāti vā tattha dakkhā bhavissāma analasā
tatrupāyāya vīmaṁsāya samannāgatā alaṁ kātuṁ alaṁ saṁvidhātunti evaṁ
hi vo kumāriyo sikkhitabbaṁ. Tasmā tiha kumāriyo evaṁ
sikkhitabbaṁ yo so bhattu abbhantaro antojano dāsāti vā pessāti
vā kammakarāti vā tesaṁ katañca katato jānissāma akatañca
akatato jānissāma gilānakānañca balābalaṁ jānissāma khādanīyaṁ
bhojanīyaṁ cassa paccayaṁsena <note n="3">Ma. paccaṁsenesaṁ  vibhajissāma.</note> vibhajissāmāti evaṁ hi vo kumāriyo
sikkhitabbaṁ. Tasmā tiha kumāriyo evaṁ sikkhitabbaṁ yaṁ bhattā
āharissati dhanaṁ vā dhaññaṁ vā rajataṁ vā jātarūpaṁ vā taṁ ārakkhena
guttiyā sampādessāma tattha ca bhavissāma adhuttī athenī asoṇḍī
avināsikāti <note n="4">Po. Ma. Yu. avināsikāyoti.</note> evaṁ hi vo kumāriyo sikkhitabbaṁ. Imehi kho
kumāriyo pañcahi dhammehi samannāgato mātugāmo kāyassa bhedā
parammaraṇā manāpakāyikānaṁ devānaṁ sahabyataṁ upapajjatīti.
Yo naṁ bharati sabbadā niccaṁ ātāpi ussuko
sabbakāmaharaṁ <note n="5">Yu. sabbakāmarahaṁ.</note> posaṁ bhattāraṁ nātimaññati
<pb n="5.41"/>
Na cāpi sotthi bhattāraṁ issācārena <note n="1">Po. Yu. issāvādena. Sī. icchāvādena.</note> rosaye
bhattu ca garuno sabbe paṭipūjeti paṇḍitā
uṭṭhāyikā <note n="2">Po. Ma. Yu. uṭṭhāhikā. </note> analasā saṅgahitaparijjanā
bhattu manāpaṁ carati saṁbhataṁ <note n="3">Po. Ma. Yu. sambhataṁ.</note> anurakkhati.
Yā evaṁ vattatī nārī bhattu chandavasānugā
manāpā nāma te devā yattha sā upapajjatīti.
<p rend="subhead" sid="4">4, sīhasenāpatisuttaṃ</p>
<p n="34"/>Ekaṁ samayaṁ bhagavā vesāliyaṁ viharati mahāvane
kūṭāgārasālāyaṁ. Athakho sīho senāpati yena <pb ed="P" n="3.39" set="A"/>bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ
nisinno kho sīho senāpati bhagavantaṁ etadavoca sakkā nu kho
bhante sandiṭṭhikaṁ dānaphalaṁ paññāpetunti. Sakkā sīhāti bhagavā
avoca dāyako sīha dānapati bahuno janassa piyo hoti manāpo
yaṁpi sīha dāyako dānapati bahuno janassa piyo hoti manāpo idaṁpi
sandiṭṭhikaṁ dānaphalaṁ. Puna caparaṁ sīha dāyakaṁ dānapatiṁ santo
sappurisā bhajanti yaṁpi sīha dāyakaṁ dānapatiṁ santo sappurisā bhajanti
idaṁpi sandiṭṭhikaṁ dānaphalaṁ. Puna caparaṁ sīha dāyakassa dānapatino
kalyāṇo kittisaddo abbhuggacchati yaṁpi sīha dāyakassa dānapatino
kalyāṇo kittisaddo abbhuggacchati idaṁpi sandiṭṭhikaṁ dānaphalaṁ.
Puna caparaṁ sīha dāyako dānapati yaññadeva <note n="4">Ma. yaṁ yadeva. ito paraṁ īdisameva.</note> parisaṁ upasaṅkamati yadi
khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ
<pb n="5.42"/>
Visārado upasaṅkamati amaṅkubhūto yaṁpi sīha dāyako dānapati
yaññadeva parisaṁ upasaṅkamati yadi khattiyaparisaṁ yadi brāhmaṇaparisaṁ yadi
gahapatiparisaṁ yadi samaṇaparisaṁ visārado upasaṅkamati amaṅkubhūto idaṁpi
sandiṭṭhikaṁ dānaphalaṁ. Puna caparaṁ sīha dāyako dānapati kāyassa bhedā
parammaraṇā sugatiṁ saggaṁ lokaṁ upapajjati yaṁpi sīha dāyako dānapati
kāyassa bhedā parammaraṇā sugatiṁ saggaṁ lokaṁ upapajjati idaṁpi
samparāyikaṁ dānaphalanti. Evaṁ vutte sīho senāpati bhagavantaṁ
etadavoca yānīmāni bhante bhagavatā cattāri sandiṭṭhikāni
dānaphalāni akkhātāni nāhaṁ ettha bhagavato saddhāya gacchāmi
ahaṁpetāni jānāmi ahaṁ bhante dāyako dānapati bahuno janassa piyo
manāpo ahaṁ bhante dāyako dānapati maṁ santo sappurisā
bhajanti ahaṁ bhante dāyako dānapati mayhaṁ kalyāṇo kittisaddo
abbhuggato sīho senāpati dāyako kārako saṅghupaṭṭhākoti ahaṁ
bhante dāyako dānapati yaññadeva parisaṁ upasaṅkamāmi yadi
khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ
visārado upasaṅkamāmi amaṅkubhūto. Yānīmāni bhante bhagavatā cattāri
sandiṭṭhikāni dānaphalāni akkhātāni nāhaṁ ettha bhagavato saddhāya
gacchāmi ahaṁpetāni jānāmi. Yañca kho maṁ bhante bhagavā
evamāha dāyako sīha dānapati kāyassa bhedā parammaraṇā
sugatiṁ saggaṁ lokaṁ upapajjatīti etāhaṁ na jānāmi ettha ca
<pb n="5.43"/>
Panāhaṁ bhagavato saddhāya gacchāmīti. Evametaṁ sīha evametaṁ
sīha dāyako sīha <note n="1">Ma. sīhāti natthi.</note> dānapati kāyassa bhedā parammaraṇā sugatiṁ saggaṁ
lokaṁ upapajjatīti.
Dadaṁ piyo hoti bhajanti naṁ bahū
kittiṁ ca pappoti yasassa vaḍḍhati <note n="2">Ma. Yu. yaso ca vaḍḍhati.</note>
amaṅkubhūto parisaṁ vigāhati
visārado hoti naro amaccharī
tasmā hi dānāni dadanti paṇḍitā
vineyya maccheramalaṁ sukhesino
te dīgharattaṁ tidive patiṭṭhitā
devānaṁ sahabyagatā ramanti te
katāvakāsā katakusalā ito cutā
sayampabhā anuvicaranti nandane <note n="3">Ma. Yu. nandanaṁ. </note>
te tattha nandanti ramanti modare
samappitā kāmaguṇehi pañcahi.
Katvāna vākyaṁ asitassa tādino
kamanti sabbe <note n="4">Ma. Yu. ramanti sagge.</note> sugatassa sāvakāti.
<p rend="subhead" sid="5">5, dānānisaṃsasuttaṃ</p>
<p n="35"/><pb ed="P" n="3.41" set="A"/>Pañcime bhikkhave dāne ānisaṁsā katame pañca
bahuno janassa piyo hoti manāpo santo sappurisā bhajanti
kalyāṇo kittisaddo abbhuggacchati gihidhammā anapagato <note n="5">Yu. anapeto.</note> hoti
<pb n="5.44"/>
Kāyassa bhedā parammaraṇā sugatiṁ saggaṁ lokaṁ upapajjati ime kho
bhikkhave pañca dāne ānisaṁsāti.
Dadamāno piyo hoti sataṁ dhammaṁ anukkamaṁ
santo naṁ sadā bhajanti saññatā brahmacārayo
te tassa dhammaṁ desenti sabbadukkhāpanūdanaṁ
yaṁ so dhammaṁ idhaññāya parinibbātanāsavoti <note n="1">Po. Ma. yu parinibbāti anāsavoti.</note>.
<p rend="subhead" sid="6">6, kāladānasuttaṃ</p>
<p n="36"/>Pañcimāni bhikkhave kāladānāni katamāni pañca āgantukassa
dānaṁ deti gamikassa dānaṁ deti gilānassa dānaṁ deti dubbhikkhe dānaṁ
deti yāni tāni navasassāni navaphalāni tāni paṭhamaṁ sīlavantesu
patiṭṭhāpeti imāni kho bhikkhave pañca kāladānānīti.
Kāle dadanti sappaññā vadaññū vītamaccharā
kālena <note n="2">Po. Yu. kāle.</note> dinnaṁ ariyesu ujubhūtesu tādisu
vippasannamanā tassa vipulā hoti dakkhiṇā
ye tattha anumodanti <note n="3">Po. ye ca tattha  pamodanti.</note> veyyāvaccaṁ karonti vā
na tena <note n="4">Yu. tesaṁ.</note> dakkhiṇā ūnā <note n="5">Po. ... onā.</note> tepi puññassa bhāgino
tasmā dade appaṭivāṇacitto yattha dinnaṁ mahapphalaṁ
puññāni paralokasmiṁ patiṭṭhā honti pāṇinanti.
<p rend="subhead" sid="7">7, bhojanasuttaṃ</p>
<p n="37"/><pb ed="P" n="3.42" set="A"/>Bhojanaṁ bhikkhave dadamāno dāyako paṭiggāhakānaṁ
pañca ṭhānāni deti katamāni pañca āyuṁ deti vaṇṇaṁ deti
sukhaṁ deti balaṁ deti paṭibhāṇaṁ deti āyuṁ kho pana datvā
<pb n="5.45"/>
Āyussa bhāgī hoti dibbassa vā mānusassa vā vaṇṇaṁ datvā
vaṇṇassa bhāgī hoti dibbassa vā mānusassa vā sukhaṁ datvā
sukhassa bhāgī hoti dibbassa vā mānusassa vā balaṁ datvā balassa
bhāgī hoti dibbassa vā mānusassa vā paṭibhāṇaṁ datvā paṭibhāṇassa
bhāgī hoti dibbassa vā mānusassa vā bhojanaṁ bhikkhave dadamāno
dāyako paṭiggāhakānaṁ imāni pañca ṭhānāni detīti.
Āyudo balado dhīro vaṇṇado paṭibhāṇado
sukhassa dātā medhāvī sukhaṁ so adhigacchati
āyuṁ datvā balaṁ vaṇṇaṁ sukhañca paṭibhāṇado <note n="1">Sī. paṭibhānakaṁ Ma. paṭibhāṇakaṁ.</note>
dīghāyu yasavā hoti yattha yatthūpapajjatīti.
<p rend="subhead" sid="8">8, saddhasuttaṃ</p>
<p n="38"/>Pañcime bhikkhave saddhe kulaputte ānisaṁsā katame
pañca ye te bhikkhave loke santo sappurisā te saddhaññeva
paṭhamaṁ anukampantā anukampanti no tathā assaddhaṁ saddhaññeva
paṭhamaṁ upasaṅkamantā upasaṅkamanti no tathā assaddhaṁ saddhasseva <note n="2">Ma. saddhaññeva.</note>
paṭhamaṁ paṭiggaṇhantā paṭiggaṇhanti no tathā assaddhassa <note n="3">Ma. asaddhaṁ. </note>
saddhasseva <note n="3">Ma. asaddhaṁ. </note> paṭhamaṁ dhammaṁ desentā desenti no tathā assaddhassa <note n="3">Ma. asaddhaṁ. </note>
saddho kāyassa bhedā parammaraṇā sugatiṁ saggaṁ lokaṁ upapajjati ime
kho bhikkhave pañca saddhe kulaputte ānisaṁsā seyyathāpi bhikkhave
subhūmiyaṁ catummahāpathe <note n="4">Po. Yu. cātumahāpathe. Ma. catumahā ....</note> mahānigrodho samantā pakkhīnaṁ paṭissaraṇaṁ hoti
evameva <pb ed="P" n="3.43" set="A"/>kho bhikkhave saddho kulaputto bahuno janassa paṭissaraṇaṁ hoti
<pb n="5.46"/>
Bhikkhūnaṁ bhikkhunīnaṁ upāsakānaṁ upāsikānanti.
Sākhāpattaphalūpeto khandhimāva mahādumo
mūlavā phalasampanno patiṭṭhā hoti pakkhinaṁ
manorame āyatane sevanti naṁ vihaṅgamā
chāyaṁ chāyatthikā yanti phalatthā phalabhojino
tatheva sīlasampannaṁ saddhaṁ purisapuggalaṁ
nivātavuttiṁ atthaddhaṁ surataṁ <note n="1">Ma. Yu. sorataṁ.</note> sakhilaṁ muduṁ
vītarāgā vītadosā vītamohā anāsavā
puññakkhettāni lokasmiṁ sevanti tādisaṁ naraṁ
te tassa dhammaṁ desenti sabbadukkhāpanūdanaṁ
yaṁ so dhammaṁ idhaññāya parinibbātanāsavoti.
<p rend="subhead" sid="9">9, puttasuttaṃ</p>
<p n="39"/>Pañcimāni bhikkhave ṭhānāni sampassantā mātāpitaro
puttaṁ icchanti kule jāyamānaṁ katamāni pañca bhato vā no
bharissati kiccaṁ vā no karissati kulavaṁso ciraṁ ṭhassati dāyajjaṁ
paṭipajjati <note n="2">Ma. Yu. paṭipajjissati.</note> atha vā pana petānaṁ kālakatānaṁ dakkhiṇaṁ anuppadassati <note n="3">Po. Ma. Yu. anuppadassatīti.</note>
imāni kho bhikkhave pañca ṭhānāni sampassantā mātāpitaro puttaṁ
icchanti kule jāyamānanti.
Pañcaṭṭhānāni sampassaṁ puttaṁ icchanti paṇḍitā
bhato vā no bharissati kiccaṁ vā no karissati
kulavaṁso ciraṁ tiṭṭhe dāyajjaṁ paṭipajjati
<pb n="5.47"/>
Atha vā pana petānaṁ dakkhiṇaṁnuppadassati
ṭhānānetāni sampassaṁ puttaṁ icchanti paṇḍitā
tasmā santo sappurisā kataññū katavedino
bharanti mātāpitaro pubbe katamanussaraṁ
karonti nesaṁ kiccāni yathātaṁ pubbakārinaṁ
ovādakārī bhataposī kulavaṁsaṁ ahāpayaṁ
saddho sīlena sampanno putto hoti pasaṁsiyoti.
<p rend="subhead" sid="10">10, mahāsālaputtasuttaṃ</p>
<p n="40"/>Himavantaṁ bhikkhave pabbatarājaṁ nissāya mahāsālā pañcahi
vaḍḍhīhi vaḍḍhanti katamāhi pañcahi sākhāpattapalāsena vaḍḍhanti
tacena vaḍḍhanti pappaṭikāya vaḍḍhanti pheggunā vaḍḍhanti sārena
vaḍḍhanti himavantaṁ bhikkhave pabbatarājaṁ nissāya mahāsālā imāhi
pañcahi vaḍḍhīhi vaḍḍhanti evameva kho bhikkhave saddhaṁ kulapatiṁ <note n="1">Ma. Yu. kulaputtaṁ.</note>
nissāya antojano pañcahi vaḍḍhīhi vaḍḍhati katamāhi pañcahi
saddhāya vaḍḍhati sīlena vaḍḍhati sutena vaḍḍhati cāgena vaḍḍhati
paññāya vaḍḍhati saddhaṁ bhikkhave kulapatiṁ <note n="1">Ma. Yu. kulaputtaṁ.</note> nissāya antojano imāhi
pañcahi vaḍḍhīhi vaḍḍhatīti.
Yathā hi pabbato selo araññasmiṁ brahāvane
taṁ rukkhā upanissāya vaḍḍhantete vanappatī
tatheva sīlasampannaṁ saddhaṁ kulaputtaṁ idha <note n="2">Ma. imaṁ.</note>
upanissāya vaḍḍhanti puttadārā ca bandhavā
<pb n="5.48"/>
Amaccā ñātisaṅghā ca ye cassa anujīvino
tyassa sīlavato sīlaṁ cāgaṁ sucaritāni ca
passamānānukubbanti ye bhavanti vicakkhaṇā
idha dhammaṁ caritvāna saggaṁ <note n="1">Ma. Yu. maggaṁ.</note> sugatigāminaṁ
nandino devalokasmiṁ modanti kāmakāminoti.
Sumanavaggo catuttho.
Tassuddānaṁ
sumanā cundi uggaho sīho dānānisaṁsayo <note n="2">Ma. dānānisaṁsako.</note>
kālabhojanasaddhā ca puttasālehi te dasāti.
</xml>