<xml src="a7-10.xml">
<readunit id="a7-10">10. āhuneyyavaggo</readunit>
<p n="85"/>Sattime bhikkhave puggalā āhuneyyā pāhuneyyā
dakkhiṇeyyā añjalikaraṇīyā anuttaraṁ puññakkhettaṁ lokassa. Katame
satta idha bhikkhave ekacco puggalo cakkhusmiṁ aniccānupassī viharati aniccasaññī
aniccapaṭisaṁvedī satataṁ samitaṁ abbokiṇṇaṁ cetasā adhimuccamāno
paññāya pariyogāhamāno so āsavānaṁ khayā anāsavaṁ <pb ed="P" n="4.146" set="A"/>cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
viharati ayaṁ bhikkhave paṭhamo puggalo āhuneyyo pāhuneyyo
dakkhiṇeyyo añjalikaraṇīyo anuttaraṁ puññakkhettaṁ lokassa. Puna
caparaṁ bhikkhave idhekacco puggalo cakkhusmiṁ aniccānupassī viharati
<pb n="7.148"/>
Aniccasaññī aniccapaṭisaṁvedī satataṁ samitaṁ abbokiṇṇaṁ cetasā
adhimuccamāno paññāya pariyogāhamāno tassa apubbaṁ acarimaṁ
āsavapariyādānañca hoti jīvitapariyādānañca ayaṁ bhikkhave dutiyo
puggalo āhuneyyo ... Anuttaraṁ puññakkhettaṁ lokassa. Puna caparaṁ
bhikkhave idhekacco puggalo cakkhusmiṁ aniccānupassī viharati aniccasaññī
aniccapaṭisaṁvedī satataṁ samitaṁ abbokiṇṇaṁ cetasā adhimuccamāno
paññāya pariyogāhamāno so pañcannaṁ orambhāgiyānaṁ
saññojanānaṁ parikkhayā antarāparinibbāyī hoti ... Upahaccaparinibbāyī
hoti ... Asaṅkhāraparinibbāyī hoti ... Sasaṅkhāraparinibbāyī hoti ...
Uddhaṁsoto hoti akaniṭṭhagāmī ayaṁ bhikkhave sattamo puggalo āhuneyyo ...
Anuttaraṁ puññakkhettaṁ lokassa. Ime kho bhikkhave satta puggalā
āhuneyyā pāhuneyyā dakkhiṇeyyā añjalikaraṇīyā anuttaraṁ
puññakkhettaṁ lokassāti.
<p n="86"/>Sattime bhikkhave puggalā āhuneyyā ... Anuttaraṁ
puññakkhettaṁ lokassa. Katame satta idha bhikkhave ekacco puggalo
cakkhusmiṁ dukkhānupassī viharati ... Cakkhusmiṁ anattānupassī viharati ...
Cakkhusmiṁ khayānupassī viharati ... Cakkhusmiṁ vayānupassī viharati ... Cakkhusmiṁ
virāgānupassī viharati ... Cakkhusmiṁ nirodhānupassī viharati ... Cakkhusmiṁ
paṭinissaggānupassī viharati ... Sotasmiṁ ghānasmiṁ jivhāya <pb ed="P" n="4.147" set="A"/>kāyasmiṁ
manasmiṁ rūpesu saddesu gandhesu rasesu phoṭṭhabbesu dhammesu
<pb n="7.149"/>
Cakkhuviññāṇe sotaviññāṇe ghānaviññāṇe jivhāviññāṇe
kāyaviññāṇe manoviññāṇe cakkhusamphasse sotasamphasse ghānasamphasse
jivhāsamphasse kāyasamphasse manosamphasse cakkhusamphassajāya
vedanāya sotasamphassajāya vedanāya ghānasamphassajāya vedanāya
jivhāsamphassajāya vedanāya kāyasamphassajāya vedanāya manosamphassajāya
vedanāya rūpasaññāya saddasaññāya gandhasaññāya rasasaññāya
phoṭṭhabbasaññāya dhammasaññāya rūpasañcetanāya saddasañcetanāya
gandhasañcetanāya rasasañcetanāya phoṭṭhabbasañcetanāya dhammasañcetanāya
rūpataṇhāya saddataṇhāya gandhataṇhāya rasataṇhāya
phoṭṭhabbataṇhāya dhammataṇhāya rūpavitakke saddavitakke gandhavitakke
rasavitakke phoṭṭhabbavitakke dhammavitakke rūpavicāre saddavicāre
gandhavicāre rasavicāre phoṭṭhabbavicāre dhammavicāre <note n="1">Ma. pañcakkhandhe .pe..</note> rūpakkhandhe
vedanākkhandhe saññākkhandhe saṅkhārakkhandhe viññāṇakkhandhe aniccānupassī
viharati dukkhānupassī viharati anattānupassī viharati khayānupassī
viharati vayānupassī viharati virāgānupassī viharati nirodhānupassī viharati
paṭinissaggānupassī <pb ed="P" n="4.148" set="A"/>viharati. <note n="2">Ma. .pe. lokassāti.</note> <note n="3">Ma. chadvārārammaṇesvettha  .pe. āhuneyye ca vaggike. āhuneyyavaggo dasamo.</note>
</xml>