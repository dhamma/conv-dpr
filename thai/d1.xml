<xml src="d1.xml">
<nikaya id="an">aṅguttaranikāyo</nikaya>
<book id="dn1">sīlakkhandhavaggapāḷi</book>
<pgroup id="d1"/>
<readunit id="d1">1. brahmajālasuttaṃ</readunit>
<p rend="subhead" sid="1">paribbājakakathā</p>
<pb n="1.1"/>
Suttantapiṭake dīghanikāyassa
paṭhamo bhāgo
sīlakkhandhavaggo paṭhamo
namo tassa bhagavato arahato sammāsambuddhassa.
Brahmajālasuttaṁ paṭhamaṁ
<p n="1"/>Evamme sutaṁ. Ekaṁ samayaṁ bhagavā antarā ca rājagahaṁ
antarā ca nāḷandaṁ addhānamaggapaṭipanno hoti mahatā bhikkhusaṁghena
saddhiṁ pañcamattehi bhikkhusatehi. Suppiyopi kho paribbājako antarā
ca rājagahaṁ antarā ca nāḷandaṁ addhānamaggapaṭipanno hoti saddhiṁ
antevāsinā brahmadattena māṇavena. Tatra sudaṁ suppiyo
paribbājako anekapariyāyena buddhassa avaṇṇaṁ bhāsati dhammassa
avaṇṇaṁ bhāsati saṁghassa avaṇṇaṁ bhāsati. Suppiyassa pana
paribbājakassa antevāsī brahmadatto māṇavo anekapariyāyena
buddhassa vaṇṇaṁ bhāsati dhammassa vaṇṇaṁ bhāsati saṁghassa vaṇṇaṁ
bhāsati. Itiha te ubho ācariyantevāsī aññamaññassa ujuvipaccanikavādā <note n="1">Sī. ujuvipaccanīkavādā.</note>
bhagavantaṁ piṭṭhito piṭṭhito anubandhā <note n="2">anubaddhātipi pāṭho.</note> honti bhikkhusaṁghañca.
Athakho bhagavā ambalaṭṭhikāyaṁ rājāgārake ekarattivāsaṁ upagañchi
<pb n="1.2"/>
Saddhiṁ bhikkhusaṁghena. Suppiyopi kho paribbājako ambalaṭṭhikāyaṁ
rājāgārake ekarattivāsaṁ upagañchi <note n="1">upagacchītipi pāṭho.</note> saddhiṁ antevāsinā brahmadattena
māṇavena. Tatrapi sudaṁ suppiyo paribbājako anekapariyāyena
buddhassa avaṇṇaṁ bhāsati dhammassa avaṇṇaṁ bhāsati saṁghassa avaṇṇaṁ
bhāsati. Suppiyassa <pb ed="P" n="1.2" set="D"/>pana paribbājakassa antevāsī brahmadatto
māṇavo anekapariyāyena buddhassa vaṇṇaṁ bhāsati dhammassa vaṇṇaṁ
bhāsati saṁghassa vaṇṇaṁ bhāsati. Itiha te ubho ācariyantevāsī
aññamaññassa ujuvipaccanikavādā bhagavantaṁ piṭṭhito piṭṭhito anubandhā
honti bhikkhusaṁghañca. Athakho sambahulānaṁ bhikkhūnaṁ rattiyā paccūsasamayaṁ
paccuṭṭhitānaṁ maṇḍalamāḷe sannisinnānaṁ sannipatitānaṁ ayaṁ saṁkhiyadhammo <note n="2">saṁkhiyādhammotipi pāṭho.</note>
udapādi acchariyaṁ āvuso abbhūtaṁ <note n="3">Yu. abbhutaṁ. </note> āvuso yāvañcidaṁ tena
bhagavatā jānatā passatā arahatā sammāsambuddhena sattānaṁ nānādhimuttikatā
supaṭividitā <note n="4">suppaṭividitātipi pāṭho.</note> ayaṁ hi suppiyo paribbājako anekapariyāyena
buddhassa avaṇṇaṁ bhāsati dhammassa avaṇṇaṁ bhāsati saṁghassa avaṇṇaṁ
bhāsati suppiyassa pana paribbājakassa antevāsī brahmadatto
māṇavo anekapariyāyena buddhassa vaṇṇaṁ bhāsati dhammassa vaṇṇaṁ
bhāsati saṁghassa vaṇṇaṁ bhāsati itiha ime ubho <note n="5">itiha te ime ubhotipi pāṭho.</note> ācariyantevāsī
aññamaññassa ujuvipaccanikavādā bhagavantaṁ piṭṭhito piṭṭhito
<pb n="1.3"/>
Anubandhā honti bhikkhusaṁghañcāti. Athakho bhagavā tesaṁ bhikkhūnaṁ imaṁ
saṁkhiyadhammaṁ viditvā yena maṇḍalamāḷo tenupasaṅkami upasaṅkamitvā
paññatte āsane nisīdi. Nisajja kho bhagavā bhikkhū āmantesi
kāya nuttha bhikkhave etarahi kathāya sannisinnā sannipatitā kā
ca pana vo antarā kathā vippakatāti. Evaṁ vutte te bhikkhū
bhagavantaṁ etadavocuṁ idha bhante amhākaṁ rattiyā paccūsasamayaṁ
paccuṭṭhitānaṁ maṇḍalamāḷe sannisinnānaṁ sannipatitānaṁ ayaṁ saṁkhiyadhammo
udapādi acchariyaṁ āvuso abbhūtaṁ āvuso yāvañcidaṁ tena
bhagavatā jānatā passatā arahatā sammāsambuddhena sattānaṁ
nānādhimuttikatā supaṭividitā ayaṁ hi suppiyo paribbājako anekapariyāyena
buddhassa avaṇṇaṁ bhāsati dhammassa avaṇṇaṁ bhāsati
saṁghassa avaṇṇaṁ bhāsati suppiyassa pana paribbājakassa antevāsī
brahmadatto māṇavo anekapariyāyena buddhassa vaṇṇaṁ bhāsati
dhammassa vaṇṇaṁ bhāsati saṁghassa vaṇṇaṁ bhāsati itiha ime
ubho ācariyantevāsī aññamaññassa ujuvipaccanikavādā bhagavantaṁ
piṭṭhito piṭṭhito anubandhā honti bhikkhusaṁghañcāti ayaṁ kho no
bhante antarā kathā vippakatā atha bhagavā anuppattoti.
Mamaṁ vā bhikkhave pare avaṇṇaṁ bhāseyyuṁ dhammassa vā avaṇṇaṁ
bhāseyyuṁ saṁghassa vā <pb ed="P" n="1.3" set="D"/>avaṇṇaṁ bhāseyyuṁ tatra tumhehi na
āghāto na apaccayo na cetaso anabhiraddhi karaṇīyā. Mamaṁ vā
<pb n="1.4"/>
Bhikkhave pare avaṇṇaṁ bhāseyyuṁ dhammassa vā avaṇṇaṁ bhāseyyuṁ
saṁghassa vā avaṇṇaṁ bhāseyyuṁ tatra ce tumhe assatha kupitā
vā anattamanā vā tumhaññevassa tena antarāyo. Mamaṁ vā bhikkhave
pare avaṇṇaṁ bhāseyyuṁ dhammassa vā avaṇṇaṁ bhāseyyuṁ saṁghassa vā
avaṇṇaṁ bhāseyyuṁ tatra ce tumhe assatha kupitā vā anattamanā
vā apinu tumhe paresaṁ subhāsitaṁ vā dubbhāsitaṁ vā ājāneyyāthāti.
Nohetaṁ bhante. Mamaṁ vā bhikkhave pare avaṇṇaṁ bhāseyyuṁ
dhammassa vā avaṇṇaṁ bhāseyyuṁ saṁghassa vā avaṇṇaṁ bhāseyyuṁ
tatra tumhehi abhūtaṁ abhūtato nibbeṭhetabbaṁ itipetaṁ abhūtaṁ
itipetaṁ atacchaṁ natthipetaṁ amhesu na ca panetaṁ amhesu saṁvijjatīti.
Mamaṁ vā bhikkhave pare vaṇṇaṁ bhāseyyuṁ dhammassa vā vaṇṇaṁ
bhāseyyuṁ saṁghassa vā vaṇṇaṁ bhāseyyuṁ tatra tumhehi na ānando na
somanassaṁ na cetaso ubbilāvitattaṁ karaṇīyaṁ. Mamaṁ vā bhikkhave pare
vaṇṇaṁ bhāseyyuṁ dhammassa vā vaṇṇaṁ bhāseyyuṁ saṁghassa vā vaṇṇaṁ
bhāseyyuṁ tatra ce tumhe bhikkhave assatha ānandino sumanā
ubbilāvitattā tumhaññevassa tena antarāyo. Mamaṁ vā bhikkhave
pare vaṇṇaṁ bhāseyyuṁ dhammassa vā vaṇṇaṁ bhāseyyuṁ saṁghassa vā
vaṇṇaṁ bhāseyyuṁ tatra tumhehi bhūtaṁ bhūtato paṭijānitabbaṁ itipetaṁ
bhūtaṁ itipetaṁ tacchaṁ atthipetaṁ amhesu saṁvijjati ca panetaṁ amhesūti.
<p rend="subhead" sid="2">cūḷasīlaṃ</p>
<p n="2"/>Appamattakaṁ kho panetaṁ bhikkhave oramattakaṁ sīlamattakaṁ yena
<pb n="1.5"/>
Puthujjano tathāgatassa vaṇṇaṁ vadamāno vadeyya. Katamañcetaṁ
bhikkhave appamattakaṁ oramattakaṁ sīlamattakaṁ yena puthujjano tathāgatassa
vaṇṇaṁ vadamāno vadeyya.
<p n="3"/><pb ed="P" n="1.4" set="D"/>Pāṇātipātaṁ pahāya pāṇātipātā paṭivirato samaṇo
gotamo nihitadaṇḍo nihitasattho lajjī dayāpanno sabbapāṇabhūtahitānukampī
viharatīti. Iti vā hi bhikkhave puthujjano tathāgatassa
vaṇṇaṁ vadamāno vadeyya. Adinnādānaṁ pahāya adinnādānā
paṭivirato samaṇo gotamo dinnādāyī dinnapāṭikaṁkhī athenena sucibhūtena
attanā viharatīti. Iti vā hi bhikkhave puthujjano tathāgatassa vaṇṇaṁ
vadamāno vadeyya. Abrahmacariyaṁ pahāya brahmacārī samaṇo
gotamo ārācārī virato methunā gāmadhammāti. Iti vā hi
bhikkhave puthujjano tathāgatassa vaṇṇaṁ vadamāno vadeyya.
<p n="4"/>Musāvādaṁ pahāya musāvādā paṭivirato samaṇo gotamo
saccavādī saccasandho ṭheto <note n="1">Sī. theto.</note> paccayiko avisaṁvādako lokassāti.
Iti vā hi bhikkhave puthujjano tathāgatassa vaṇṇaṁ vadamāno
vadeyya. Pisuṇaṁ vācaṁ pahāya pisuṇāya vācāya paṭivirato samaṇo
gotamo ito sutvā na amutra akkhātā imesaṁ bhedāya amutra
vā sutvā na imesaṁ akkhātā amūsaṁ bhedāya. Iti bhinnānaṁ
vā sandhātā sahitānaṁ vā anuppadātā samaggārāmo samaggarato
<pb n="1.6"/>
Samagganandī samaggakaraṇiṁ vācaṁ bhāsitāti. Iti vā hi bhikkhave
puthujjano tathāgatassa vaṇṇaṁ vadamāno vadeyya. Pharusaṁ vācaṁ
pahāya pharusāya vācāya paṭivirato samaṇo gotamo yā sā vācā
nelā kaṇṇasukhā pemanīyā hadayaṅgamā porī bahujanakantā bahujanamanāpā
tathārūpiṁ vācaṁ bhāsitāti. Iti vā hi bhikkhave puthujjano
tathāgatassa vaṇṇaṁ vadamāno vadeyya. Samphappalāpaṁ pahāya
samphappalāpā paṭivirato samaṇo gotamo kālavādī bhūtavādī atthavādī
dhammavādī vinayavādī nidhānavatiṁ vācaṁ bhāsitā kālena <pb ed="P" n="1.5" set="D"/>sāpadesaṁ
pariyantavatiṁ atthasañhitanti. Iti vā hi bhikkhave puthujjano
tathāgatassa vaṇṇaṁ vadamāno vadeyya.
<p n="5"/>Bījagāmabhūtagāmasamārambhā paṭivirato samaṇo gotamoti.
Iti vā hi bhikkhave .pe.
<p n="6"/>Ekabhattiko samaṇo gotamo rattūparato virato vikālabhojanā.
Naccagītavāditavisūkadassanā paṭivirato samaṇo gotamo.
Mālāgandhavilepanadhāraṇamaṇḍanavibhūsanaṭṭhānā paṭivirato samaṇo gotamo.
Uccāsayanamahāsayanā paṭivirato samaṇo gotamo. Jātarūparajatapaṭiggahaṇā
paṭivirato samaṇo gotamo.
<p n="7"/>Āmakadhaññapaṭiggahaṇā paṭivirato samaṇo gotamo.
Āmakamaṁsapaṭiggahaṇā paṭivirato samaṇo gotamo. Itthīkumārikapaṭiggahaṇā
paṭivirato samaṇo gotamo. Dāsīdāsapaṭiggahaṇā paṭivirato samaṇo
<pb n="1.7"/>
Gotamo. Ajeḷakapaṭiggahaṇā paṭivirato samaṇo gotamo. Kukkuṭasūkarapaṭiggahaṇā
paṭivirato samaṇo gotamo. Hatthigavassavaḷavāpaṭiggahaṇā
paṭivirato samaṇo gotamo. Khettavatthupaṭiggahaṇā
paṭivirato samaṇo gotamo.
<p n="8"/>Dūteyyapahiṇagamanānuyogā paṭivirato samaṇo gotamo.
Kayavikkayā paṭivirato samaṇo gotamo. Tulākūṭakaṁsakūṭamānakūṭā
paṭivirato samaṇo gotamo. Ukkoṭanavañcananikatisāviyogā paṭivirato
samaṇo gotamo. Chedanavadhabandhanaviparāmosāalopasahasākārā paṭivirato
samaṇo gotamoti. Iti vā hi bhikkhave puthujjano tathāgatassa
vaṇṇaṁ vadamāno vadeyya.
Cūḷasīlaṁ niṭṭhitaṁ.
<p rend="subhead" sid="3">majjhimasīlaṃ</p>
<p n="9"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpaṁ bījagāmabhūtagāmasamārambhaṁ anuyuttā
viharanti. Seyyathīdaṁ. Mūlabījaṁ khandhabījaṁ phalabījaṁ aggabījaṁ bījabījameva
pañcamaṁ iti vā. Iti evarūpā bījagāmabhūtagāmasamārambhā paṭivirato
samaṇo gotamoti. Iti vā hi bhikkhave puthujjano tathāgatassa
vaṇṇaṁ vadamāno vadeyya.
<p n="10"/><pb ed="P" n="1.6" set="D"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpaṁ sannidhikārakaparibhogaṁ <note n="1">sannidhikāraparibhogantipi pāṭho.</note> anuyuttā
<pb n="1.8"/>
Viharanti. Seyyathīdaṁ. Annasannidhi <note n="1">annasannidhintipi annasannidhītipi dissati.</note> pānasannidhi vatthasannidhi
yānasannidhi sayanasannidhi vilepanasannidhi gandhasannidhi āmisasannidhi iti
vā. Iti evarūpā sannidhikārakaparibhogā paṭivirato samaṇo
gotamoti. Iti vā hi bhikkhave puthujjano tathāgatassa vaṇṇaṁ
vadamāno vadeyya.
<p n="11"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpaṁ visūkadassanaṁ anuyuttā viharanti.
Seyyathīdaṁ. Naccaṁ gītaṁ vāditaṁ pekkhaṁ akkhānaṁ pāṇissaraṁ vetāḷaṁ
kumbhathūnaṁ sobhanagarakaṁ <note n="2">sobhananaṅgarakantipi  sobhaṇagarakantipi sobhanakaraṇantipi sobhaṇakantipi pāṭhantaraṁ.</note> caṇḍālaṁ vaṁsaṁ dhovanaṁ hatthiyuddhaṁ assayuddhaṁ
mahisayuddhaṁ usabhayuddhaṁ ajayuddhaṁ meṇḍayuddhaṁ kukkuṭayuddhaṁ vaṭṭakayuddhaṁ
daṇḍayuddhaṁ muṭṭhiyuddhaṁ nibbuddhaṁ uyyodhikaṁ balaggaṁ senābyūhaṁ
anīkadassanaṁ iti vā. Iti evarūpā visūkadassanā paṭivirato
samaṇo gotamoti. Iti vā hi bhikkhave puthujjano tathāgatassa
vaṇṇaṁ vadamāno vadeyya.
<p n="12"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpaṁ jūtappamādaṭṭhānānuyogamanuyuttā
viharanti. Seyyathīdaṁ. Aṭṭhapadaṁ dasapadaṁ ākāsaṁ parihārapathaṁ
santikaṁ khalikaṁ <note n="3">balikaṁ.</note> ghaṭikaṁ salākahatthaṁ akkhaṁ paṅgacīraṁ vaṅkakaṁ mokkhacikaṁ
<pb n="1.9"/>
Ciṅgulikaṁ <note n="1">ciṅgulakaṁ.</note> pattāḷhakaṁ rathakaṁ <pb ed="P" n="1.7" set="D"/>dhanukaṁ akkhalikaṁ manesikaṁ <note n="2">mānesikaṁ.</note> yathāvajjaṁ iti
vā. Iti evarūpā jūtappamādaṭṭhānānuyogā paṭivirato samaṇo
gotamoti. Iti vā hi bhikkhave puthujjano tathāgatassa vaṇṇaṁ
vadamāno vadeyya.
<p n="13"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpaṁ uccāsayanamahāsayanaṁ anuyuttā
viharanti. Seyyathīdaṁ. Āsandiṁ pallaṅkaṁ goṇakaṁ cittakaṁ paṭikaṁ
paṭalikaṁ tūlikaṁ vikatikaṁ uddhalomiṁ <note n="3">uddalomiṁ.</note> ekantalomiṁ kaṭṭhissaṁ <note n="4">kaṭṭissaṁ. </note> koseyyaṁ
kuttakaṁ <note n="5">kuṭṭakaṁ.</note> hatthattharaṁ assattharaṁ rathattharaṁ ajinappaveṇiṁ kādalimigapavarapaccattharaṇaṁ
sauttaracchadaṁ ubhatolohitakūpadhānaṁ iti vā. Iti
evarūpā uccāsayanamahāsayanā paṭivirato samaṇo gotamoti. Iti
vā hi bhikkhave puthujjano tathāgatassa vaṇṇaṁ vadamāno vadeyya.
<p n="14"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpaṁ maṇḍanavibhūsanaṭṭhānānuyogaṁ anuyuttā
viharanti. Seyyathīdaṁ. Ucchādanaṁ parimaddanaṁ nahāpanaṁ sambāhanaṁ ādāsaṁ
añjanaṁ mālāvilepanaṁ mukhacuṇṇakaṁ mukhālepaṁ <note n="6">mukhālepanaṁ.</note> hatthabandhaṁ sikhābandhaṁ
daṇḍaṁ nālikaṁ asiṁ khaggaṁ chattaṁ citrupāhanaṁ uṇhīsaṁ maṇiṁ vālavījaniṁ
odātāni vatthāni dīghadasāni iti vā. Iti evarūpā
<pb n="1.10"/>
Maṇḍanavibhūsanaṭṭhānānuyogā paṭivirato samaṇo gotamoti. Iti vā hi
bhikkhave puthujjano tathāgatassa vaṇṇaṁ vadamāno vadeyya.
<p n="15"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpaṁ tiracchānakathaṁ anuyuttā viharanti.
Seyyathīdaṁ. Rājakathaṁ corakathaṁ mahāmattakathaṁ senākathaṁ bhayakathaṁ
yuddhakathaṁ annakathaṁ pānakathaṁ vatthakathaṁ sayanakathaṁ mālākathaṁ gandhakathaṁ
ñātikathaṁ yānakathaṁ gāmakathaṁ nigamakathaṁ nagarakathaṁ janapadakathaṁ itthīkathaṁ
purisakathaṁ <note n="1">Sī. purisakathanti idaṁ natthi.</note> sūrakathaṁ visikhākathaṁ kumbhaṭṭhānakathaṁ pubbapetakathaṁ nānattakathaṁ
lokakkhāyikaṁ samuddakkhāyikaṁ iti bhavābhavakathaṁ iti vā. Iti
evarūpāya tiracchānakathāya paṭivirato samaṇo gotamoti. Iti
vā hi bhikkhave puthujjano tathāgatassa vaṇṇaṁ vadamāno vadeyya.
<p n="16"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpaṁ viggāhikakathaṁ anuyuttā viharanti.
Seyyathīdaṁ. Na tvaṁ imaṁ dhammavinayaṁ ājānāsi ahaṁ imaṁ dhammavinayaṁ
ājānāmi. Kiṁ tvaṁ imaṁ dhammavinayaṁ ājānissasi micchāpaṭipanno
tvamasi ahamasmi sammāpaṭipanno. Sahitaṁ me asahitante. Pure
vacanīyaṁ pacchā avaca. Pacchā vacanīyaṁ pure avaca. Adhiciṇṇante
vipparāvattaṁ. Āropito te vādo. Niggahito tvamasi. Cara
vādappamokkhāya nibbeṭhehi vā sace pahosīti. Iti evarūpāya
<pb n="1.11"/>
Viggāhikakathāya paṭivirato samaṇo gotamoti. Iti vā hi bhikkhave
puthujjano tathāgatassa vaṇṇaṁ vadamāno vadeyya.
<p n="17"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpaṁ dūteyyapahiṇagamanānuyogaṁ anuyuttā
viharanti. Seyyathīdaṁ. Raññaṁ rājamahāmattānaṁ khattiyānaṁ brāhmaṇānaṁ
gahapatikānaṁ kumārānaṁ idha gaccha amutra gaccha idaṁ hara amutra idaṁ
āharāti. Iti evarūpā dūteyyapahiṇagamanānuyogā paṭivirato
samaṇo gotamoti. Iti vā hi bhikkhave puthujjano tathāgatassa
vaṇṇaṁ vadamāno vadeyya.
<p n="18"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te kuhakā ca honti lapakā ca nemittikā
ca nippesikā ca lābhena ca lābhaṁ nijigiṁsitāro. Iti evarūpā
kuhanalapanā paṭivirato samaṇo gotamoti. Iti vā hi bhikkhave
puthujjano tathāgatassa vaṇṇaṁ vadamāno vadeyya.
Majjhimasīlaṁ niṭṭhitaṁ.
<p rend="subhead" sid="4">mahāsīlaṃ</p>
<p n="19"/><pb ed="P" n="1.9" set="D"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpāya tiracchānavijjāya micchājīvena
jīvikaṁ kappenti. Seyyathīdaṁ. Aṅgaṁ nimittaṁ uppādaṁ supinaṁ
lakkhaṇaṁ mūsikacchinnaṁ aggihomaṁ dabbihomaṁ thusahomaṁ kaṇahomaṁ
taṇḍulahomaṁ sappihomaṁ telahomaṁ mukhahomaṁ lohitahomaṁ aṅgavijjā
<pb n="1.12"/>
Vatthuvijjā khettavijjā sivavijjā bhūtavijjā bhūrivijjā ahivijjā
visavijjā vicchikavijjā mūsikavijjā sakuṇavijjā vāyasavijjā pakkajjhānaṁ
saraparittānaṁ migacakkaṁ iti vā. Iti evarūpāya tiracchānavijjāya
micchājīvā paṭivirato samaṇo gotamoti. Iti vā hi bhikkhave
puthujjano tathāgatassa vaṇṇaṁ vadamāno vadeyya.
<p n="20"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpāya tiracchānavijjāya micchājīvena
jīvikaṁ kappenti. Seyyathīdaṁ. Maṇilakkhaṇaṁ daṇḍalakkhaṇaṁ vatthalakkhaṇaṁ
satthalakkhaṇaṁ <note n="1">Sī. Yu. satthalakkhaṇanti idaṁ na dissati.</note> asilakkhaṇaṁ usulakkhaṇaṁ dhanulakkhaṇaṁ āvudhalakkhaṇaṁ <note n="2">Sī. āyudhalakkhaṇaṁ.</note>
itthīlakkhaṇaṁ purisalakkhaṇaṁ kumāralakkhaṇaṁ kumārīlakkhaṇaṁ dāsalakkhaṇaṁ
dāsīlakkhaṇaṁ hatthilakkhaṇaṁ assalakkhaṇaṁ mahisalakkhaṇaṁ usabhalakkhaṇaṁ
golakkhaṇaṁ ajalakkhaṇaṁ meṇḍalakkhaṇaṁ kukkuṭalakkhaṇaṁ vaṭṭakalakkhaṇaṁ
godhālakkhaṇaṁ kaṇṇikālakkhaṇaṁ kacchapalakkhaṇaṁ migalakkhaṇaṁ iti vā.
Iti evarūpāya tiracchānavijjāya micchājīvā paṭivirato samaṇo
gotamoti. Iti vā hi bhikkhave puthujjano tathāgatassa vaṇṇaṁ
vadamāno vadeyya.
<p n="21"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpāya tiracchānavijjāya micchājīvena
jīvikaṁ kappenti. Seyyathīdaṁ. Raññaṁ niyyānaṁ bhavissati.
<pb n="1.13"/>
Raññaṁ aniyyānaṁ bhavissati. Abbhantarānaṁ <pb ed="P" n="1.10" set="D"/>raññaṁ upayānaṁ bhavissati.
Bāhirānaṁ raññaṁ apayānaṁ bhavissati. Bāhirānaṁ raññaṁ upayānaṁ
bhavissati. Abbhantarānaṁ raññaṁ apayānaṁ bhavissati. Abbhantarānaṁ
raññaṁ jayo bhavissati. Bāhirānaṁ raññaṁ parājayo bhavissati.
Bāhirānaṁ raññaṁ jayo bhavissati. Abbhantarānaṁ raññaṁ parājayo
bhavissati. Iti imassa jayo bhavissati imassa parājayo
bhavissati iti vā. Iti evarūpāya tiracchānavijjāya micchājīvā
paṭivirato samaṇo gotamoti. Iti vā hi bhikkhave puthujjano
tathāgatassa vaṇṇaṁ vadamāno vadeyya.
<p n="22"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpāya tiracchānavijjāya micchājīvena
jīvikaṁ kappenti. Seyyathīdaṁ. Candaggāho bhavissati. Suriyaggāho
bhavissati. Nakkhattaggāho bhavissati. Candimasuriyānaṁ pathagamanaṁ
bhavissati. Candimasuriyānaṁ uppathagamanaṁ bhavissati. Nakkhattānaṁ
pathagamanaṁ bhavissati. Nakkhattānaṁ uppathagamanaṁ bhavissati. Ukkāpāto
bhavissati. Disāḍāho bhavissati. Bhūmicālo bhavissati. Devadundubhi
bhavissati. Candimasuriyanakkhattānaṁ uggamanaṁ oggamanaṁ saṁkilesaṁ
vodānaṁ bhavissati. Evaṁvipāko candaggāho bhavissati. Evaṁvipāko
suriyaggāho bhavissati. Evaṁvipāko nakkhattaggāho bhavissati.
Evaṁvipākaṁ candimasuriyānaṁ pathagamanaṁ bhavissati. Evaṁvipākaṁ candimasuriyānaṁ
<pb n="1.14"/>
Uppathagamanaṁ bhavissati. Evaṁvipākaṁ nakkhattānaṁ pathagamanaṁ
bhavissati. Evaṁvipākaṁ nakkhattānaṁ uppathagamanaṁ bhavissati. Evaṁvipāko
ukkāpāto bhavissati. Evaṁvipāko disāḍāho bhavissati.
Evaṁvipāko bhūmicālo bhavissati. Evaṁvipāko <note n="1">evaṁvipākāti pāṭhena bhavitabbaṁ.</note> devadundubhi bhavissati.
Evaṁvipākaṁ candimasuriyanakkhattānaṁ uggamanaṁ oggamanaṁ saṁkilesaṁ vodānaṁ
bhavissati iti <pb ed="P" n="1.11" set="D"/>vā. Iti evarūpāya tiracchānavijjāya micchājīvā
paṭivirato samaṇo gotamoti. Iti vā hi bhikkhave puthujjano
tathāgatassa vaṇṇaṁ vadamāno vadeyya.
<p n="23"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpāya tiracchānavijjāya micchājīvena jīvikaṁ
kappenti. Seyyathīdaṁ. Suvuṭṭhikā bhavissati. Dubbuṭṭhikā bhavissati.
Subhikkhaṁ bhavissati. Dubbhikkhaṁ bhavissati. Khemaṁ bhavissati.
Bhayaṁ bhavissati. Rogo bhavissati. Ārogyaṁ bhavissati. Muddā
gaṇanā saṁkhānaṁ kāveyyaṁ lokāyataṁ iti vā. Iti evarūpāya
tiracchānavijjāya micchājīvā paṭivirato samaṇo gotamoti. Iti
vā hi bhikkhave puthujjano tathāgatassa vaṇṇaṁ vadamāno vadeyya.
<p n="24"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpāya tiracchānavijjāya micchājīvena
jīvikaṁ kappenti. Seyyathīdaṁ. Āvāhanaṁ vivāhanaṁ saṁvadanaṁ vivadanaṁ
<pb n="1.15"/>
Saṅkiraṇaṁ vikiraṇaṁ subhagakaraṇaṁ dubbhagakaraṇaṁ viruddhagabbhakaraṇaṁ jivhānibandhanaṁ
hanusaṁhananaṁ hatthābhijappanaṁ kaṇṇajappanaṁ ādāsapaṇhaṁ
kumārīpaṇhaṁ devapaṇhaṁ ādiccupaṭṭhānaṁ mahatupaṭṭhānaṁ abbhujjalanaṁ
sirīvhāyanaṁ iti vā. Iti evarūpāya tiracchānavijjāya micchājīvā
paṭivirato samaṇo gotamoti. Iti vā hi bhikkhave puthujjano
tathāgatassa vaṇṇaṁ vadamāno vadeyya.
<p n="25"/><pb ed="P" n="1.12" set="D"/>Yathā vā paneke bhonto samaṇabrāhmaṇā saddhādeyyāni
bhojanāni bhuñjitvā te evarūpāya tiracchānavijjāya micchājīvena
jīvikaṁ kappenti. Seyyathīdaṁ. Santikammaṁ paṇidhikammaṁ bhūttikammaṁ <note n="1">Sī. Yu. bhūttikammanti idaṁ natthi.</note>
bhūrikammaṁ vassakammaṁ vossakammaṁ vatthukammaṁ vatthuparikaraṇaṁ ācamanaṁ
nahāpanaṁ jūhanaṁ vamanaṁ virecanaṁ uddhavirecanaṁ adhovirecanaṁ sīsavirecanaṁ
kaṇṇatelaṁ nettappānaṁ natthukammaṁ añjanaṁ paccañjanaṁ sālākiyaṁ
sallakattiyaṁ dārakatikicchā mūlabhesajjānaṁ anuppadānaṁ osadhīnaṁ
paṭimokkho iti vā. Iti evarūpāya tiracchānavijjāya micchājīvā
paṭivirato samaṇo gotamoti. Iti vā hi bhikkhave puthujjano
tathāgatassa vaṇṇaṁ vadamāno vadeyya. Idaṁ kho taṁ bhikkhave
appamattakaṁ oramattakaṁ sīlamattakaṁ yena puthujjano tathāgatassa
vaṇṇaṁ vadamāno vadeyya.
Mahāsīlaṁ niṭṭhitaṁ.
<p rend="subhead" sid="5">pubbantakappikā</p>
<pb n="1.16"/>
<p n="26"/>Atthi bhikkhave aññe va dhammā gambhīrā duddasā duranubodhā
santā paṇītā atakkāvacarā nipuṇā paṇḍitavedanīyā ye tathāgato
sayaṁ abhiññā sacchikatvā pavedeti yehi tathāgatassa yathābhuccaṁ
vaṇṇaṁ sammā vadamānā vadeyyuṁ. Katame ca te bhikkhave dhammā
gambhīrā duddasā duranubodhā santā paṇītā atakkāvacarā nipuṇā
paṇḍitavedanīyā ye tathāgato sayaṁ abhiññā sacchikatvā pavedeti
yehi tathāgatassa yathābhuccaṁ vaṇṇaṁ sammā vadamānā vadeyyuṁ.
<p n="27"/>Santi bhikkhave eke samaṇabrāhmaṇā pubbantakappikā
pubbantānudiṭṭhino pubbantaṁ ārabbha anekavihitāni <pb ed="P" n="1.13" set="D"/>adhimuttipadāni
abhivadanti aṭṭhārasahi vatthūhi. Te ca bhonto samaṇabrāhmaṇā
kimāgamma kimārabbha pubbantakappikā pubbantānudiṭṭhino pubbantaṁ
ārabbha anekavihitāni adhimuttipadāni abhivadanti aṭṭhārasahi vatthūhi.
<p rend="subhead" sid="6">sassatavādo</p>
Santi bhikkhave eke samaṇabrāhmaṇā sassatavādā sassataṁ attānañca
lokañca paññapenti <note n="1">paññāpenti.</note> catūhi vatthūhi. Te ca bhonto samaṇabrāhmaṇā
kimāgamma kimārabbha sassatavādā sassataṁ attānañca lokañca
paññapenti catūhi vatthūhi. Idha bhikkhave ekacco samaṇo
vā brāhmaṇo vā ātappamanvāya padhānamanvāya anuyogamanvāya
appamādamanvāya sammāmanasikāramanvāya tathārūpaṁ cetosamādhiṁ
phusati yathā samāhite citte (<note n="2">Sī. parisuddhetyādīni natthi.</note> parisuddhe pariyodāte anaṅgaṇe
<pb n="1.17"/>
Vigatūpakkilese) anekavihitaṁ pubbenivāsaṁ anussarati. Seyyathīdaṁ.
Ekampi jātiṁ dvepi jātiyo tissopi jātiyo catassopi jātiyo
pañcapi jātiyo dasapi jātiyo vīsampi <note n="1">vīsatimpi.</note> jātiyo tiṁsampi <note n="2">Yu. tīsampi.</note> jātiyo
cattāḷīsampi <note n="3">cattārīsampi.</note> jātiyo paññāsampi jātiyo jātisatampi jātisahassampi
jātisatasahassampi anekānipi jātisatāni anekānipi jātisahassāni
anekānipi jātisatasahassāni. Amutrāsiṁ evaṁnāmo
evaṁgotto evaṁvaṇṇo evamāhāro evaṁsukhadukkhapaṭisaṁvedī evamāyupariyanto
so tato cuto amutra udapādiṁ <note n="4">uppādiṁ. </note> tatrāpāsiṁ evaṁnāmo
evaṁgotto evaṁvaṇṇo evamāhāro evaṁsukhadukkhapaṭisaṁvedī
evamāyupariyanto so tato cuto idhūpapannoti. Iti sākāraṁ
sauddesaṁ anekavihitaṁ pubbenivāsaṁ <pb ed="P" n="1.14" set="D"/>anussarati. So evamāha
sassato attā ca loko ca vañjho kūṭaṭṭho esikaṭṭhāyī ṭhito <note n="5">ekaṭṭhāyiṭṭhito.</note>
te ca sattā sandhāvanti saṁsaranti cavanti upapajjanti atthitveva
sassatisamaṁ. Taṁ kissa hetu. Ahaṁ hi ātappamanvāya padhānamanvāya
anuyogamanvāya appamādamanvāya sammāmanasikāramanvāya tathārūpaṁ
cetosamādhiṁ phusāmi yathā samāhite citte anekavihitaṁ pubbenivāsaṁ
anussarāmi. Seyyathīdaṁ. Ekampi jātiṁ dvepi jātiyo
tissopi jātiyo catassopi jātiyo pañcapi jātiyo dasapi jātiyo
<pb n="1.18"/>
Vīsampi jātiyo tiṁsampi jātiyo cattāḷīsampi jātiyo paññāsampi
jātiyo jātisatampi jātisahassampi jātisatasahassampi anekānipi
jātisatāni anekānipi jātisahassāni anekānipi jātisatasahassāni.
Amutrāsiṁ evaṁnāmo evaṁgotto evaṁvaṇṇo evamāhāro
evaṁsukhadukkhapaṭisaṁvedī evamāyupariyanto so tato cuto amutra udapādiṁ
tatrāpāsiṁ evaṁnāmo evaṁgotto evaṁvaṇṇo evamāhāro
evaṁsukhadukkhapaṭisaṁvedī evamāyupariyanto so tato cuto idhūpapannoti.
Iti sākāraṁ sauddesaṁ anekavihitaṁ pubbenivāsaṁ anussarāmi.
Imināmahaṁ etaṁ jānāmi yathā sassato attā ca loko ca vañjho
kūṭaṭṭho esikaṭṭhāyī ṭhito te ca sattā sandhāvanti saṁsaranti
cavanti upapajjanti atthitveva sassatisamanti. Idaṁ bhikkhave paṭhamaṁ
ṭhānaṁ yaṁ āgamma yaṁ ārabbha eke samaṇabrāhmaṇā sassatavādā
sassataṁ attānañca lokañca paññapenti.
<p n="28"/>Dutiye ca bhonto samaṇabrāhmaṇā kimāgamma kimārabbha
sassatavādā sassataṁ attānañca lokañca paññapenti. Idha
bhikkhave ekacco samaṇo vā brāhmaṇo vā ātappamanvāya
padhānamanvāya anuyogamanvāya appamādamanvāya sammāmanasikāramanvāya
tathārūpaṁ cetosamādhiṁ phusati yathā samāhite citte anekavihitaṁ
pubbenivāsaṁ anussarati. Seyyathīdaṁ. Ekampi saṁvaṭṭavivaṭṭaṁ dvepi
saṁvaṭṭavivaṭṭāni tīṇipi saṁvaṭṭavivaṭṭāni cattāripi saṁvaṭṭavivaṭṭāni
<pb n="1.19"/>
Pañcapi saṁvaṭṭavivaṭṭāni dasapi saṁvaṭṭavivaṭṭāni. Amutrāsiṁ evaṁnāmo
evaṁgotto evaṁvaṇṇo evamāhāro evaṁsukhadukkhapaṭisaṁvedī <pb ed="P" n="1.15" set="D"/>evamāyupariyanto
so tato cuto amutra udapādiṁ tatrāpāsiṁ evaṁnāmo
evaṁgotto evaṁvaṇṇo evamāhāro evaṁsukhadukkhapaṭisaṁvedī evamāyupariyanto
so tato cuto idhūpapannoti. Iti sākāraṁ sauddesaṁ
anekavihitaṁ pubbenivāsaṁ anussarati. So evamāha sassato
attā ca loko ca vañjho kūṭaṭṭho esikaṭṭhāyī ṭhito te
ca sattā sandhāvanti saṁsaranti cavanti upapajjanti atthitveva
sassatisamaṁ. Taṁ kissa hetu. Ahañhi ātappamanvāya padhānamanvāya
anuyogamanvāya appamādamanvāya sammāmanasikāramanvāya tathārūpaṁ
cetosamādhiṁ phusāmi yathā samāhite citte anekavihitaṁ pubbenivāsaṁ
anussarāmi. Seyyathīdaṁ. Ekampi saṁvaṭṭavivaṭṭaṁ dvepi saṁvaṭṭavivaṭṭāni
tīṇipi saṁvaṭṭavivaṭṭāni cattāripi saṁvaṭṭavivaṭṭāni pañcapi saṁvaṭṭavivaṭṭāni
dasapi saṁvaṭṭavivaṭṭāni amutrāsiṁ evaṁnāmo evaṁgotto
evaṁvaṇṇo evamāhāro evaṁsukhadukkhapaṭisaṁvedī evamāyupariyanto so
tato cuto amutra udapādiṁ tatrāpāsiṁ evaṁnāmo evaṁgotto
evaṁvaṇṇo evamāhāro evaṁsukhadukkhapaṭisaṁvedī evamāyupariyanto so
tato cuto idhūpapannoti. Iti sākāraṁ sauddesaṁ anekavihitaṁ
pubbenivāsaṁ anussarāmi. Imināmahaṁ etaṁ jānāmi yathā sassato
attā ca loko ca vañjho kūṭaṭṭho esikaṭṭhāyī ṭhito te
<pb n="1.20"/>
Ca sattā sandhāvanti saṁsaranti cavanti upapajjanti atthitveva
sassatisamanti. Idaṁ bhikkhave dutiyaṁ ṭhānaṁ yaṁ āgamma yaṁ ārabbha
eke samaṇabrāhmaṇā sassatavādā sassataṁ attānañca lokañca
paññapenti.
<p n="29"/>Tatiye ca bhonto samaṇabrāhmaṇā kimāgamma kimārabbha
sassatavādā sassataṁ attānañca lokañca paññapenti. Idha
bhikkhave ekacco samaṇo vā brāhmaṇo vā ātappamanvāya
padhānamanvāya anuyogamanvāya appamādamanvāya sammāmanasikāramanvāya
tathārūpaṁ cetosamādhiṁ phusati yathā samāhite citte anekavihitaṁ
pubbenivāsaṁ anussarati. Seyyathīdaṁ. Dasapi saṁvaṭṭavivaṭṭāni vīsampi
saṁvaṭṭavivaṭṭāni tiṁsampi saṁvaṭṭavivaṭṭāni cattāḷīsampi saṁvaṭṭavivaṭṭāni.
Amutrāsiṁ evaṁnāmo evaṁgotto evaṁvaṇṇo evamāhāro
evaṁsukhadukkhapaṭisaṁvedī evamāyupariyanto so tato cuto amutra
udapādiṁ tatrāpāsiṁ evaṁnāmo evaṁgotto evaṁvaṇṇo evamāhāro
evaṁsukhadukkhapaṭisaṁvedī evamāyupariyanto so tato cuto idhūpapannoti.
Iti sākāraṁ sauddesaṁ anekavihitaṁ pubbenivāsaṁ anussarati. So
evamāha sassato attā ca <pb ed="P" n="1.16" set="D"/>loko ca vañjho kūṭaṭṭho esikaṭṭhāyī
ṭhito te ca sattā sandhāvanti saṁsaranti cavanti upapajjanti
atthitveva sassatisamaṁ. Taṁ kissa hetu. Ahañhi ātappamanvāya
padhānamanvāya anuyogamanvāya appamādamanvāya sammāmanasikāramanvāya
<pb n="1.21"/>
Tathārūpaṁ cetosamādhiṁ phusāmi yathā samāhite citte anekavihitaṁ
pubbenivāsaṁ anussarāmi. Seyyathīdaṁ. Dasapi saṁvaṭṭavivaṭṭāni
vīsampi saṁvaṭṭavivaṭṭāni tiṁsampi saṁvaṭṭavivaṭṭāni cattāḷīsampi saṁvaṭṭavivaṭṭāni.
Amutrāsiṁ evaṁnāmo evaṁgotto evaṁvaṇṇo evamāhāro
evaṁsukhadukkhapaṭisaṁvedī evamāyupariyanto so tato cuto amutra
udapādiṁ tatrāpāsiṁ evaṁnāmo evaṁgotto evaṁvaṇṇo evamāhāro
evaṁsukhadukkhapaṭisaṁvedī evamāyupariyanto so tato cuto idhūpapannoti.
Iti sākāraṁ sauddesaṁ anekavihitaṁ pubbenivāsaṁ anussarāmi.
Imināmahaṁ etaṁ jānāmi yathā sassato attā ca loko ca
vañjho kūṭaṭṭho esikaṭṭhāyī ṭhito te ca sattā sandhāvanti
saṁsaranti cavanti upapajjanti atthitveva sassatisamanti. Idaṁ
bhikkhave tatiyaṁ ṭhānaṁ yaṁ āgamma yaṁ ārabbha eke samaṇabrāhmaṇā
sassatavādā sassataṁ attānañca lokañca paññapenti.
<p n="30"/>Catutthe ca bhonto samaṇabrāhmaṇā kimāgamma kimārabbha
sassatavādā sassataṁ attānañca lokañca paññapenti. Idha
bhikkhave ekacco samaṇo vā brāhmaṇo vā takkī hoti vimaṁsī <note n="1">Sī. vīmaṁsī.</note>
so takkapariyāhataṁ vimaṁsānucaritaṁ sayaṁ pāṭibhāṇaṁ evamāha sassato
attā ca loko ca vañjho kūṭaṭṭho esikaṭṭhāyī ṭhito te
ca sattā sandhāvanti saṁsaranti cavanti upapajjanti atthitveva
<pb n="1.22"/>
Sassatisamanti. Idaṁ bhikkhave catutthaṁ ṭhānaṁ yaṁ āgamma yaṁ ārabbha
eke samaṇabrāhmaṇā sassatavādā sassataṁ attānañca lokañca
paññapenti. Imehi kho te bhikkhave samaṇabrāhmaṇā sassatavādā
sassataṁ attānañca lokañca paññapenti catūhi vatthūhi. Ye hi
keci bhikkhave samaṇabrāhmaṇā sassatavādā sassataṁ attānañca
lokañca paññapenti sabbe te imeheva catūhi vatthūhi etesaṁ
vā aññatarena natthi ito bahiddhā. Tayidaṁ bhikkhave tathāgato
pajānāti ime diṭṭhiṭṭhānā evaṁgahitā evaṁparāmaṭṭhā evaṁgatikā
bhavanti evaṁabhisamparāyāti. Tañca tathāgato pajānāti tato
ca uttaritaraṁ pajānāti tañca pajānanaṁ <note n="1">jānanaṁ.</note> <pb ed="P" n="1.17" set="D"/>na parāmasati. Aparāmasato
cassa paccattaññeva nibbuti viditā vedanānaṁ samudayañca atthaṅgamañca
assādañca ādīnavañca nissaraṇañca yathābhūtaṁ viditvā. Anupādā
vimutto bhikkhave tathāgato. Ime kho te bhikkhave dhammā
gambhīrā duddasā duranubodhā santā paṇītā atakkāvacarā nipuṇā
paṇḍitavedanīyā ye tathāgato sayaṁ abhiññā sacchikatvā pavedeti
yehi tathāgatassa yathābhuccaṁ vaṇṇaṁ sammā vadamānā vadeyyuṁ.
Paṭhamabhāṇavāraṁ.
<p rend="subhead" sid="7">ekaccasassatavādo</p>
<p n="31"/>Santi bhikkhave eke samaṇabrāhmaṇā ekaccasassatikā
ekaccāsassatikā ekaccaṁ sassataṁ ekaccaṁ asassataṁ attānañca
<pb n="1.23"/>
Lokañca paññapenti catūhi vatthūhi. Te ca bhonto samaṇabrāhmaṇā
kimāgamma kimārabbha ekaccasassatikā ekaccāsassatikā
ekaccaṁ sassataṁ ekaccaṁ asassataṁ attānañca lokañca paññapenti
catūhi vatthūhi. Hoti kho so bhikkhave samayo yaṁ kadāci karahaci
dīghassa addhuno accayena ayaṁ loko saṁvaṭṭati. Saṁvaṭṭamāne
loke yebhuyyena sattā ābhassarasaṁvattanikā honti. Te tattha
honti manomayā pītibhakkhā sayampabhā antalikkhacarā subhaṭṭhāyino
ciraṁ dīghamaddhānaṁ tiṭṭhanti. Hoti kho so bhikkhave samayo yaṁ
kadāci karahaci dīghassa addhuno accayena ayaṁ loko vivaṭṭati.
Vivaṭṭamāne loke suññaṁ brahmavimānaṁ pātubhavati. Atha aññataro
satto āyukkhayā vā puññakkhayā vā ābhassarakāyā cavitvā
suññaṁ brahmavimānaṁ upapajjati. Sopi tattha hoti manomayo
pītibhakkho sayampabho antalikkhacaro subhaṭṭhāyī ciraṁ dīghamaddhānaṁ
tiṭṭhati. Tattha tassa ekassa dīgharattaṁ nivusitattā anabhirati paritassanā
uppajjati aho vata aññepi sattā itthattaṁ āgaccheyyunti.
Athaññepi sattā āyukkhayā <pb ed="P" n="1.18" set="D"/>vā puññakkhayā vā ābhassarakāyā
cavitvā brahmavimānaṁ upapajjanti tassa sattassa sahabyataṁ.
Tepi tattha honti manomayā pītibhakkhā sayampabhā antalikkhacarā
subhaṭṭhāyino ciraṁ dīghamaddhānaṁ tiṭṭhanti. Tatra bhikkhave yo so
satto paṭhamaṁ upapanno tassa evaṁ hoti ahamasmi brahmā
<pb n="1.24"/>
Mahābrahmā abhibhū anabhibhūto aññadatthudaso vasavatti issaro
kattā nimmitā <note n="1">Sī. Yu. nimmātā.</note> seṭṭho sajjitā <note n="2">Sī. Yu. sañjitā.</note> vasī pitā bhūtabhabyānaṁ mayā
ime sattā nimmitā. Taṁ kissa hetu. Mamaṁ hi pubbe
etadahosi aho vata aññepi sattā itthattaṁ āgaccheyyunti.
Iti mamaṁ ca manopaṇidhi ime ca sattā itthattaṁ āgatāti.
Yepi te sattā pacchā upapannā tesampi evaṁ hoti ayaṁ kho
bhavaṁ brahmā mahābrahmā abhibhū anabhibhūto aññadatthudaso vasavatti
issaro kattā nimmitā seṭṭho sajjitā vasī pitā bhūtabhabyānaṁ
iminā mayaṁ bhotā brahmunā nimmitā. Taṁ kissa hetu.
Imañhi mayaṁ addasāma idha paṭhamaṁ upapannaṁ mayaṁ panamhā pacchā
upapannāti. Tatra bhikkhave yo so satto paṭhamaṁ upapanno
so dīghāyukataro ca hoti vaṇṇavantataro ca mahesakkhataro ca.
Ye pana te sattā pacchā upapannā te appāyukatarā ca
honti dubbaṇṇatarā ca appesakkhatarā ca. Ṭhānaṁ kho panetaṁ
bhikkhave vijjati yaṁ aññataro satto tamhā kāyā cavitvā
itthattaṁ āgacchati itthattaṁ āgato samāno agārasmā anagāriyaṁ
pabbajati agārasmā anagāriyaṁ pabbajito samāno ātappamanvāya
padhānamanvāya anuyogamanvāya appamādamanvāya sammāmanasikāramanvāya
tathārūpaṁ cetosamādhiṁ phusati yathā samāhite citte taṁ pubbenivāsaṁ
<pb n="1.25"/>
Anussarati tato parannānussarati. So evamāha yo kho so
bhavaṁ brahmā mahābrahmā abhibhū anabhibhūto aññadatthudaso vasavatti
issaro kattā nimmitā seṭṭho sajjitā vasī pitā bhūtabhabyānaṁ
yena mayaṁ bhotā brahmunā nimmitā so nicco dhuvo sassato
avipariṇāmadhammo sassatisamaṁ tatheva ṭhassati. Ye pana mayaṁ
ahumhā tena bhotā <pb ed="P" n="1.19" set="D"/>brahmunā nimmitā te mayaṁ aniccā addhuvā
appāyukā cavanadhammā itthattaṁ āgatāti. Idaṁ bhikkhave paṭhamaṁ
ṭhānaṁ yaṁ āgamma yaṁ ārabbha eke samaṇabrāhmaṇā ekaccasassatikā
ekaccāsassatikā ekaccaṁ sassataṁ ekaccaṁ asassataṁ attānañca
lokañca paññapenti.
<p n="32"/>Dutiye ca bhonto samaṇabrāhmaṇā kimāgamma kimārabbha
ekaccasassatikā ekaccāsassatikā ekaccaṁ sassataṁ ekaccaṁ asassataṁ
attānañca lokañca paññapenti. Santi bhikkhave khiḍḍāpadosikā
nāma devā. Te ativelaṁ hassakhiḍḍāratidhammasamāpannā viharanti.
Tesaṁ ativelaṁ hassakhiḍḍāratidhammasamāpannānaṁ viharataṁ sati pamussati <note n="1">sammussati.</note>.
Satiyā sammosā te devā tamhā kāyā cavanti. Ṭhānaṁ kho
panetaṁ bhikkhave vijjati yaṁ aññataro satto tamhā kāyā cavitvā
itthattaṁ āgacchati itthattaṁ āgato samāno agārasmā anagāriyaṁ
pabbajati agārasmā anagāriyaṁ pabbajito samāno ātappamanvāya
<pb n="1.26"/>
Padhānamanvāya anuyogamanvāya appamādamanvāya sammāmanasikāramanvāya
tathārūpaṁ cetosamādhiṁ phusati yathā samāhite citte taṁ
pubbenivāsaṁ anussarati tato paraṁ nānussarati. So evamāha
ye kho te bhonto devā na khiḍḍāpadosikā te na ativelaṁ
hassakhiḍḍāratirammasamāpannā viharanti. Tesaṁ na ativelaṁ
hassakhiḍḍāratidhammasamāpannānaṁ viharataṁ sati na pamussati. Satiyā
asammosā te devā tamhā kāyā na cavanti niccā dhuvā
sassatā avipariṇāmadhammā sassatisamaṁ tatheva <pb ed="P" n="1.20" set="D"/>ṭhassanti. Ye pana
mayaṁ ahumhā <note n="1">Sī. ahumha.</note> khiḍḍāpadosikā te mayaṁ ativelaṁ hassakhiḍḍāratidhammasamāpannā
viharimhā <note n="2">Sī. viharimha.</note>. Tesanno ativelaṁ hassakhiḍḍāratidhammasamāpannānaṁ
viharataṁ sati pamussati. Satiyā sammosā evaṁ mayaṁ
tamhā kāyā cutā aniccā addhuvā appāyukā cavanadhammā
itthattaṁ āgatāti. Idaṁ bhikkhave dutiyaṁ ṭhānaṁ yaṁ āgamma
yaṁ ārabbha eke samaṇabrāhmaṇā ekaccasassatikā ekaccāsassatikā
ekaccaṁ sassataṁ ekaccaṁ asassataṁ attānañca lokañca
paññapenti.
<p n="33"/>Tatiye ca bhonto samaṇabrāhmaṇā kimāgamma kimārabbha
ekaccasassatikā ekaccāsassatikā ekaccaṁ sassataṁ ekaccaṁ asassataṁ
attānañca lokañca paññapenti. Santi bhikkhave manopadosikā
<pb n="1.27"/>
Nāma devā. Te ativelaṁ aññamaññaṁ upanijjhāyanti.
Te ativelaṁ aññamaññaṁ upanijjhāyantā aññamaññamhi cittāni
padosenti. Te aññamaññaṁ paduṭṭhacittā kilantakāyā
kilantacittā. Te devā tamhā kāyā cavanti. Ṭhānaṁ kho
panetaṁ bhikkhave vijjati yaṁ aññataro satto tamhā kāyā cavitvā
itthattaṁ āgacchati itthattaṁ āgato samāno agārasmā anagāriyaṁ
pabbajati agārasmā anagāriyaṁ pabbajito samāno ātappamanvāya
padhānamanvāya anuyogamanvāya appamādamanvāya sammāmanasikāramanvāya
tathārūpaṁ cetosamādhiṁ phusati yathā samāhite citte taṁ pubbenivāsaṁ
anussarati tato paraṁ nānussarati. So evamāha ye kho te bhonto
devā na manopadosikā te nātivelaṁ aññamaññaṁ upanijjhāyanti.
Te nātivelaṁ aññamaññaṁ upanijjhāyantā aññamaññamhi <note n="*">mīkārkkhag añmaññaṁ peḌna aññamaññaṁ</note> cittāni
nappadussenti <note n="1">Sī. nappadūsenti.</note>. Te aññamaññaṁ <note n="*">mīkārkkhag añmaññaṁ peḌna aññamaññaṁ</note> appaduṭṭhacittā akilantakāyā
akilantacittā. Te devā tamhā kāyā na cavanti niccā dhuvā
sassatā avipariṇāmadhammā sassatisamaṁ <pb ed="P" n="1.21" set="D"/>tatheva ṭhassanti. Ye pana mayaṁ
ahumhā <note n="2">Sī. ahumha.</note> manopadosikā te mayaṁ ativelaṁ aññamaññaṁ upanijjhāyimhā <note n="3">Sī. upanijjhāyimha. </note>.
Te mayaṁ ativelaṁ aññamaññaṁ upanijjhāyantā aññamaññamhi cittāni
padosimhā <note n="4">Sī. padosimha. </note>. Te mayaṁ aññamaññaṁ paduṭṭhacittā kilantakāyā
<pb n="1.28"/>
Kilantacittā. Evaṁ mayaṁ tamhā kāyā cutā aniccā addhuvā
appāyukā cavanadhammā itthattaṁ āgatāti. Idaṁ bhikkhave tatiyaṁ
ṭhānaṁ yaṁ āgamma yaṁ ārabbha eke samaṇabrāhmaṇā ekaccasassatikā
ekaccāsassatikā ekaccaṁ sassataṁ ekaccaṁ asassataṁ attānañca
lokañca paññapenti.
<p n="34"/>Catutthe ca bhonto samaṇabrāhmaṇā kimāgamma kimārabbha
ekaccasassatikā ekaccāsassatikā ekaccaṁ sassataṁ ekaccaṁ asassataṁ
attānañca lokañca paññapenti. Idha bhikkhave ekacco samaṇo
vā brāhmaṇo vā takkī hoti vimaṁsī. So takkapariyāhataṁ
vimaṁsānucaritaṁ sayaṁpāṭibhāṇaṁ <note n="1">Sī. Yu. sayaṁpaṭibhānaṁ.</note> evamāha yaṁ kho idaṁ vuccati cakkhuntipi
sotantipi ghānantipi jivhātipi kāyotipi ayaṁ attā anicco
addhuvo asassato vipariṇāmadhammo. Yañca kho idaṁ vuccati
cittanti vā manoti vā viññāṇanti vā ayaṁ attā nicco
dhuvo sassato avipariṇāmadhammo sassatisamaṁ tatheva ṭhassatīti.
Idaṁ bhikkhave catutthaṁ ṭhānaṁ yaṁ āgamma yaṁ ārabbha eke samaṇabrāhmaṇā
ekaccasassatikā ekaccāsassatikā ekaccaṁ sassataṁ
ekaccaṁ asassataṁ attānañca lokañca paññapenti. Imehi kho
te bhikkhave samaṇabrāhmaṇā ekaccasassatikā ekaccāsassatikā
ekaccaṁ sassataṁ ekaccaṁ asassataṁ attānañca lokañca paññapenti
<pb n="1.29"/>
Catūhi vatthūhi. Ye hi keci bhikkhave samaṇā vā brāhmaṇā
vā ekaccasassatikā ekaccāsassatikā ekaccaṁ sassataṁ ekaccaṁ
asassataṁ attānañca lokañca paññapenti sabbe <pb ed="P" n="1.22" set="D"/>te imeheva
catūhi vatthūhi etesaṁ vā aññatarena natthi ito bahiddhā.
Tayidaṁ bhikkhave tathāgato pajānāti ime diṭṭhiṭṭhānā evaṁgahitā
evaṁparāmaṭṭhā evaṁgatikā bhavanti evaṁabhisamparāyāti. Tañca
tathāgato pajānāti tato ca uttaritaraṁ pajānāti tañca pajānanaṁ
na parāmasati. Aparāmasato cassa paccattaññeva nibbuti
viditā vedanānaṁ samudayañca atthaṅgamañca assādañca ādīnavañca
nissaraṇañca yathābhūtaṁ viditvā. Anupādā vimutto bhikkhave
tathāgato. Ime kho bhikkhave dhammā gambhīrā duddasā duranubodhā
santā paṇītā atakkāvacarā nipuṇā paṇḍitavedanīyā ye tathāgato
sayaṁ abhiññā sacchikatvā pavedeti yehi tathāgatassa yathābhuccaṁ
vaṇṇaṁ sammā vadamānā vadeyyuṁ.
<p rend="subhead" sid="8">antānantavādo</p>
<p n="35"/>Santi bhikkhave eke samaṇabrāhmaṇā antānantikā antānantaṁ
lokassa paññapenti catūhi vatthūhi. Te ca bhonto samaṇabrāhmaṇā
kimāgamma kimārabbha antānantikā antānantaṁ lokassa
paññapenti catūhi vatthūhi. Idha bhikkhave ekacco samaṇo
vā brāhmaṇo vā ātappamanvāya padhānamanvāya anuyogamanvāya
appamādamanvāya sammāmanasikāramanvāya tathārūpaṁ cetosamādhiṁ phusati
<pb n="1.30"/>
Yathā samāhite citte antasaññī lokasmiṁ viharati. So evamāha
antavā ayaṁ loko parivaṭumo. Taṁ kissa hetu. Ahaṁ hi ātappamanvāya
padhānamanvāya anuyogamanvāya appamādamanvāya sammāmanasikāramanvāya
tathārūpaṁ cetosamādhiṁ phusāmi yathā samāhite citte
antasaññī lokasmiṁ viharāmi. Imināmahaṁ etaṁ jānāmi yathā
antavā ayaṁ loko parivaṭumoti. Idaṁ bhikkhave paṭhamaṁ ṭhānaṁ yaṁ
āgamma yaṁ ārabbha eke samaṇabrāhmaṇā antānantikā antānantaṁ
lokassa paññapenti.
<p n="36"/>Dutiye ca bhonto samaṇabrāhmaṇā kimāgamma kimārabbha
antānantikā antānantaṁ lokassa paññapenti. Idha bhikkhave
ekacco samaṇo vā brāhmaṇo vā ātappamanvāya padhānamanvāya
anuyogamanvāya appamādamanvāya sammāmanasikāramanvāya tathārūpaṁ
cetosamādhiṁ phusati yathā samāhite citte anantasaññī lokasmiṁ
viharati. So evamāha ananto ayaṁ loko apariyanto ye
te samaṇabrāhmaṇā evamāhaṁsu antavā ayaṁ loko parivaṭumoti.
Tesaṁ musā. Ananto ayaṁ loko apariyanto. Taṁ kissa hetu.
Ahaṁ hi ātappamanvāya padhānamanvāya anuyogamanvāya appamādamanvāya
sammāmanasikāramanvāya tathārūpaṁ cetosamādhiṁ phusāmi yathā
samāhite citte anantasaññī lokasmiṁ viharāmi. Imināmahaṁ etaṁ
jānāmi yathā ananto ayaṁ loko apariyantoti. Idaṁ bhikkhave
<pb n="1.31"/>
Dutiyaṁ ṭhānaṁ yaṁ āgamma yaṁ ārabbha eke samaṇabrāhmaṇā
antānantikā antānantaṁ lokassa paññapenti.
<p n="37"/>Tatiye ca bhonto samaṇabrāhmaṇā kimāgamma kimārabbha
antānantikā antānantaṁ lokassa paññapenti. Idha bhikkhave
ekacco samaṇo vā brāhmaṇo vā ātappamanvāya padhānamanvāya
anuyogamanvāya appamādamanvāya sammāmanasikāramanvāya tathārūpaṁ
cetosamādhiṁ phusati yathā samāhite citte uddhamadho antasaññī
lokasmiṁ viharati tiriyaṁ anantasaññī. So evamāha antavā ca
ayaṁ loko ananto ca ye te samaṇabrāhmaṇā evamāhaṁsu antavā
ayaṁ loke parivaṭumoti. Tesaṁ musā. Yepi te samaṇabrāhmaṇā
evamāhaṁsu ananto ayaṁ loko apariyantoti. Tesaṁpi musā.
Antavā ca ayaṁ loko ananto ca. Taṁ kissa hetu. Ahaṁ hi
ātappamanvāya padhānamanvāya anuyogamanvāya appamādamanvāya
sammāmanasikāramanvāya tathārūpaṁ cetosamādhiṁ phusāmi yathā samāhite
citte uddhamadho antasaññī lokasmiṁ viharāmi tiriyaṁ anantasaññī.
Imināmahaṁ etaṁ jānāmi yathā antavā ca ayaṁ loko ananto cāti.
Idaṁ bhikkhave tatiyaṁ ṭhānaṁ yaṁ āgamma yaṁ ārabbha eke samaṇabrāhmaṇā
antānantikā antānantaṁ lokassa paññapenti.
<p n="38"/>Catutthe ca bhonto samaṇabrāhmaṇā kimāgamma kimārabbha
antānantikā antānantaṁ lokassa paññapenti. Idha bhikkhave
<pb n="1.32"/>
Ekacco samaṇo vā brāhmaṇo vā takkī hoti vimaṁsī.
So takkapariyāhataṁ vimaṁsānucaritaṁ sayaṁpāṭibhāṇaṁ evamāha nevāyaṁ
loko antavā na panānanto ye te samaṇabrāhmaṇā evamāhaṁsu
antavā ayaṁ loko parivaṭumoti. Tesampi <pb ed="P" n="1.24" set="D"/>musā. Yepi te
samaṇabrāhmaṇā evamāhaṁsu ananto ayaṁ loko apariyantoti.
Tesampi musā. Yepi te samaṇabrāhmaṇā evamāhaṁsu antavā
ca ayaṁ loko ananto cāti. Tesampi musā. Nevāyaṁ loko
antavā na panānantoti. Idaṁ bhikkhave catutthaṁ ṭhānaṁ yaṁ āgamma
yaṁ ārabbha eke samaṇabrāhmaṇā antānantikā antānantaṁ lokassa
paññapenti. Imehi kho te bhikkhave samaṇabrāhmaṇā antānantikā
antānantaṁ lokassa paññapenti catūhi vatthūhi. Ye hi keci
bhikkhave samaṇā vā brāhmaṇā vā antānantikā antānantaṁ
lokassa paññapenti sabbe te imeheva catūhi vatthūhi etesaṁ
vā aññatarena natthi ito bahiddhā. Tayidaṁ bhikkhave tathāgato
pajānāti ime diṭṭhiṭṭhānā evaṁgahitā evaṁparāmaṭṭhā evaṁgatikā
bhavanti evaṁabhisamparāyāti. Tañca tathāgato pajānāti tato ca
uttaritaraṁ pajānāti tañca pajānanaṁ na parāmasati. Aparāmasato cassa
paccattaññeva nibbuti viditā vedanānaṁ samudayañca atthaṅgamañca
assādañca ādīnavañca nissaraṇañca yathābhūtaṁ viditvā. Anupādā
vimutto bhikkhave tathāgato. Ime kho te bhikkhave dhammā gambhīrā
<pb n="1.33"/>
Duddasā duranubodhā santā paṇītā atakkāvacarā nipuṇā paṇḍitavedanīyā
ye tathāgato sayaṁ abhiññā sacchikatvā pavedeti yehi
tathāgatassa yathābhuccaṁ vaṇṇaṁ sammā vadamānā vadeyyuṁ.
<p rend="subhead" sid="9">amarāvikkhepavādo</p>
<p n="39"/>Santi bhikkhave eke samaṇabrāhmaṇā amarāvikkhepikā tattha
tattha paṇhaṁ puṭṭhā samānā vācāvikkhepaṁ āpajjanti amarāvikkhepaṁ
catūhi vatthūhi. Te ca bhonto samaṇabrāhmaṇā kimāgamma
kimārabbha amarāvikkhepikā tattha tattha paṇhaṁ puṭṭhā samānā
vācāvikkhepaṁ āpajjanti amarāvikkhepaṁ catūhi vatthūhi. Idha bhikkhave
ekacco samaṇo vā brāhmaṇo vā idaṁ kusalanti yathābhūtaṁ
nappajānāti idaṁ akusalanti yathābhūtaṁ nappajānāti. Tassa evaṁ
hoti ahaṁ <pb ed="P" n="1.25" set="D"/>kho idaṁ kusalanti yathābhūtaṁ nappajānāmi idaṁ akusalanti
yathābhūtaṁ nappajānāmi ahañce kho <note n="1">Sī. Yu. ahañceva kho.</note> pana idaṁ kusalanti yathābhūtaṁ
appajānanto idaṁ akusalanti yathābhūtaṁ appajānanto idaṁ kusalanti
vā byākareyyaṁ idaṁ akusalanti vā byākareyyaṁ taṁ mamassa musā yaṁ
mamassa musā so mamassa vighāto yo mamassa vighāto so mamassa
antarāyoti. Iti so musāvādabhayā musāvādaparijegucchā nevidaṁ
kusalanti byākaroti na panidaṁ akusalanti byākaroti tattha tattha
paṇhaṁ puṭṭho samāno vācāvikkhepaṁ āpajjati amarāvikkhepaṁ
evantipi me no. Tathātipi me no. Aññathātipi me no. Notipi
<pb n="1.34"/>
Me no. No notipi me noti. Idaṁ bhikkhave paṭhamaṁ ṭhānaṁ yaṁ
āgamma yaṁ ārabbha eke samaṇabrāhmaṇā amarāvikkhepikā tattha
tattha paṇhaṁ puṭṭhā samānā vācāvikkhepaṁ āpajjanti amarāvikkhepaṁ.
<p n="40"/>Dutiye ca bhonto samaṇabrāhmaṇā kimāgamma kimārabbha
amarāvikkhepikā tattha tattha paṇhaṁ puṭṭhā samānā vācāvikkhepaṁ
āpajjanti amarāvikkhepaṁ. Idha bhikkhave ekacco samaṇo vā
brāhmaṇo vā idaṁ kusalanti yathābhūtaṁ nappajānāti idaṁ akusalanti
yathābhūtaṁ nappajānāti. Tassa evaṁ hoti ahaṁ kho idaṁ kusalanti
yathābhūtaṁ nappajānāmi idaṁ akusalanti yathābhūtaṁ nappajānāmi
ahañce kho <note n="1">Sī. Yu. ahañceva kho.</note> pana idaṁ kusalanti yathābhūtaṁ appajānanto idaṁ
akusalanti yathābhūtaṁ appajānanto idaṁ kusalanti vā byākareyyaṁ
idaṁ akusalanti vā byākareyyaṁ tattha me assa chando
vā rāgo vā doso vā paṭigho vā yattha me assa
chando vā rāgo vā <pb ed="P" n="1.26" set="D"/>doso vā paṭigho vā taṁ mamassa
upādānaṁ yaṁ mamassa upādānaṁ so mamassa vighāto yo mamassa
vighāto so mamassa antarāyoti. Iti so upādānabhayā
upādānaparijegucchā nevidaṁ kusalanti byākaroti na panidaṁ akusalanti
byākaroti tattha tattha paṇhaṁ puṭṭho samāno vācāvikkhepaṁ
āpajjati amarāvikkhepaṁ evantipi me no. Tathātipi me no.
<pb n="1.35"/>
Aññathātipi me no. Notipi me no. No notipi me
noti. Idaṁ bhikkhave dutiyaṁ ṭhānaṁ yaṁ āgamma yaṁ ārabbha
eke samaṇabrāhmaṇā amarāvikkhepikā tattha tattha paṇhaṁ puṭṭhā
samānā vācāvikkhepaṁ āpajjanti amarāvikkhepaṁ.
<p n="41"/>Tatiye ca bhonto samaṇabrāhmaṇā kimāgamma kimārabbha
amarāvikkhepikā tattha tattha paṇhaṁ puṭṭhā samānā vācāvikkhepaṁ
āpajjanti amarāvikkhepaṁ. Idha bhikkhave ekacco samaṇo vā
brāhmaṇo vā idaṁ kusalanti yathābhūtaṁ nappajānāti idaṁ akusalanti
yathābhūtaṁ nappajānāti. Tassa evaṁ hoti ahaṁ kho idaṁ
kusalanti yathābhūtaṁ nappajānāmi idaṁ akusalanti yathābhūtaṁ nappajānāmi
ahañce kho <note n="1">Sī. Yu. ahañceva kho.</note> pana idaṁ kusalanti yathābhūtaṁ appajānanto idaṁ
akusalanti yathābhūtaṁ appajānanto idaṁ kusalanti vā byākareyyaṁ
idaṁ akusalanti vā byākareyyaṁ santi hi kho samaṇabrāhmaṇā
paṇḍitā nipuṇā kataparappavādā vālavedhirūpā te bhindantā
maññe caranti paññāgatena diṭṭhigatāni te maṁ tattha samanuyuñjeyyuṁ
samanuggāheyyuṁ samanubhāseyyuṁ ye maṁ tattha samanuyuñjeyyuṁ
samanuggāheyyuṁ samanubhāseyyuṁ tesāhaṁ na sampāyeyyaṁ <note n="2">sampāheyyaṁ sampāpeyyaṁ sampayeyyaṁ   sampādeyyaṁ.</note> yañcāhaṁ <note n="3">Sī. Yu. yesāhaṁ.</note>
na sampāyeyyaṁ so mamassa vighāto yo mamassa vighāto so
<pb n="1.36"/>
Mamassa antarāyoti. Iti so anuyogabhayā anuyogaparijegucchā
nevidaṁ kusalanti byākaroti na panidaṁ akusalanti byākaroti tattha
tattha paṇhaṁ puṭṭho samāno vācāvikkhepaṁ āpajjati amarāvikkhepaṁ
evantipi me no. Tathātipi me no. <pb ed="P" n="1.27" set="D"/>Aññathātipi
me no. Notipi me no. No notipi me noti. Idaṁ
bhikkhave tatiyaṁ ṭhānaṁ yaṁ āgamma yaṁ ārabbha eke samaṇabrāhmaṇā
amarāvikkhepikā tattha tattha paṇhaṁ puṭṭhā samānā vācāvikkhepaṁ
āpajjanti amarāvikkhepaṁ.
<p n="42"/>Catutthe ca bhonto samaṇabrāhmaṇā kimāgamma kimārabbha
amarāvikkhepikā tattha tattha paṇhaṁ puṭṭhā samānā vācāvikkhepaṁ
āpajjanti amarāvikkhepaṁ. Idha bhikkhave ekacco samaṇo vā
brāhmaṇo vā mando hoti momūho. So mandattā momūhattā
tattha tattha paṇhaṁ puṭṭho samāno vācāvikkhepaṁ āpajjati
amarāvikkhepaṁ atthi paro lokoti iti ce maṁ pucchasi atthi
paro lokoti iti ce me assa atthi paro lokoti iti
tena <note n="1">tena te naṁ.</note> byākareyyaṁ evantipi me no. Tathātipi me no.
Aññathātipi me no. Notipi me no. No notipi me
no. Natthi paro loko .pe. Atthi ca natthi ca paro
loko. Nevatthi na natthi paro loko. Atthi sattā
<pb n="1.37"/>
Opapātikā. Natthi sattā opapātikā. Atthi ca natthi
ca sattā opapātikā. Nevatthi na natthi sattā opapātikā.
Atthi sukaṭadukkaṭānaṁ kammānaṁ phalaṁ vipāko. Natthi sukaṭadukkaṭānaṁ
kammānaṁ phalaṁ vipāko. Atthi ca natthi ca sukaṭadukkaṭānaṁ kammānaṁ
phalaṁ vipāko. Nevatthi na natthi sukaṭadukkaṭānaṁ kammānaṁ phalaṁ
vipāko. Hoti tathāgato parammaraṇā. Na hoti tathāgato
parammaraṇā. Hoti ca na ca hoti tathāgato parammaraṇā.
Neva hoti na na hoti tathāgato parammaraṇāti iti ce maṁ
pucchasi. Neva hoti na na hoti tathāgato parammaraṇāti
iti ce me assa neva hoti na na hoti tathāgato parammaraṇāti
iti te na <note n="1">te nantipi tenātipi pāṭho.</note> byākareyyaṁ evantipi me no. Tathātipi me
no. Aññathātipi me no. Notipi me no. No notipi
me noti. Idaṁ bhikkhave catutthaṁ ṭhānaṁ yaṁ āgamma yaṁ ārabbha
eke samaṇabrāhmaṇā amarāvikkhepikā tattha <pb ed="P" n="1.28" set="D"/>tattha paṇhaṁ puṭṭhā
samānā vācāvikkhepaṁ āpajjanti amarāvikkhepaṁ. Imehi kho
te bhikkhave samaṇabrāhmaṇā amarāvikkhepikā tattha tattha paṇhaṁ
puṭṭhā samānā vācāvikkhepaṁ āpajjanti amarāvikkhepaṁ catūhi vatthūhi.
Ye hi keci bhikkhave samaṇā vā brāhmaṇā vā amarāvikkhepikā
tattha tattha paṇhaṁ puṭṭhā samānā vācāvikkhepaṁ āpajjanti
<pb n="1.38"/>
Amarāvikkhepaṁ sabbe te imeheva catūhi vatthūhi etesaṁ vā
aññatarena natthi ito bahiddhā .pe. Yehi tathāgatassa
yathābhuccaṁ vaṇṇaṁ sammā vadamānā vadeyyuṁ.
<p rend="subhead" sid="10">adhiccasamuppannavādo</p>
<p n="43"/>Santi bhikkhave eke samaṇabrāhmaṇā adhiccasamuppannikā
adhiccasamuppannaṁ attānañca lokañca paññapenti dvīhi vatthūhi.
Te ca bhonto samaṇabrāhmaṇā kimāgamma kimārabbha adhiccasamuppannikā
adhiccasamuppannaṁ attānañca lokañca paññapenti
dvīhi vatthūhi. Santi bhikkhave asaññīsattā <note n="1">Sī. Yu. asaññasattā.</note> nāma devā
saññuppādā ca pana te devā tamhā kāyā cavanti. Ṭhānaṁ
kho panetaṁ bhikkhave vijjati yaṁ aññataro satto tamhā kāyā
cavitvā itthattaṁ āgacchati itthattaṁ āgato samāno agārasmā
anagāriyaṁ pabbajati agārasmā anagāriyaṁ pabbajito samāno
ātappamanvāya padhānamanvāya anuyogamanvāya appamādamanvāya <pb ed="P" n="1.29" set="D"/>
sammāmanasikāramanvāya tathārūpaṁ cetosamādhiṁ phusati yathā samāhite
citte saññuppādaṁ anussarati tato paraṁ nānussarati. So
evamāha adhiccasamuppanno attā ca loko ca. Taṁ kissa
hetu. Ahaṁ hi pubbe nāhosiṁ somhi etarahi ahutvā
santatāya pariṇatoti. Idaṁ bhikkhave paṭhamaṁ ṭhānaṁ yaṁ āgamma yaṁ
ārabbha eke samaṇabrāhmaṇā adhiccasamuppannikā adhiccasamuppannaṁ
<pb n="1.39"/>
Attānañca lokañca paññapenti.
<p n="44"/>Dutiye ca bhonto samaṇabrāhmaṇā kimāgamma kimārabbha
adhiccasamuppannikā adhiccasamuppannaṁ attānañca lokañca paññapenti.
Idha bhikkhave ekacco samaṇo vā brāhmaṇo vā
takkī hoti vimaṁsī. So takkapariyāhataṁ vimaṁsānucaritaṁ sayaṁpāṭibhāṇaṁ
evamāha adhiccasamuppanno attā ca loko cāti. Idaṁ
bhikkhave dutiye ṭhānaṁ yaṁ āgamma yaṁ ārabbha eke samaṇabrāhmaṇā
adhiccasamuppannikā adhiccasamuppannaṁ attānañca lokañca paññapenti.
Imehi kho bhikkhave samaṇabrāhmaṇā adhiccasamuppannikā
adhiccasamuppannaṁ attānañca lokañca paññapenti dvīhi vatthūhi.
Ye hi keci bhikkhave samaṇā vā brāhmaṇā vā adhiccasamuppannikā
adhiccasamuppannaṁ attānañca lokañca paññapenti sabbe te
imeheva dvīhi vatthūhi etesaṁ vā aññatarena natthi ito
bahiddhā .pe. Yehi tathāgatassa yathābhuccaṁ vaṇṇaṁ sammā
vadamānā vadeyyuṁ. Imehi kho te bhikkhave samaṇabrāhmaṇā
pubbantakappikā pubbantānudiṭṭhino pubbantaṁ ārabbha anekavihitāni
adhimuttipadāni abhivadanti aṭṭhārasahi vatthūhi. Ye hi keci bhikkhave
samaṇā vā brāhmaṇā vā pubbantakappikā pubbantānudiṭṭhino
pubbantaṁ ārabbha anekavihitāni adhimuttipadāni abhivadanti sabbe
te imeheva aṭṭhārasahi vatthūhi etesaṁ vā aññatarena natthi
<pb n="1.40"/>
Ito bahiddhā. Tayidaṁ bhikkhave tathāgato pajānāti ime diṭṭhiṭṭhānā
evaṁgahitā evaṁparāmaṭṭhā evaṁgatikā bhavanti evaṁabhisamparāyāti.
Tañca tathāgato pajānāti tato ca uttaritaraṁ pajānāti tañca
pajānanaṁ na parāmasati. Aparāmasato cassa paccattaññeva
nibbuti viditā vedanānaṁ samudayañca atthaṅgamañca assādañca
ādīnavañca nissaraṇañca yathābhūtaṁ viditvā. Anupādā vimutto
bhikkhave tathāgato. Ime kho te <pb ed="P" n="1.30" set="D"/>bhikkhave dhammā gambhīrā
duddasā duranubodhā santā paṇītā atakkāvacarā nipuṇā paṇḍitavedanīyā
ye tathāgato sayaṁ abhiññā sacchikatvā pavedeti yehi
tathāgatassa yathābhuccaṁ vaṇṇaṁ sammā vadamānā vadeyyuṁ.
<p rend="subhead" sid="11">aparantakappikā</p>
<p n="45"/>Santi bhikkhave eke samaṇabrāhmaṇā aparantakappikā
aparantānudiṭṭhino aparantaṁ ārabbha anekavihitāni adhimuttipadāni
abhivadanti catucattāḷīsāya vatthūhi. Te ca bhonto samaṇabrāhmaṇā
kimāgamma kimārabbha aparantakappikā aparantānudiṭṭhino aparantaṁ
ārabbha anekavihitāni adhimuttipadāni abhivadanti catucattāḷīsāya
vatthūhi.
<p rend="subhead" sid="12">saññīvādo</p>
<p n="46"/>Santi bhikkhave eke samaṇabrāhmaṇā uddhamāghatanikā
saññīvādā uddhamāghatanā saññimattānaṁ paññapenti soḷasahi
vatthūhi. Te ca bhonto samaṇabrāhmaṇā kimāgamma kimārabbha
uddhamāghatanikā saññīvādā uddhamāghatanā saññimattānaṁ paññapenti
<pb n="1.41"/>
Soḷasahi vatthūhi. Rūpī attā hoti arogo paraṁ maraṇā
saññīti naṁ paññapenti. Arūpī attā hoti arogo paraṁ
maraṇā saññīti naṁ paññapenti. Rūpī ca arūpī ca attā
hoti .pe. Nevarūpīnārūpī attā hoti. Antavā attā
hoti. Anantavā attā hoti. Antavā ca anantavā ca
attā hoti. Nevantavānānantavā attā hoti. Ekattasaññī
attā hoti. Nānattasaññī attā hoti. Parittasaññī
attā hoti. Appamāṇasaññī attā hoti. Ekantasukhī
attā hoti. Ekantadukkhī attā hoti. Sukhadukkhī attā
hoti. Adukkhamasukhī attā hoti arogo paraṁ maraṇā saññīti
naṁ paññapenti. Imehi kho te bhikkhave samaṇabrāhmaṇā
uddhamāghatanikā saññīvādā uddhamāghatanā saññimattānaṁ paññapenti
soḷasahi vatthūhi. Ye hi keci bhikkhave samaṇā vā brāhmaṇā vā
uddhamāghatanikā saññīvādā uddhamāghatanā saññimattānaṁ <pb ed="P" n="1.32" set="D"/>paññapenti
sabbe te imeheva soḷasahi vatthūhi etesaṁ vā aññatarena
natthi ito bahiddhā .pe. Yehi tathāgatassa yathābhuccaṁ vaṇṇaṁ
sammā vadamānā vadeyyuṁ.
<p rend="subhead" sid="13">asaññīvādo</p>
<p n="47"/>Santi bhikkhave eke samaṇabrāhmaṇā uddhamāghatanikā
asaññīvādā uddhamāghatanā asaññimattānaṁ paññapenti aṭṭhahi
vatthūhi. Te ca bhonto samaṇabrāhmaṇā kimāgamma kimārabbha uddhamāghatanikā
<pb n="1.42"/>
Asaññīvādā uddhamāghatanā asaññimattānaṁ paññapenti
aṭṭhahi vatthūhi. Rūpī attā hoti arogo paraṁ maraṇā asaññīti
naṁ paññapenti. Arūpī attā hoti arogo paraṁ maraṇā
asaññīti naṁ paññapenti. Rūpī ca arūpī ca attā hoti .pe.
Nevarūpīnārūpī attā hoti. Antavā attā hoti. Anantavā
attā hoti. Antavā ca anantavā ca attā hoti. Nevantavā
nānantavā attā hoti arogo paraṁ maraṇā asaññīti naṁ paññapenti.
Imehi kho te bhikkhave samaṇabrāhmaṇā uddhamāghatanikā <note n="1">Yu. uddhamāghātanikā.</note> asaññīvādā
uddhamāghatanā <note n="2">Yu. uddhamāghātanā.</note> asaññimattānaṁ paññapenti aṭṭhahi vatthūhi. Ye
hi keci bhikkhave samaṇā vā brāhmaṇā vā uddhamāghatanikā
asaññīvādā <pb ed="P" n="1.33" set="D"/>uddhamāghatanā asaññimattānaṁ paññapenti sabbe te
imeheva aṭṭhahi vatthūhi etesaṁ vā aññatarena natthi ito bahiddhā
.pe. Yehi tathāgatassa yathābhuccaṁ vaṇṇaṁ sammā vadamānā vadeyyuṁ.
<p rend="subhead" sid="14">nevasaññīnāsaññīvādo</p>
<p n="48"/>Santi bhikkhave eke samaṇabrāhmaṇā uddhamāghatanikā
nevasaññīnāsaññīvādā uddhamāghatanā nevasaññīnāsaññimattānaṁ paññapenti
aṭṭhahi vatthūhi. Te ca bhonto samaṇabrāhmaṇā kimāgamma
kimārabbha uddhamāghatanikā nevasaññīnāsaññīvādā uddhamāghatanā
nevasaññīnāsaññimattānaṁ paññapenti aṭṭhahi vatthūhi. Rūpī attā
hoti arogo paraṁ maraṇā nevasaññīnāsaññīti naṁ paññapenti.
<pb n="1.43"/>
Arūpī attā hoti .pe. Rūpī ca arūpī ca attā hoti.
Nevarūpīnārūpī attā hoti. Antavā attā hoti. Anantavā
attā hoti. Antavā ca anantavā ca attā hoti. Nevantavānānantavā
attā hoti arogo parammaraṇā nevasaññīnāsaññīti naṁ
paññapenti. Imehi kho te bhikkhave samaṇabrāhmaṇā uddhamāghatanikā
nevasaññīnāsaññīvādā uddhamāghatanā nevasaññīnāsaññimattānaṁ
paññapenti aṭṭhahi vatthūhi. Ye hi keci bhikkhave samaṇā vā
brāhmaṇā vā uddhamāghatanikā nevasaññīnāsaññīvādā uddhamāghatanā
nevasaññīnāsaññimattānaṁ paññapenti sabbe te imeheva aṭṭhahi
vatthūhi <pb ed="P" n="1.34" set="D"/>etesaṁ vā aññatarena natthi ito bahiddhā .pe. Yehi
tathāgatassa yathābhuccaṁ vaṇṇaṁ sammā vadamānā vadeyyuṁ.
<p rend="subhead" sid="15">ucchedavādo</p>
<p n="49"/>Santi bhikkhave eke samaṇabrāhmaṇā ucchedavādā sato
sattassa ucchedaṁ vināsaṁ vibhavaṁ paññapenti sattahi vatthūhi.
Te ca bhonto samaṇabrāhmaṇā kimāgamma kimārabbha ucchedavādā
sato sattassa ucchedaṁ vināsaṁ vibhavaṁ paññapenti sattahi vatthūhi. Idha
bhikkhave ekacco samaṇo vā brāhmaṇo vā evaṁvādī hoti evaṁdiṭṭhi
yato kho bho ayaṁ attā rūpī cātummahābhūtiko mātāpettikasambhavo
kāyassa bhedā ucchijjati vinassati na hoti parammaraṇā ettāvatā
kho bho ayaṁ attā sammā samucchinno hotīti. Ittheke sato
sattassa ucchedaṁ vināsaṁ vibhavaṁ paññapenti. Tamañño evamāha
<pb n="1.44"/>
Atthi kho bho eso attā yaṁ tvaṁ vadesi neso natthīti
vadāmi no ca kho bho ayaṁ attā ettāvatā sammā samucchinno
hoti atthi kho bho añño attā dibbo rūpī kāmāvacaro
kavaḷiṅkārāhārabhakkho taṁ tvaṁ na jānāsi na passasi tamahaṁ
jānāmi passāmi so kho bho attā yato kāyassa bhedā
ucchijjati vinassati na hoti paraṁ maraṇā ettāvatā kho bho
ayaṁ attā sammā samucchinno hotīti. Ittheke sato sattassa
ucchedaṁ vināsaṁ vibhavaṁ paññapenti. Tamañño evamāha atthi kho
bho eso attā yaṁ tvaṁ vadesi neso natthīti vadāmi no
ca kho bho ayaṁ attā ettāvatā sammā samucchinno hoti
atthi kho bho añño attā dibbo rūpī manomayo sabbaṅgapaccaṅgī
ahīnindriyo taṁ tvaṁ na jānāsi na passasi tamahaṁ jānāmi
passāmi so kho bho attā yato kāyassa bhedā ucchijjati
vinassati na hoti parammaraṇā ettāvatā kho bho ayaṁ attā
sammā samucchinno hotīti. Ittheke sato sattassa ucchedaṁ vināsaṁ
vibhavaṁ paññapenti. Tamañño evamāha atthi kho bho eso
attā yaṁ tvaṁ vadesi neso natthīti vadāmi no ca kho bho ayaṁ
attā ettāvatā sammā samucchinno hoti atthi kho bho añño
attā sabbaso rūpasaññānaṁ samatikkamā paṭighasaññānaṁ atthaṅgamā
<pb n="1.45"/>
Nānattasaññānaṁ amanasikārā ananto ākāsoti ākāsānañcāyatanūpago
yaṁ tvaṁ na jānāsi na passasi tamahaṁ jānāmi passāmi
so kho bho attā yato kāyassa bhedā ucchijjati vinassati na
hoti parammaraṇā ettāvatā kho bho ayaṁ attā sammā
samucchinno hotīti. Ittheke sato sattassa ucchedaṁ vināsaṁ vibhavaṁ
paññapenti. Tamañño evamāha atthi kho bho eso attā
yaṁ tvaṁ vadesi neso natthīti vadāmi no ca kho bho ayaṁ
attā ettāvatā sammā samucchinno hoti atthi kho bho
añño attā sabbaso ākāsānañcāyatanaṁ samatikkamma anantaṁ
viññāṇanti viññāṇañcāyatanūpago yaṁ tvaṁ na jānāsi na passasi
tamahaṁ jānāmi passāmi so kho bho attā yato kāyassa bhedā
ucchijjati vinassati na hoti parammaraṇā ettāvatā kho bho
ayaṁ attā sammā samucchinno hotīti. Ittheke sato sattassa
ucchedaṁ vināsaṁ vibhavaṁ paññapenti. Tamañño evamāha atthi
kho bho eso attā yaṁ tvaṁ vadesi neso natthīti vadāmi no
ca kho bho ayaṁ attā ettāvatā sammā samucchinno hoti atthi
kho bho añño attā sabbaso viññāṇañcāyatanaṁ samatikkamma
natthi kiñcīti ākiñcaññāyatanūpago yaṁ tvaṁ na jānāsi na
passasi tamahaṁ jānāmi passāmi so kho bho attā yato
kāyassa bhedā ucchijjati vinassati na hoti parammaraṇā ettāvatā
<pb n="1.46"/>
Kho bho ayaṁ attā sammā samucchinno hotīti. Ittheke sato
sattassa ucchedaṁ vināsaṁ vibhavaṁ paññapenti. Tamañño evamāha
atthi kho bho eso attā yaṁ tvaṁ vadesi neso natthīti vadāmi
no ca kho bho ayaṁ attā ettāvatā sammā samucchinno hoti
atthi kho bho añño attā sabbaso ākiñcaññāyatanaṁ samatikkamma <note n="1">Yu. santametaṁ paṇītametanti neva-go.</note>
nevasaññānāsaññāyatanūpago yaṁ tvaṁ na jānāsi na passasi
tamahaṁ jānāmi passāmi so kho bho ayaṁ <note n="2">Sī. Yu. ayanti pāṭho  na dissati.</note> attā yato kāyassa
bhedā ucchijjati vinassati na hoti parammaraṇā ettāvatā kho
bho ayaṁ attā sammā samucchinno hotīti. Ittheke sato
sattassa ucchedaṁ vināsaṁ vibhavaṁ paññapenti. Imehi kho te bhikkhave
samaṇabrāhmaṇā ucchedavādā sato sattassa ucchedaṁ vināsaṁ vibhavaṁ
paññapenti sattahi vatthūhi. Ye hi keci bhikkhave samaṇā vā
brāhmaṇā vā ucchedavādā sato sattassa ucchedaṁ vināsaṁ vibhavaṁ
paññapenti sabbe te imeheva sattahi vatthūhi .p. Yehi tathāgatassa
yathābhuccaṁ vaṇṇaṁ sammā vadamānā vadeyyuṁ.
<p rend="subhead" sid="16">diṭṭhadhammanibbānavādo</p>
<p n="50"/>Santi bhikkhave eke samaṇabrāhmaṇā diṭṭhadhammanibbānavādā
sato sattassa paramadiṭṭhadhammanibbānaṁ paññapenti pañcahi
vatthūhi. Te ca bhonto samaṇabrāhmaṇā kimāgamma kimārabbha
<pb n="1.47"/>
Diṭṭhadhammanibbānavādā sato sattassa paramadiṭṭhadhammanibbānaṁ paññapenti
pañcahi vatthūhi. Idha bhikkhave ekacco samaṇo vā
brāhmaṇo vā evaṁvādī hoti evaṁdiṭṭhi yato kho bho ayaṁ attā
pañcahi kāmaguṇehi samappito samaṅgībhūto paricāreti ettāvatā
kho bho ayaṁ attā paramadiṭṭhadhammanibbānappatto <note n="1">paramadiṭṭhadhammanibbānaṁ pattotipi pāṭho.</note> hotīti.
Ittheke sato sattassa paramadiṭṭhadhammanibbānaṁ paññapenti. Tamañño
evamāha atthi kho bho eso attā yaṁ tvaṁ vadesi neso
natthīti vadāmi no ca kho bho ayaṁ attā ettāvatā
paramadiṭṭhadhammanibbānappatto hoti <pb ed="P" n="1.37" set="D"/>taṁ kissa hetu kāmā hi bho aniccā
dukkhā vipariṇāmadhammā tesaṁ vipariṇāmaññathābhāvā uppajjanti
sokaparidevadukkhadomanassupāyāsā yato kho bho ayaṁ attā vivicceva
kāmehi vivicca akusalehi dhammehi savitakkaṁ savicāraṁ vivekajaṁ
pītisukhaṁ paṭhamaṁ jhānaṁ upasampajja viharati ettāvatā kho bho
ayaṁ attā paramadiṭṭhadhammanibbānappatto hotīti. Ittheke sato
sattassa paramadiṭṭhadhammanibbānaṁ paññapenti. Tamañño evamāha
atthi kho bho eso attā yaṁ tvaṁ vadesi neso natthīti
vadāmi no ca kho bho ayaṁ attā ettāvatā paramadiṭṭhadhammanibbānappatto
hoti taṁ kissa hetu yadeva tattha vitakkitaṁ
vicāritaṁ etena etaṁ oḷārikaṁ akkhāyati yato kho bho ayaṁ attā
<pb n="1.48"/>
Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ
avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati
ettāvatā kho bho ayaṁ attā paramadiṭṭhadhammanibbānappatto
hotīti. Ittheke sato sattassa paramadiṭṭhadhammanibbānaṁ paññapenti.
Tamañño evamāha atthi kho bho eso attā yaṁ tvaṁ vadesi
neso natthīti vadāmi no ca kho bho ayaṁ attā ettāvatā
paramadiṭṭhadhammanibbānappatto hoti taṁ kissa hetu yadeva tattha
pītigataṁ cetaso ubbilāvitattaṁ etenetaṁ oḷārikaṁ akkhāyati
yato kho bho ayaṁ attā pītiyā ca virāgā upekkhako
ca viharati sato ca sampajāno sukhañca kāyena paṭisaṁvedeti
yantaṁ ariyā ācikkhanti upekkhako satimā sukhavihārīti tatiyaṁ
jhānaṁ upasampajja viharati ettāvatā kho bho ayaṁ attā
paramadiṭṭhadhammanibbānappatto hotīti. Ittheke sato sattassa
paramadiṭṭhadhammanibbānaṁ paññapenti. Tamañño evamāha atthi
kho bho eso attā yaṁ tvaṁ vadesi neso natthīti vadāmi no
ca kho bho ayaṁ attā ettāvatā paramadiṭṭhadhammanibbānappatto hoti
taṁ kissa hetu yadeva tattha sukhamiti cetaso ābhogo etenetaṁ
oḷārikaṁ <pb ed="P" n="1.38" set="D"/>akkhāyati yato kho bho ayaṁ attā sukhassa ca pahānā
dukkhassa ca pahānā pubbe va somanassadomanassānaṁ atthaṅgamā
adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati
<pb n="1.49"/>
Ettāvatā kho bho ayaṁ attā paramadiṭṭhadhammanibbānappatto
hotīti. Ittheke sato sattassa paramadiṭṭhadhammanibbānaṁ paññapenti.
Imehi kho te bhikkhave samaṇabrāhmaṇā diṭṭhadhammanibbānavādā sato
sattassa paramadiṭṭhadhammanibbānaṁ paññapenti pañcahi vatthūhi. Ye hi
keci bhikkhave samaṇā vā brāhmaṇā vā diṭṭhadhammanibbānavādā
sato sattassa paramadiṭṭhadhammanibbānaṁ paññapenti sabbe te imeheva
pañcahi vatthūhi .pe. Yehi tathāgatassa yathābhuccaṁ vaṇṇaṁ sammā
vadamānā vadeyyuṁ. Imehi kho te bhikkhave samaṇabrāhmaṇā aparantakappikā
aparantānudiṭṭhino aparantaṁ ārabbha anekavihitāni adhimuttipadāni
abhivadanti catucattāḷīsāya vatthūhi. Ye hi keci bhikkhave
samaṇā vā brāhmaṇā <pb ed="P" n="1.39" set="D"/>vā aparantakappikā aparantānudiṭṭhino
aparantaṁ ārabbha anekavihitāni adhimuttipadāni abhivadanti sabbe te
imeheva catucattāḷīsāya vatthūhi .pe. Ye hi tathāgatassa yathābhuccaṁ
vaṇṇaṁ sammā vadamānā vadeyyuṁ. Imehi kho te bhikkhave samaṇabrāhmaṇā
pubbantakappikā ca aparantakappikā ca pubbantāparantakappikā
ca pubbantāparantānudiṭṭhino pubbantāparantaṁ ārabbha
anekavihitāni adhimuttipadāni abhivadanti dvāsaṭṭhiyā vatthūhi.
Ye hi keci bhikkhave samaṇā vā brāhmaṇā vā pubbantakappikā
vā aparantakappikā vā pubbantāparantakappikā vā pubbantāparantānudiṭṭhino
pubbantāparantaṁ ārabbha anekavihitāni adhimuttipadāni
<pb n="1.50"/>
Abhivadanti sabbe te imeheva dvāsaṭṭhiyā vatthūhi etesaṁ
vā aññatarena natthi ito bahiddhā. Tayidaṁ bhikkhave tathāgato
pajānāti ime diṭṭhiṭṭhānā evaṁgahitā evaṁparāmaṭṭhā evaṁgatikā
bhavanti evaṁ abhisamparāyāti. Tañca tathāgato pajānāti tato ca
uttaritaraṁ pajānāti tañca pajānanaṁ na parāmasati aparāmasato cassa
paccattaññeva nibbuti viditā vedanānaṁ samudayañca atthaṅgamañca
assādañca ādīnavañca nissaraṇañca yathābhūtaṁ viditvā. Anupādā
vimutto bhikkhave tathāgato. Ime kho te bhikkhave dhammā gambhīrā
duddasā duranubodhā santā paṇītā atakkāvacarā nipuṇā paṇḍitavedanīyā
ye tathāgato sayaṁ abhiññā sacchikatvā pavedeti yehi
tathāgatassa yathābhuccaṁ vaṇṇaṁ sammā vadamānā vadeyyuṁ.
<p rend="subhead" sid="17">paritassitavipphanditavāro</p>
<p n="51"/>Tatra bhikkhave ye te samaṇabrāhmaṇā sassatavādā
sassataṁ attānañca lokañca paññapenti catūhi vatthūhi tadapi tesaṁ
bhavataṁ samaṇabrāhmaṇānaṁ ajānataṁ apassataṁ vedayitaṁ taṇhāgatānaṁ
paritassitaṁ vipphanditameva <note n="1">Sī. paritasitavipphanditameva.</note>.
<p n="52"/>Tatra bhikkhave ye te samaṇabrāhmaṇā ekaccasassatikā
ekaccāsassatikā ekaccaṁ sassataṁ ekaccaṁ asassataṁ attānañca
lokañca paññapenti catūhi vatthūhi tadapi tesaṁ bhavataṁ samaṇabrāhmaṇānaṁ
ajānataṁ apassataṁ vedayitaṁ taṇhāgatānaṁ paritassitaṁ vipphanditameva.
<pb n="1.51"/>
<p n="53"/>Tatra bhikkhave ye te samaṇabrāhmaṇā antānantikā
antānantaṁ lokassa paññapenti catūhi vatthūhi tadapi tesaṁ bhavataṁ
samaṇabrāhmaṇānaṁ ajānataṁ apassataṁ vedayitaṁ taṇhāgatānaṁ paritassitaṁ
vipphanditameva.
<p n="54"/>Tatra bhikkhave ye te samaṇabrāhmaṇā amarāvikkhepikā
tattha tattha paṇhaṁ puṭṭhā samānā vācāvikkhepaṁ āpajjanti
amarāvikkhepaṁ catūhi vatthūhi tadapi tesaṁ bhavataṁ samaṇabrāhmaṇānaṁ
ajānataṁ apassataṁ vedayitaṁ taṇhāgatānaṁ paritassitaṁ vipphanditameva.
<p n="55"/>Tatra bhikkhave ye te samaṇabrāhmaṇā adhiccasamuppannikā
adhiccasamuppannaṁ attānañca lokañca paññapenti dvīhi vatthūhi
tadapi tesaṁ bhavataṁ samaṇabrāhmaṇānaṁ ajānataṁ apassataṁ vedayitaṁ
taṇhāgatānaṁ paritassitaṁ vipphanditameva.
<p n="56"/>Tatra bhikkhave ye te samaṇabrāhmaṇā pubbantakappikā
pubbantānudiṭṭhino pubbantaṁ ārabbha anekavihitāni adhimuttipadāni
abhivadanti aṭṭhārasahi vatthūhi tadapi tesaṁ bhavataṁ samaṇabrāhmaṇānaṁ
ajānataṁ apassataṁ vedayitaṁ taṇhāgatānaṁ paritassitaṁ vipphanditameva.
<p n="57"/>Tatra bhikkhave ye te samaṇabrāhmaṇā uddhamāghatanikā
saññīvādā uddhamāghatanā saññimattānaṁ paññapenti soḷasahi
vatthūhi tadapi tesaṁ bhavataṁ samaṇabrāhmaṇānaṁ ajānataṁ apassataṁ
vedayitaṁ taṇhāgatānaṁ paritassitaṁ vipphanditameva.
<pb n="1.52"/>
<p n="58"/>Tatra bhikkhave ye te samaṇabrāhmaṇā uddhamāghatanikā
asaññīvādā uddhamāghatanā asaññimattānaṁ paññapenti aṭṭhahi
vatthūhi <pb ed="P" n="1.41" set="D"/>tadapi tesaṁ bhavataṁ samaṇabrāhmaṇānaṁ ajānataṁ apassataṁ
vedayitaṁ taṇhāgatānaṁ paritassitaṁ vipphanditameva.
<p n="59"/>Tatra bhikkhave ye te samaṇabrāhmaṇā uddhamāghatanikā
nevasaññīnāsaññīvādā uddhamāghatanā nevasaññīnāsaññimattānaṁ
paññapenti aṭṭhahi vatthūhi tadapi tesaṁ bhavataṁ samaṇabrāhmaṇānaṁ
ajānataṁ apassataṁ vedayitaṁ taṇhāgatānaṁ paritassitaṁ vipphanditameva.
<p n="60"/>Tatra bhikkhave ye te samaṇabrāhmaṇā ucchedavādā sato
sattassa ucchedaṁ vināsaṁ vibhavaṁ paññapenti sattahi vatthūhi tadapi
tesaṁ bhavataṁ samaṇabrāhmaṇānaṁ ajānataṁ apassataṁ vedayitaṁ taṇhāgatānaṁ
paritassitaṁ vipphanditameva.
<p n="61"/>Tatra bhikkhave ye te samaṇabrāhmaṇā diṭṭhadhammanibbānavādā
sato sattassa paramadiṭṭhadhammanibbānaṁ paññapenti pañcahi
vatthūhi tadapi tesaṁ bhavataṁ samaṇabrāhmaṇānaṁ ajānataṁ apassataṁ
vedayitaṁ taṇhāgatānaṁ paritassitaṁ vipphanditameva.
<p n="62"/>Tatra bhikkhave ye te samaṇabrāhmaṇā aparantakappikā
aparantānudiṭṭhino aparantaṁ ārabbha anekavihitāni adhimuttipadāni
abhivadanti catucattāḷīsāya vatthūhi tadapi tesaṁ bhavataṁ samaṇabrāhmaṇānaṁ
ajānataṁ apassataṁ vedayitaṁ taṇhāgatānaṁ paritassitaṁ vipphanditameva.
<pb n="1.53"/>
<p n="63"/>Tatra bhikkhave ye te samaṇabrāhmaṇā pubbantakappikā
ca aparantakappikā ca pubbantāparantakappikā ca pubbantāparantānudiṭṭhino
pubbantāparantaṁ ārabbha anekavihitāni adhimuttipadāni
abhivadanti dvāsaṭṭhiyā vatthūhi tadapi tesaṁ bhavataṁ samaṇabrāhmaṇānaṁ <pb ed="P" n="1.42" set="D"/>
ajānataṁ apassataṁ vedayitaṁ taṇhāgatānaṁ paritassitaṁ vipphanditameva.
<p rend="subhead" sid="18">phassapaccayāvāro</p>
<p n="64"/>Tatra bhikkhave ye te samaṇabrāhmaṇā sassatavādā sassataṁ
attānañca lokañca paññapenti catūhi vatthūhi tadapi phassapaccayā.
<p n="65"/>Tatra bhikkhave ye te samaṇabrāhmaṇā ekaccasassatikā
ekaccāsassatikā ekaccaṁ sassataṁ ekaccaṁ asassataṁ attānañca
lokañca paññapenti catūhi vatthūhi tadapi phassapaccayā.
<p n="66"/>Tatra bhikkhave ye te samaṇabrāhmaṇā antānantikā
antānantaṁ lokassa paññapenti catūhi vatthūhi tadapi phassapaccayā.
<p n="67"/>Tatra bhikkhave ye te samaṇabrāhmaṇā amarāvikkhepikā
tattha tattha paṇhaṁ puṭṭhā samānā vācāvikkhepaṁ āpajjanti
amarāvikkhepaṁ catūhi vatthūhi tadapi phassapaccayā.
<p n="68"/>Tatra bhikkhave ye te samaṇabrāhmaṇā adhiccasamuppannikā
adhiccasamuppannaṁ attānañca lokañca paññapenti dvīhi vatthūhi tadapi
phassapaccayā.
<p n="69"/>Tatra bhikkhave ye te samaṇabrāhmaṇā pubbantakappikā
pubbantānudiṭṭhino pubbantaṁ ārabbha anekavihitāni adhimuttipadāni
<pb n="1.54"/>
Abhivadanti aṭṭhārasahi vatthūhi tadapi phassapaccayā.
<p n="70"/>Tatra bhikkhave ye te samaṇabrāhmaṇā uddhamāghatanikā
saññīvādā uddhamāghatanā saññimattānaṁ paññapenti soḷasahi
vatthūhi tadapi phassapaccayā.
<p n="71"/>Tatra bhikkhave ye te samaṇabrāhmaṇā uddhamāghatanikā
asaññīvādā uddhamāghatanā asaññimattānaṁ paññapenti aṭṭhahi
vatthūhi tadapi phassapaccayā.
<p n="72"/>Tatra bhikkhave ye te samaṇabrāhmaṇā uddhamāghatanikā
nevasaññīnāsaññīvādā uddhamāghatanā nevasaññīnāsaññimattānaṁ
paññapenti aṭṭhahi vatthūhi tadapi phassapaccayā.
<p n="73"/>Tatra bhikkhave ye te samaṇabrāhmaṇā ucchedavādā sato
sattassa ucchedaṁ vināsaṁ vibhavaṁ paññapenti sattahi vatthūhi tadapi
phassapaccayā.
<p n="74"/>Tatra bhikkhave ye te samaṇabrāhmaṇā diṭṭhadhammanibbānavādā
sato sattassa paramadiṭṭhadhammanibbānaṁ paññapenti pañcahi
vatthūhi tadapi phassapaccayā.
<p n="75"/>Tatra bhikkhave ye te samaṇabrāhmaṇā aparantakappikā
aparantānudiṭṭhino aparantaṁ ārabbha anekavihitāni adhimuttipadāni
abhivadanti catucattāḷīsāya vatthūhi tadapi phassapaccayā.
<p n="76"/>Tatra bhikkhave ye te samaṇabrāhmaṇā pubbantakappikā ca
<pb n="1.55"/>
Aparantakappikā ca pubbantāparantakappikā ca pubbantāparantānudiṭṭhino
pubbantāparantaṁ ārabbha anekavihitāni adhimuttipadāni
abhivadanti dvāsaṭṭhiyā vatthūhi tadapi phassapaccayā.
<p rend="subhead" sid="19">netaṃ ṭhānaṃ vijjativāro</p>
<p n="77"/>Tatra bhikkhave ye te samaṇabrāhmaṇā sassatavādā sassataṁ
attānañca lokañca paññapenti catūhi vatthūhi te vata aññatra
phassā paṭisaṁvedissantīti netaṁ ṭhānaṁ vijjati.
<p n="78"/>Tatra bhikkhave ye te samaṇabrāhmaṇā ekaccasassatikā
ekaccāsassatikā ekaccaṁ sassataṁ ekaccaṁ asassataṁ attānañca
lokañca paññapenti catūhi vatthūhi te vata aññatra phassā
paṭisaṁvedissantīti netaṁ ṭhānaṁ vijjati.
<p n="79"/>Tatra bhikkhave ye te samaṇabrāhmaṇā antānantikā
antānantaṁ lokassa paññapenti catūhi vatthūhi te vata aññatra
phassā paṭisaṁvedissantīti netaṁ ṭhānaṁ vijjati.
<p n="80"/>Tatra bhikkhave ye te samaṇabrāhmaṇā amarāvikkhepikā
tattha tattha paṇhaṁ puṭṭhā samānā vācāvikkhepaṁ āpajjanti
amarāvikkhepaṁ catūhi vatthūhi te vata aññatra phassā paṭisaṁvedissantīti
netaṁ ṭhānaṁ vijjati.
<p n="81"/>Tatra bhikkhave ye te samaṇabrāhmaṇā adhiccasamuppannikā
adhiccasamuppannaṁ attānañca lokañca paññapenti dvīhi vatthūhi
te vata aññatra phassā paṭisaṁvedissantīti netaṁ ṭhānaṁ vijjati.
<pb n="1.56"/>
<p n="82"/>Tatra bhikkhave ye te samaṇabrāhmaṇā pubbantakappikā
pubbantānudiṭṭhino pubbantaṁ ārabbha anekavihitāni adhimuttipadāni
abhivadanti aṭṭhārasahi vatthūhi te vata aññatra phassā
paṭisaṁvedissantīti netaṁ ṭhānaṁ vijjati.
<p n="83"/>Tatra bhikkhave ye te samaṇabrāhmaṇā uddhamāghatanikā
saññīvādā uddhamāghatanā saññimattānaṁ paññapenti soḷasahi vatthūhi
te vata aññatra phassā paṭisaṁvedissantīti netaṁ ṭhānaṁ vijjati.
<p n="84"/>Tatra bhikkhave ye te samaṇabrāhmaṇā uddhamāghatanikā
asaññīvādā uddhamāghatanā asaññimattānaṁ paññapenti aṭṭhahi
vatthūhi te vata aññatra phassā paṭisaṁvedissantīti netaṁ ṭhānaṁ vijjati.
<p n="85"/>Tatra bhikkhave ye te samaṇabrāhmaṇā uddhamāghatanikā
nevasaññīnāsaññīvādā uddhamāghatanā nevasaññīnāsaññimattānaṁ
paññapenti aṭṭhahi vatthūhi te vata aññatra phassā paṭisaṁvedissantīti
netaṁ ṭhānaṁ vijjati.
<p n="86"/>Tatra bhikkhave ye te samaṇabrāhmaṇā ucchedavādā sato
sattassa ucchedaṁ vināsaṁ vibhavaṁ paññapenti sattahi vatthūhi te
vata aññatra phassā paṭisaṁvedissantīti netaṁ ṭhānaṁ vijjati.
<p n="87"/>Tatra bhikkhave ye te samaṇabrāhmaṇā diṭṭhadhammanibbānavādā
sato sattassa paramadiṭṭhadhammanibbānaṁ paññapenti pañcahi vatthūhi
te vata aññatra phassā paṭisaṁvedissantīti netaṁ ṭhānaṁ vijjati.
<pb n="1.57"/>
<p n="88"/>Tatra bhikkhave ye te samaṇabrāhmaṇā aparantakappikā
aparantānudiṭṭhino aparantaṁ ārabbha anekavihitāni adhimuttipadāni
abhivadanti catucattāḷīsāya vatthūhi te vata aññatra phassā
paṭisaṁvedissantīti ne ṭhānaṁ vijjati.
<p n="89"/>Tatra bhikkhave ye te samaṇabrāhmaṇā pubbantakappikā ca
aparantakappikā ca pubbantāparantakappikā ca pubbantāparantānudiṭṭhino
pubbantāparantaṁ ārabbha anekavihitāni adhimuttipadāni
abhivadanti dvāsaṭṭhiyā vatthūhi te vata aññatra phassā
paṭisaṁvedissantīti ne ṭhānaṁ vijjati.
<p rend="subhead" sid="20">diṭṭhigatikādhiṭṭhānavaṭṭakathā</p>
<p n="90"/>Tatra bhikkhave ye te samaṇabrāhmaṇā sassatavādā sassataṁ
attānañca lokañca paññapenti catūhi vatthūhi yepi te samaṇabrāhmaṇā
ekaccasassatikā ekaccāsassatikā <pb ed="P" n="1.45" set="D"/>yepi te samaṇabrāhmaṇā
antānantikā yepi te samaṇabrāhmaṇā amarāvikkhepikā
yepi te samaṇabrāhmaṇā adhiccasamuppannikā yepi te samaṇabrāhmaṇā
pubbantakappikā yepi te samaṇabrāhmaṇā uddhamāghatanikā
saññīvādā yepi te samaṇabrāhmaṇā uddhamāghatanikā
asaññīvādā yepi te samaṇabrāhmaṇā uddhamāghatanikā nevasaññīnāsaññīvādā
yepi te samaṇabrāhmaṇā ucchedavādā yepi te
samaṇabrāhmaṇā diṭṭhadhammanibbānavādā yepi te samaṇabrāhmaṇā
aparantakappikā yepi te samaṇabrāhmaṇā pubbantakappikā ca
<pb n="1.58"/>
Aparantakappikā ca pubbantāparantakappikā ca pubbantāparantānudiṭṭhino
pubbantāparantaṁ ārabbha anekavihitāni adhimuttipadāni
abhivadanti dvāsaṭṭhiyā vatthūhi sabbe te chahi phassāyatanehi
phussāphussā <note n="1">Sī. phussa phussa. PTS. D I ,</note> paṭisaṁvedenti. Tesaṁ vedanāpaccayā taṇhā taṇhāpaccayā
upādānaṁ upādānapaccayā bhavo bhavapaccayā jāti jātipaccayā
jarāmaraṇaṁ sokaparidevadukkhadomanassupāyāsā sambhavanti.
<p rend="subhead" sid="21">vivaṭṭakathādi</p>
Yato kho bhikkhave bhikkhu channaṁ phassāyatanānaṁ samudayañca atthaṅgamañca
assādañca ādīnavañca nissaraṇañca yathābhūtaṁ pajānāti. Ayaṁ
imehi sabbeheva uttaritaraṁ pajānāti. Ye hi keci bhikkhave
samaṇā vā brāhmaṇā vā pubbantakappikā vā aparantakappikā
vā pubbantāparantakappikā vā pubbantāparantānudiṭṭhino pubbantāparantaṁ
ārabbha anekavihitāni adhimuttipadāni abhivadanti sabbe te
imeheva dvāsaṭṭhiyā vatthūhi antojālikatā ettha sitā va ummujjamānā
ummujjanti ettha pariyāpannā antojālikatā va ummujjamānā
ummujjanti seyyathāpi bhikkhave dakkho kevaṭṭo vā
kevaṭṭantevāsī vā sukhumacchiddakena <note n="2">Sī. sukhumacchinnena.  A. sukhumacchikena.</note> jālena parittaṁ udakarahadaṁ
otthareyya tassa evamassa ye kho keci imasmiṁ udakarahade
oḷārikā pāṇā sabbepete antojālikatā ettha sitā va
<pb n="1.59"/>
Ummujjamānā ummujjanti ettha pariyāpannā antojālikatā va
ummujjamānā ummujjantīti evameva kho bhikkhave ye hi keci
samaṇā vā brāhmaṇā vā pubbantakappikā vā aparantakappikā
vā pubbantāparantakappikā vā pubbantāparantānudiṭṭhino pubbantāparantaṁ
ārabbha anekavihitāni adhimuttipadāni abhivadanti sabbe te
imeheva dvāsaṭṭhiyā vatthūhi antojālikatā ettha sitā va ummujjamānā
ummujjanti ettha pariyāpannā antojālikatā va ummujjamānā
ummujjanti. Ucchinnabhavanettiko bhikkhave tathāgatassa kāyo
tiṭṭhati yāvassa kāyo ṭhassati tāva naṁ dakkhanti devamanussā
kāyassa bhedā uddhaṁ jīvitapariyādānā na naṁ dakkhanti devamanussā
seyyathāpi bhikkhave ambapiṇḍiyā vaṇṭacchinnāya yāni kānici
ambāni vaṇṭapaṭibandhāni <note n="1">Sī. vaṇṭūpanibandhanāni.</note> sabbāni tāni tadanvayāni bhavanti
evameva kho bhikkhave ucchinnabhavanettiko tathāgatassa kāyo tiṭṭhati
yāvassa kāyo ṭhassati tāva naṁ dakkhanti devamanussā kāyassa
bhedā uddhaṁ jīvitapariyādānā na naṁ dakkhanti devamanussāti. Evaṁ
vutte āyasmā ānando bhagavantaṁ etadavoca acchariyaṁ bhante
abbhūtaṁ <note n="2">Sī. Yu. abbhutaṁ.</note> bhante konāmo ayaṁ bhante dhammapariyāyoti. Tasmātiha
tvaṁ ānanda imaṁ dhammapariyāyaṁ atthajālantipi naṁ dhārehi dhammajālantipi
naṁ dhārehi brahmajālantipi naṁ dhārehi diṭṭhijālantipi naṁ dhārehi
<pb n="1.60"/>
Anuttaro saṅgāmavijayotipi naṁ dhārehīti. Idamavoca bhagavā.
Attamanā te bhikkhū bhagavato bhāsitaṁ abhinandunti. Imasmiṁ ca pana
veyyākaraṇasmiṁ bhaññamāne dasasahassī <undef/> lokadhātu akampitthāti.
Brahmajālasuttaṁ paṭhamaṁ niṭṭhitaṁ.
</xml>