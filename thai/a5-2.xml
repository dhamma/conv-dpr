<xml src="a5-2.xml">
<readunit id="a5-2">2. balavaggo</readunit>
<p rend="subhead" sid="1">1, ananussutasuttaṃ</p>
Balavaggo dutiyo
<p n="11"/>Pubbāhaṁ bhikkhave ananussutesu dhammesu abhiññāvosāna-
pāramippatto paṭijānāmi pañcimāni bhikkhave tathāgatassa tathāgatabalāni
yehi balehi samannāgato tathāgato āsabhaṇṭhānaṁ paṭijānāti
parisāsu sīhanādaṁ nadati brahmacakkaṁ pavatteti katamāni pañca
saddhābalaṁ hiribalaṁ ottappabalaṁ viriyabalaṁ paññābalaṁ imāni kho
bhikkhave pañca tathāgatassa tathāgatabalāni yehi balehi samannāgato
tathāgato āsabhaṇṭhānaṁ paṭijānāti parisāsu sīhanādaṁ nadati brahmacakkaṁ
pavattetīti.
<p rend="subhead" sid="2">2, kūṭasuttaṃ</p>
<p n="12"/><pb ed="P" n="3.10" set="A"/>Pañcimāni bhikkhave sekhabalāni katamāni pañca
saddhābalaṁ hiribalaṁ ottappabalaṁ viriyabalaṁ paññābalaṁ imāni kho
bhikkhave pañca sekhabalāni imesaṁ kho bhikkhave pañcannaṁ sekhabalānaṁ
etaṁ aggaṁ etaṁ saṅgāhikaṁ etaṁ saṅghātaniyaṁ yadidaṁ paññābalaṁ seyyathāpi
<pb n="5.11"/>
Bhikkhave kūṭāgārassa etaṁ aggaṁ etaṁ saṅgāhikaṁ etaṁ saṅghātaniyaṁ
yadidaṁ kūṭaṁ evameva kho bhikkhave imesaṁ pañcannaṁ sekhabalānaṁ
etaṁ aggaṁ etaṁ saṅgāhikaṁ etaṁ saṅghātaniyaṁ yadidaṁ paññābalaṁ
tasmā tiha bhikkhave evaṁ sikkhitabbaṁ saddhābalena samannāgatā
bhavissāma sekhabalena hiribalena ... Ottappabalena ... Viriyabalena ...
Paññābalena samannāgatā bhavissāma sekhabalenāti evaṁ hi vo
bhikkhave sikkhitabbanti.
<p rend="subhead" sid="3">3, saṃkhittasuttaṃ</p>
<p n="13"/>Pañcimāni bhikkhave balāni katamāni pañca saddhābalaṁ
viriyabalaṁ satibalaṁ samādhibalaṁ paññābalaṁ imāni kho bhikkhave pañca
balānīti.
<p rend="subhead" sid="4">4, vitthatasuttaṃ</p>
<p n="14"/>Pañcimāni bhikkhave balāni katamāni pañca saddhābalaṁ
viriyabalaṁ satibalaṁ samādhibalaṁ paññābalaṁ katamañca bhikkhave saddhābalaṁ
idha bhikkhave ariyasāvako saddho hoti saddahati tathāgatassa bodhiṁ
itipi so bhagavā arahaṁ sammāsambuddho vijjācaraṇasampanno sugato
lokavidū anuttaro purisadammasārathi satthā devamanussānaṁ buddho
bhagavāti <pb ed="P" n="3.11" set="A"/>idaṁ vuccati bhikkhave saddhābalaṁ. Katamañca bhikkhave viriyabalaṁ
idha bhikkhave ariyasāvako āraddhaviriyo viharati akusalānaṁ dhammānaṁ
pahānāya kusalānaṁ dhammānaṁ upasampadāya thāmavā daḷhaparakkamo
anikkhittadhuro kusalesu dhammesu idaṁ vuccati bhikkhave viriyabalaṁ. Katamañca
<pb n="5.12"/>
Bhikkhave satibalaṁ idha bhikkhave ariyasāvako satimā hoti paramena
satinepakkena samannāgato cirakataṁpi cirabhāsitaṁpi saritā anussaritā
idaṁ vuccati bhikkhave satibalaṁ. Katamañca bhikkhave samādhibalaṁ idha
bhikkhave ariyasāvako vivicceva kāmehi vivicca akusalehi dhammehi
savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati
vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ
avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati
pītiyā ca virāgā upekkhako ca viharati sato ca sampajāno sukhañca
kāyena paṭisaṁvedeti yantaṁ ariyā ācikkhanti upekkhako satimā
sukhavihārīti tatiyaṁ jhānaṁ upasampajja viharati sukhassa ca pahānā
dukkhassa ca pahānā pubbeva somanassadomanassānaṁ atthaṅgamā
adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati
idaṁ vuccati bhikkhave samādhibalaṁ. Katamañca bhikkhave paññābalaṁ idha
bhikkhave ariyasāvako paññavā hoti udayatthagāminiyā paññāya
samannāgato ariyāya nibbedhikāya sammādukkhakkhayagāminiyā idaṁ
vuccati bhikkhave paññābalaṁ. Imāni kho bhikkhave pañca balānīti.
<p rend="subhead" sid="5">5, daṭṭhabbasuttaṃ</p>
<p n="15"/>Pañcimāni bhikkhave balāni katamāni pañca saddhābalaṁ
viriyabalaṁ satibalaṁ samādhibalaṁ <pb ed="P" n="3.12" set="A"/>paññābalaṁ kattha ca bhikkhave saddhābalaṁ
daṭṭhabbaṁ catūsu sotāpattiyaṅgesu ettha saddhābalaṁ daṭṭhabbaṁ.
Kattha ca bhikkhave viriyabalaṁ daṭṭhabbaṁ catūsu sammappadhānesu ettha
<pb n="5.13"/>
Viriyabalaṁ daṭṭhabbaṁ kattha ca bhikkhave satibalaṁ daṭṭhabbaṁ catūsu
satipaṭṭhānesu ettha satibalaṁ daṭṭhabbaṁ. Kattha ca bhikkhave samādhibalaṁ
daṭṭhabbaṁ catūsu jhānesu ettha samādhibalaṁ daṭṭhabbaṁ. Kattha ca
bhikkhave paññābalaṁ daṭṭhabbaṁ catūsu ariyasaccesu ettha paññābalaṁ
daṭṭhabbaṁ. Imāni kho bhikkhave pañca balānīti.
<p rend="subhead" sid="6">6, punakūṭasuttaṃ</p>
<p n="16"/>Pañcimāni bhikkhave balāni katamāni pañca saddhābalaṁ
viriyabalaṁ satibalaṁ samādhibalaṁ paññābalaṁ. Imāni kho bhikkhave pañca
balāni. Imesaṁ kho bhikkhave pañcannaṁ balānaṁ etaṁ aggaṁ etaṁ
saṅgāhikaṁ etaṁ saṅghātaniyaṁ yadidaṁ paññābalaṁ. Seyyathāpi bhikkhave
kūṭāgārassa etaṁ aggaṁ etaṁ saṅgāhikaṁ etaṁ saṅghātaniyaṁ yadidaṁ kūṭaṁ
evameva kho bhikkhave imesaṁ pañcannaṁ balānaṁ etaṁ aggaṁ etaṁ
saṅgāhikaṁ etaṁ saṅghātaniyaṁ yadidaṁ paññābalanti.
<p rend="subhead" sid="7">7, paṭhamahitasuttaṃ</p>
<p n="17"/>Pañcahi bhikkhave dhammehi samannāgato bhikkhu attahitāya
paṭipanno hoti no parahitāya katamehi pañcahi idha bhikkhave
bhikkhu attanā sīlasampanno hoti no paraṁ sīlasampadāya samādapeti
attanā samādhisampanno hoti no paraṁ samādhisampadāya samādapeti
attanā paññāsampanno hoti no paraṁ paññāsampadāya samādapeti
attanā vimuttisampanno hoti no paraṁ vimuttisampadāya samādapeti
attanā vimuttiñāṇadassanasampanno hoti no paraṁ vimuttiñāṇadassanasampadāya
samādapeti <pb ed="P" n="3.13" set="A"/>imehi kho bhikkhave pañcahi dhammehi <note n="1">Ma. aṅgehi.</note>
<pb n="5.14"/>
Samannāgato bhikkhu attahitāya paṭipanno hoti no parahitāyāti.
<p rend="subhead" sid="8">8, dutiyahitasuttaṃ</p>
<p n="18"/>Pañcahi bhikkhave dhammehi samannāgato bhikkhu parahitāya
paṭipanno hoti no attahitāya katamehi pañcahi idha bhikkhave
bhikkhu attanā na sīlasampanno hoti paraṁ sīlasampadāya samādapeti
attanā na samādhisampanno hoti paraṁ samādhisampadāya samādapeti
attanā na paññāsampanno hoti paraṁ paññāsampadāya samādapeti
attanā na vimuttisampanno hoti paraṁ vimuttisampadāya samādapeti
attanā na vimuttiñāṇadassanasampanno hoti paraṁ vimuttiñāṇadassanasampadāya
samādapeti imehi kho bhikkhave pañcahi dhammehi
samannāgato bhikkhu parahitāya paṭipanno hoti no attahitāyāti.
<p rend="subhead" sid="9">9, tatiyahitasuttaṃ</p>
<p n="19"/>Pañcahi bhikkhave dhammehi samannāgato bhikkhu neva
attahitāya paṭipanno hoti no parahitāya katamehi pañcahi idha
bhikkhave bhikkhu attanā na sīlasampanno hoti no paraṁ sīlasampadāya
samādapeti attanā na samādhisampanno hoti no paraṁ samādhisampadāya
samādapeti attanā na paññāsampanno hoti no paraṁ
paññāsampadāya samādapeti attanā na vimuttisampanno hoti no
paraṁ vimuttisampadāya samādapeti attanā na vimuttiñāṇadassanasampanno
hoti no paraṁ vimuttiñāṇadassanasampadāya samādapeti <pb ed="P" n="3.14" set="A"/>imehi
kho bhikkhave pañcahi dhammehi samannāgato bhikkhu neva attahitāya
paṭipanno hoti no parahitāyāti.
<p rend="subhead" sid="10">10, catutthahitasuttaṃ</p>
<pb n="5.15"/>
<p n="20"/>Pañcahi bhikkhave dhammehi samannāgato bhikkhu attahitāya
ca <note n="1">Po. casaddo natthi.</note> paṭipanno hoti parahitāya ca katamehi pañcahi idha bhikkhave
bhikkhu attanā ca sīlasampanno hoti parañca sīlasampadāya samādapeti
attanā ca samādhisampanno hoti parañca samādhisampadāya samādapeti
attanā ca paññāsampanno hoti parañca paññāsampadāya
samādapeti attanā ca vimuttisampanno hoti parañca vimuttisampadāya
samādapeti attanā ca vimuttiñāṇadassanasampanno hoti parañca
vimuttiñāṇadassanasampadāya samādapeti imehi kho bhikkhave pañcahi
dhammehi samannāgato bhikkhu attahitāya ca paṭipanno hoti parahitāya
cāti.
Balavaggo dutiyo.
Tassuddānaṁ
ananussutakūṭañca saṅkhittaṁ vitthatena <note n="2">Ma. vitthārena.</note> ca
daṭṭhabbañca punakūṭaṁ <note n="3">Ma. sunokuṭaṁ.</note> cattāropi <note n="4">Ma. Yu. ca.</note> hitena cāti.
</xml>