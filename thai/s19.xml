<xml src="s19.xml">
<pgroup id="s19"/>
<readunit id="s19">8. lakkhaṇasaṃyuttaṃ</readunit>
<p rend="subhead" check="nosid">1, paṭhamavaggo</p>
<p rend="subhead" sid="1">1, aṭṭhisuttaṃ</p>
<pb n="2.298"/>
Lakkhaṇasaṁyuttaṁ
paṭhamavaggo paṭhamo
<p n="636"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Tena kho pana samayena āyasmā ca
lakkhaṇo āyasmā ca mahāmoggallāno gijjhakūṭe pabbate
viharanti.
<p n="637"/>Atha kho āyasmā mahāmoggallāno pubbaṇhasamayaṁ
nivāsetvā pattacīvaramādāya yenāyasmā lakkhaṇo tenupasaṅkami
upasaṅkamitvā āyasmantaṁ lakkhaṇaṁ etadavoca ehi āvuso <note n="1">Ma. Yu. āyāmāvuso.</note> lakkhaṇa
rājagahaṁ piṇḍāya pavisissāmāti. Evamāvusoti kho āyasmā
lakkhaṇo āyasmato mahāmoggallānassa paccassosi. Atha kho
āyasmā mahāmoggallāno gijjhakūṭā pabbatā orohanto
aññatarasmiṁ padese sitaṁ pātvākāsi. Atha kho āyasmā lakkhaṇo
āyasmantaṁ <pb ed="P" n="2.255" set="S"/>mahāmoggallānaṁ etadavoca ko nu kho āvuso
moggallāna hetu ko paccayo sitassa pātukammāyāti. Akālo
kho āvuso lakkhaṇa etassa pañhassa bhagavato maṁ santike
etaṁ pañhaṁ pucchāti.
<p n="638"/>Atha kho āyasmā ca lakkhaṇo āyasmā ca mahāmoggallāno
<pb n="2.299"/>
Rājagahe piṇḍāya caritvā pacchābhattaṁ piṇḍapātapaṭikkantā
yena bhagavā tenupasaṅkamiṁsu upasaṅkamitvā bhagavantaṁ
abhivādetvā ekamantaṁ nisīdiṁsu. Ekamantaṁ nisinno kho āyasmā
lakkhaṇo āyasmantaṁ mahāmoggallānaṁ etadavoca idhāyasmā
mahāmoggallāno gijjhakūṭā pabbatā orohanto aññatarasmiṁ padese
sitaṁ pātvākāsi ko nu kho āvuso moggallāna hetu ko
paccayo sitassa pātukammāyāti.
<p n="639"/>Idhāhaṁ āvuso gijjhakūṭā pabbatā orohanto addasaṁ
aṭṭhisaṅkhalikaṁ vehāsaṁ gacchantiṁ <note n="1">Yu. gacchantaṁ.</note> tamenaṁ gijjhāpi kākāpi kulalāpi
anupatitvā anupatitvā <note n="2">Ma. Yu. <pb ed="P" n="2.256" set="S"/>phāsuḷantarikāhi.</note> vitudenti vitacchenti virājenti <note n="3">Yu. vibhajenti. </note> sā <note n="4">Yu. sāssudaṁ. evamuparipi.</note> sudaṁ
aṭṭassaraṁ karoti tassa mayhaṁ āvuso etadahosi acchariyaṁ vata bho
abbhūtaṁ vata bho evarūpopi nāma satto bhavissati evarūpopi nāma
yakkho bhavissati evarūpopi nāma attabhāvapaṭilābho bhavissatīti.
<p n="640"/>Atha kho bhagavā bhikkhū āmantesi cakkhubhūtā vata
bhikkhave sāvakā viharanti ñāṇabhūtā vata bhikkhave sāvakā viharanti
yatra hi nāma sāvako evarūpaṁ ñassati vā dakkhati vā sakkhiṁ
vā karissati. Pubbeva <note n="5">Yu. pubbepi.</note> me so bhikkhave satto diṭṭho ahosi
apicāhaṁ na byākāsiṁ ahañcetaṁ byākareyyaṁ parepi <note n="6">Ma. Yu. pare ca.</note> me na
saddaheyyuṁ ye me na saddaheyyuṁ tesantaṁ assa dīgharattaṁ
ahitāya dukkhāya. Eso bhikkhave satto imasmiññeva rājagahe
<pb n="2.300"/>
Goghātako ahosi so tassa kammassa vipākena bahūni vassāni
bahūni vassasatāni bahūni vassasahassāni bahūni vassasatasahassāni
niraye pacittha <note n="1">Ma. paccitvā. Yu. pacitvā.</note> tasseva kammassa vipākāvasesena evarūpaṁ
attabhāvapaṭilābhaṁ paṭisaṁvedayatīti. Paṭhamaṁ.
<p rend="subhead" sid="2">2, pesisuttaṃ</p>
[sabbesaṁ suttantānaṁ eseva peyyālo]
<p n="641"/>Idhāhaṁ āvuso gijjhakūṭā pabbatā orohanto addasaṁ
maṁsapesiṁ vehāsaṁ gacchantiṁ <note n="2">Yu. gacchantaṁ. </note> tamenaṁ gijjhāpi kākāpi kulalāpi
anupatitvā anupatitvā vitacchenti virājenti <note n="3">Yu. vibhajenti. evamuparipi.</note> sā sudaṁ aṭṭassaraṁ
karoti. Eso bhikkhave satto imasmiññeva rājagahe goghātako
ahosi. Dutiyaṁ.
<p rend="subhead" sid="3">3, piṇḍasuttaṃ</p>
<p n="642"/>Idhāhaṁ āvuso gijjhakūṭā pabbatā orohanto addasaṁ
maṁsapiṇḍaṁ vehāsaṁ gacchantaṁ tamenaṁ gijjhāpi kākāpi kulalāpi
anupatitvā anupatitvā vitacchenti virājenti so sudaṁ aṭṭassaraṁ
karoti. Eso bhikkhave satto imasmiññeva rājagahe sākuṇiko
ahosi. Tatiyaṁ.
<p rend="subhead" sid="4">4, nicchavisuttaṃ</p>
<p n="643"/>Idhāhaṁ āvuso gijjhakūṭā pabbatā orohanto addasaṁ
nicchaviṁ purisaṁ vehāsaṁ gacchantaṁ tamenaṁ gijjhāpi kākāpi kulalāpi
anupatitvā anupatitvā vitacchenti virājenti so sudaṁ aṭṭassaraṁ
karoti. <pb ed="P" n="2.257" set="S"/>Eso bhikkhave satto imasmiññeva rājagahe orabbhiko
ahosi. Catutthaṁ.
<p rend="subhead" sid="5">5, asilomasuttaṃ</p>
<pb n="2.301"/>
<p n="644"/>Idhāhaṁ āvuso gijjhakūṭā pabbatā orohanto addasaṁ
asilomaṁ purisaṁ vehāsaṁ gacchantaṁ tassa te asī uppatitvā
uppatitvā tasseva kāye nipatanti so sudaṁ aṭṭassaraṁ karoti. Eso
bhikkhave satto imasmiññeva rājagahe sūkariko ahosi. Pañcamaṁ.
<p rend="subhead" sid="6">6, sattisuttaṃ</p>
<p n="645"/>Idhāhaṁ āvuso gijjhakūṭā pabbatā orohanto addasaṁ
sattilomaṁ purisaṁ vehāsaṁ gacchantaṁ tassa tā sattiyo uppatitvā
uppatitvā tasseva kāye nipatanti so sudaṁ aṭṭassaraṁ karoti. Eso
bhikkhave satto imasmiññeva rājagahe māgaviko ahosi. Chaṭṭhaṁ.
<p rend="subhead" sid="7">7, usulomasuttaṃ</p>
<p n="646"/>Idhāhaṁ āvuso gijjhakūṭā pabbatā orohanto addasaṁ
usulomaṁ purisaṁ vehāsaṁ gacchantaṁ tassa te usū uppatitvā uppatitvā
tasseva kāye nipatanti so sudaṁ aṭṭassaraṁ karoti. Eso
bhikkhave satto imasmiññeva rājagahe kāraṇiko ahosi. Sattamaṁ.
<p rend="subhead" sid="8">8, sūcilomasuttaṃ</p>
<p n="647"/>Idhāhaṁ āvuso gijjhakūṭā pabbatā orohanto addasaṁ
sūcilomaṁ purisaṁ vehāsaṁ gacchantaṁ <pb ed="P" n="2.258" set="S"/>tassa tā sūciyo uppatitvā uppatitvā
tasseva kāye nipatanti so sudaṁ aṭṭassaraṁ karoti. Eso
bhikkhave satto imasmiññeva rājagahe suto <note n="1">Ma. sūto. Yu. sūcako.</note> ahosi. Aṭṭhamaṁ.
<p rend="subhead" sid="9">9, dutiyasūcilomasuttaṃ</p>
<p n="648"/>Idhāhaṁ āvuso gijjhakūṭā pabbatā orohanto addasaṁ
sūcilomaṁ purisaṁ vehāsaṁ gacchantaṁ tassa tā sūciyo sīse pavisetvā <note n="2">Ma. Yu. pavisitvā. evamuparipi.</note>
mukhato nikkhamanti mukhe pavisetvā urato nikkhamanti ure pavisetvā
udarato nikkhamanti udare pavisetvā urūhi nikkhamanti urūsu
<pb n="2.302"/>
Pavisetvā jaṅghāhi nikkhamanti jaṅghāsu pavisetvā pādehi nikkhamanti
so sudaṁ aṭṭassaraṁ karoti. Eso bhikkhave satto imasmiññeva
rājagahe sūciko <note n="1">Ma. Yu. sūcako.</note> ahosi. Navamaṁ.
<p rend="subhead" sid="10">10, kumbhaṇḍasuttaṃ</p>
<p n="649"/>Idhāhaṁ āvuso gijjhakūṭā pabbatā orohanto addasaṁ
kumbhaṇḍaṁ purisaṁ vehāsaṁ gacchantaṁ so gacchantopi te ca aṇḍe
khandhe āropetvā gacchati nisīdantopi tesveva aṇḍesu nisīdati
tamenaṁ gijjhāpi kākāpi kulalāpi anupatitvā anupatitvā vitacchenti
virājenti so sudaṁ aṭṭassaraṁ karoti. Eso bhikkhave satto
imasmiññeva rājagahe gāmakūṭo <note n="2">Ma. gāmakūṭako.</note> ahosi. Dasamaṁ.
Paṭhamavaggo paṭhamo.
Tassa uddānaṁ
aṭṭhi pesi ubho gāvīghātakā <note n="3">Ma. Yu. gāvaghātakā.</note>
piṇḍo sākuṇiyo <note n="4">Yu. piṇḍasākuṇiyaṁ. </note> nicchavorabbhi
asi <note n="5">Yu. ca.</note> sūkariko satti
usu <note n="5">Yu. ca.</note> kāraṇiko sūci sārathi
yo ca sibbissati <note n="6">Ma. Yu. sabbiyati.</note> sūciko <note n="1">Ma. Yu. sūcako.</note> hi so
aṇḍabhārī ahu gāmakūṭakoti <note n="7">Yu. ... cāti.</note>.
 <pb ed="P" n="2.259" set="S"/>
<p rend="subhead" check="nosid">2, dutiyavaggo</p>
<p rend="subhead" sid="11">1, sasīsakasuttaṃ</p>
<pb n="2.303"/>
Dutiyavaggo dutiyo
<p n="650"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Idhāhaṁ āvuso gijjhakūṭā pabbatā
orohanto addasaṁ purisaṁ gūthakūpe sīsakā <note n="1">Ma. Yu. sasīsakanti dissati.</note> nimuggaṁ. Eso bhikkhave
satto imasmiññeva rājagahe pāradāriko ahosi. Paṭhamaṁ.
<p rend="subhead" sid="12">2, gūthakhādasuttaṃ</p>
[evaṁ peyyālo kātabbo]
<p n="651"/>Idhāhaṁ āvuso gijjhakūṭā pabbatā orohanto addasaṁ
purisaṁ gūthakūpe nimuggaṁ ubhohi hatthehi gūthaṁ khādantaṁ. Eso bhikkhave
satto imasmiññeva rājagahe brāhmaṇo ahosi. So kassapassa
sammāsambuddhassa pāvacane bhikkhusaṅghaṁ bhattena nimantetvā doṇiyā <note n="2">Ma. doṇiyo.</note>
gūthassa pūrāpetvā kālaṁ ārocāpetvā etadavoca aho bhonto
yāvadatthaṁ bhuñjantu ceva harantu cāti. Dutiyaṁ.
<p rend="subhead" sid="13">3, nicchavitthisuttaṃ</p>
<p n="652"/>Idhāhaṁ āvuso gijjhakūṭā pabbatā orohanto addasaṁ
nicchaviṁ <pb ed="P" n="2.260" set="S"/>itthiṁ vehāsaṁ gacchantiṁ tamenaṁ gijjhāpi kākāpi kulalāpi
anupatitvā anupatitvā vitacchenti virājenti sā sudaṁ aṭṭassaraṁ
karoti. Esā bhikkhave itthī imasmiññeva rājagahe aticārinī
ahosi. Tatiyaṁ.
<p rend="subhead" sid="14">4, maṅgulitthisuttaṃ</p>
<p n="653"/>Idhāhaṁ āvuso gijjhakūṭā pabbatā orohanto addasaṁ
itthiṁ duggandhaṁ maṅguḷiṁ vehāsaṁ gacchantiṁ tamenaṁ gijjhāpi kākāpi
<pb n="2.304"/>
Kulalāpi anupatitvā anupatitvā vitacchenti virājenti sā sudaṁ
aṭṭassaraṁ karoti. Esā bhikkhave itthī imasmiññeva rājagahe
ikkhaṇikā ahosi. Catutthaṁ.
<p rend="subhead" sid="15">5, okilinīsuttaṃ</p>
<p n="654"/>Idhāhaṁ āvuso gijjhakūṭā pabbatā orohanto addasaṁ
itthiṁ upakkaṁ okiliniṁ okiriṇiṁ vehāsaṁ gacchantiṁ sā sudaṁ aṭṭassaraṁ
karoti. Esā bhikkhave itthī kaliṅgassa rañño aggamahesī ahosi
sā issāpakatā sapatiṁ aṅgārakaṭāhena okiri. Pañcamaṁ.
<p rend="subhead" sid="16">6, asīsakasuttaṃ</p>
<p n="655"/>Idhāhaṁ āvuso gijjhakūṭā pabbatā orohanto addasaṁ
asīsakabandhaṁ <note n="1">Yu. asīsakaṁ kavandhaṁ.</note> vehāsaṁ gacchantaṁ tassa ure akkhīni ceva honti
mukhañca tamenaṁ gijjhāpi kākāpi kulalāpi anupatitvā anupatitvā
vitacchenti virājenti so sudaṁ aṭṭassaraṁ karoti. Eso
bhikkhave satto imasmiññeva rājagahe hāriko nāma coraghātako
ahosi. <pb ed="P" n="2.261" set="S"/>Chaṭṭhaṁ.
<p rend="subhead" sid="17">7, pāpabhikkhusuttaṃ</p>
<p n="656"/>Idhāhaṁ āvuso gijjhakūṭā pabbatā orohanto addasaṁ
bhikkhuṁ vehāsaṁ gacchantaṁ tassa saṅghāṭipi ādittā sampajjalitā
sañjotibhūtā <note n="2">Ma. Yu. sajotibhūtā sajotibhūto. evamuparipi.</note> pattopi āditto sampajjalito sañjotibhūto <note n="2">Ma. Yu. sajotibhūtā sajotibhūto. evamuparipi.</note>
kāyabandhanampi ādittaṁ sampajjalitaṁ sañjotibhūtaṁ kāyopi āditto
sampajjalito sañjotibhūto so sudaṁ aṭṭassaraṁ karoti. Eso
bhikkhave bhikkhu kassapassa sammāsambuddhassa pāvacane pāpabhikkhu
ahosi. Sattamaṁ.
<p rend="subhead" sid="18">8, pāpabhikkhunīsuttaṃ</p>
<pb n="2.305"/>
<p n="657"/>Addasaṁ bhikkhuniṁ vehāsaṁ gacchantiṁ tassā saṅghāṭipi
ādittā .pe. Pāpabhikkhunī ahosi. Aṭṭhamaṁ.
<p rend="subhead" sid="19">9, pāpasikkhamānasuttaṃ</p>
<p n="658"/>Addasaṁ sikkhamānaṁ vehāsaṁ gacchantiṁ tassā saṅghāṭipi
ādittā .pe. Pāpasikkhamānā ahosi. Navamaṁ.
<p rend="subhead" sid="20">10, pāpasāmaṇerasuttaṃ</p>
<p n="659"/>Addasaṁ sāmaṇeraṁ vehāsaṁ gacchantaṁ tassa saṅghāṭipi
ādittā .pe. Pāpasāmaṇero ahosi. Dasamaṁ.
<p rend="subhead" sid="21">11, pāpasāmaṇerīsuttaṃ</p>
<p n="660"/>Idhāhaṁ āvuso gijjhakūṭā pabbatā orohanto addasaṁ
sāmaṇeriṁ vehāsaṁ gacchantiṁ tassā saṅghāṭipi ādittā sampajjalitā
sañjotibhūtā pattopi āditto sampajjalito sañjotibhūto
kāyabandhanampi ādittaṁ sampajjalitaṁ sañjotibhūtaṁ kāyopi āditto
sampajjalito sañjotibhūto sā sudaṁ aṭṭassaraṁ karoti. Tassa
mayhaṁ āvuso etadahosi acchariyaṁ vata bho abbhūtaṁ vata bho
evarūpopi nāma satto bhavissati evarūpopi nāma yakkho bhavissati
evarūpopi <pb ed="P" n="2.262" set="S"/>nāma attabhāvapaṭilābho bhavissatīti.
<p n="661"/>Atha kho bhagavā bhikkhū āmantesi cakkhubhūtā vata
bhikkhave sāvakā viharanti ñāṇabhūtā vata bhikkhave sāvakā viharanti
yatra hi nāma sāvako evarūpaṁ ñassati vā dakkhati vā sakkhiṁ vā
karissati. Pubbeva <note n="1">Yu. pubbepi.</note> me sā bhikkhave sāmaṇerī diṭṭhā ahosi.
Apicāhaṁ na byākāsiṁ ahañcetaṁ byākareyyaṁ parepi <note n="2">Ma. Yu. pare ca.</note> me na
saddaheyyuṁ ye me na saddaheyyuṁ tesaṁ taṁ assa dīgharattaṁ
<pb n="2.306"/>
Ahitāya dukkhāya. Esā bhikkhave sāmaṇerī kassapassa
sammāsambuddhassa pāvacane pāpasāmaṇerī ahosi sā tassa kammassa
vipākena bahūni vassāni bahūni vassasatāni bahūni vassasahassāni
bahūni vassasatasahassāni niraye pacittha <note n="1">Ma. pacitvā. <pb ed="P" n="2.263" set="S"/></note> tasseva kammassa
vipākāvasesena evarūpaṁ attabhāvapaṭilābhaṁ paṭisaṁvedayatīti. Ekādasamaṁ.
Dutiyavaggo dutiyo.
Tassa uddānaṁ
kūpe nimuggo hi so paradāriko
gūthakhādi ahu duṭṭhabrāhmaṇo
nicchavitthī aticārinī ahu
maṅguḷitthī ahu ikkhaṇitthikā <note n="2">Yu. ikkhaṇitthi yā.</note>
okilinī sapatiṁ karoti <note n="3">Ma. Yu. sapattaṅgārokiri.</note>
sīsacchinno ahu coraghātako
bhikkhu bhikkhunī sikkhamānā
sāmaṇero atha sāmaṇerikā <note n="4">Yu.  sāmaṇeriyo.</note>
kassapassa vinayassa <note n="5">Ma. Yu. vinayasmiṁ.</note> pabbajjaṁ <note n="6">Yu. pabbajjuṁ.</note>
pāpakammaṁ akariṁsu tāvade <note n="7">Ma. Yu. itisaddo atthi.</note>.
Lakkhaṇasaṁyuttaṁ sattamaṁ samattaṁ.
</xml>