<xml src="s9.xml">
<pgroup id="s9"/>
<readunit id="s9">9. vanasaṃyuttaṃ</readunit>
<p rend="subhead" sid="1">1, vivekasuttaṃ</p>
<pb n="1.290"/>
Vanasaṁyuttaṁ
paṭhamaṁ vivekasuttaṁ
<p n="761"/><pb ed="P" n="1.197" set="S"/>Evamme sutaṁ ekaṁ samayaṁ aññataro bhikkhu kosalesu
viharati aññatarasmiṁ vanasaṇḍe. Tena kho pana samayena so bhikkhu
divāvihāragato pāpake akusale vitakke vitakketi gehanissite.
<p n="762"/>Atha kho yā tasmiṁ vanasaṇḍe adhivatthā devatā tassa
bhikkhuno anukampikā atthakāmā taṁ bhikkhuṁ saṁvejetukāmā yena so
bhikkhu tenupasaṅkami upasaṅkamitvā taṁ bhikkhuṁ gāthāhi ajjhabhāsi
vivekakāmosi vanaṁ paviṭṭho
atha te mano niccharati bahiddhā
tvaṁ <note n="1">Ma. Yu. ayaṁ pāṭho natthi.</note> jano janasmiṁ vinayassu chandaṁ
tato sukhī hohisi vītarāgo
aratiṁ pajahāsi sato
bhavāsi sataṁ taṁ sārayāmase
pātālarajo hi duttaro
mā taṁ kāmarajo avāhari
sakuṇo yathā paṁsukuṇḍito <note n="2">Po. Yu. kuṇṭhito. Ma. kuntito.</note>
vidhunaṁ pātayati sitaṁ rajaṁ
<pb n="1.291"/>
Evaṁ bhikkhu padhānavā satimā
pātayati sitaṁ rajanti.
Atha kho so bhikkhu tāya devatāya saṁvejito saṁvegamāpādīti.
<p rend="subhead" sid="2">2, upaṭṭhānasuttaṃ</p>
Dutiyaṁ upaṭṭhānasuttaṁ
<p n="763"/>Ekaṁ samayaṁ aññataro bhikkhu kosalesu viharati aññatarasmiṁ
vanasaṇḍe. <pb ed="P" n="1.198" set="S"/>Tena kho pana samayena so bhikkhu divāvihāragato
supati.
<p n="764"/>Atha kho yā tasmiṁ vanasaṇḍe adhivatthā devatā tassa
bhikkhuno anukampikā atthakāmā taṁ bhikkhuṁ saṁvejetukāmā yena so
bhikkhu tenupasaṅkami upasaṅkamitvā taṁ bhikkhuṁ gāthāhi ajjhabhāsi
uṭṭhehi bhikkhu kiṁ sopi <note n="1">Ma. Yu. sesi.</note> ko attho supitena te
āturassa hi te <note n="2">Ma. Yu. kā.</note> niddā sallaviddhassa ruppato
yāya saddhāpabbajito <note n="3">Ma. Yu. saddhāya pabbajito.</note> agārasmānagāriyaṁ
tameva saddhaṁ brūhehi mā niddāya vasaṁ gamīti.
<p n="765"/>Aniccā addhuvā kāmā yesu mandova mucchito
baddhesu muttaṁ asitaṁ kasmā pabbajitaṁ tape
chandarāgassa vinayā avijjāsamatikkamā
taṁ ñāṇaṁ paramodātaṁ <note n="4">Ma. parimodānaṁ.  Yu. pariyodātaṁ.</note> kasmā pabbajitaṁ tape
<pb n="1.292"/>
Bhetvā <note n="1">Ma. chetvā.</note> avijjaṁ vijjāya āsavānaṁ parikkhayā
asokaṁ anupāyāsaṁ kasmā pabbajitaṁ tape
āraddhaviriyaṁ pahitattaṁ niccaṁ daḷhaparakkamaṁ
nibbānaṁ abhikaṅkhantaṁ kasmā pabbajitaṁ tapeti.
<p rend="subhead" sid="3">3, kassapagottasuttaṃ</p>
Tatiyaṁ kassapagottasuttaṁ
<p n="766"/>Ekaṁ samayaṁ āyasmā kassapagotto kosalesu viharati
aññatarasmiṁ vanasaṇḍe. Tena kho pana samayena āyasmā
kassapagotto divāvihāragato aññataraṁ chetaṁ ovadati.
<p n="767"/>Atha kho yā tasmiṁ vanasaṇḍe adhivatthā devatā
āyasmato kassapagottassa anukampikā atthakāmā āyasmantaṁ
kassapagottaṁ saṁvejetukāmā yenāyasmā kassapagotto tenupasaṅkami
upasaṅkamitvā āyasmantaṁ kassapagottaṁ gāthāhi ajjhabhāsi
giriduggacaraṁ chetaṁ appapaññaṁ acetasaṁ
akāle ovadaṁ bhikkhu mandova paṭibhāti maṁ
suṇāti na vijānāti āloketi na passati
dhammasmiṁ bhaññamānasmiṁ atthaṁ bālo na bujjhati
sacepi dasa pajjote dhārayissasi kassapa
neva dakkhati rūpāni cakkhu hissa na vijjatīti.
Atha kho āyasmā kassapagotto tāya devatāya saṁvejito
saṁvegamāpādīti.
<pb n="1.293"/>
<p rend="subhead" sid="4">4, sambahulasuttaṃ</p>
Catutthaṁ sambahulasuttaṁ
<p n="768"/>Ekaṁ samayaṁ sambahulā bhikkhū kosalesu viharanti aññatarasmiṁ
vanasaṇḍe. Atha kho te bhikkhū vassaṁ vutthā temāsaccayena
cārikaṁ pakkamiṁsu.
<p n="769"/>Atha kho yā tasmiṁ vanasaṇḍe adhivatthā devatā te
bhikkhū apassantī paridevamānā tāyaṁ velāyaṁ imaṁ gāthaṁ abhāsi
arati viya mejjaṁ khāyati
bahuke disvāna vivitte āsane
te cittakathā bahussutā
kome gotamasāvakā gatāti.
<p n="770"/>Evaṁ vutte aññatarā devatā taṁ devataṁ gāthāya ajjhabhāsi
magadhaṁ gatā kosalaṁ gatā
ekacciyā pana vajjibhūmiyā
makaṭā <note n="1">Ma. Yu. magā.</note> viya saṅghacārino <note n="2">Ma. asaṅghacārino.</note>
aniketā viharanti bhikkhavoti.
<p rend="subhead" sid="5">5, ānandasuttaṃ</p>
Pañcamaṁ ānandasuttaṁ
<p n="771"/>Ekaṁ samayaṁ āyasmā ānando kosalesu viharati aññatarasmiṁ
vanasaṇḍe. Tena kho pana samayena āyasmā ānando ativelaṁ
gihisaññattibahulo viharati.
<p n="772"/>Atha kho yā tasmiṁ vanasaṇḍe adhivatthā devatā āyasmato
<pb n="1.294"/>
Ānandassa anukampikā atthakāmā āyasmantaṁ ānandaṁ saṁvejetukāmā
yenāyasmā ānando tenupasaṅkami upasaṅkamitvā āyasmantaṁ
ānandaṁ gāthāya ajjhabhāsi
rukkhamūlagahanaṁ pasakkiya
nibbānaṁ hadayasmiṁ opiya
jhāya gotama mā <note n="1">Yu. etthantare casaddo atthi.</note> pamādo
kiṁ te pīḷipīḷikā karissatīti.
Atha kho āyasmā ānando tāya devatāya saṁvejito saṁvegamāpādīti.
<p rend="subhead" sid="6">6, anuruddhasuttaṃ</p>
Chaṭṭhaṁ anuruddhasuttaṁ
<p n="773"/>Ekaṁ samayaṁ āyasmā anuruddho kosalesu viharati
aññatarasmiṁ vanasaṇḍe.
<p n="774"/>Atha kho aññatarā tāvatiṁsakāyikā devatā jālinī nāma
āyasmato anuruddhassa purāṇadutiyikā yenāyasmā anuruddho
tenupasaṅkami upasaṅkamitvā āyasmantaṁ anuruddhaṁ gāthāya ajjhabhāsi
tattha cittaṁ paṇidhehi yattha te vusitaṁ pure
tāvatiṁsesu devesu sabbakāmasamiddhisu
purakkhato parivuto devagaṇehi <note n="2">Ma. Yu. devakaññāhi.</note> sobhasīti.
<p n="775"/>Duggatā devakaññāyo sakkāyasmiṁ patiṭṭhitā
te cāpi duggatā sattā devakaññāhi patthitāti.
<pb n="1.295"/>
<p n="776"/>Na te sukhaṁ pajānanti ye na passanti nandanaṁ
āvāsaṁ naradevānaṁ tidasānaṁ yasassinanti.
<p n="777"/>Na tvaṁ bāle vijānāsi yathā arahataṁ vaco
aniccā sabbe saṅkhārā uppādavayadhammino
uppajjitvā nirujjhanti tesaṁ vūpasamo sukho
natthidāni punāvāso devakāyasmi jālinī
vikkhīṇo jātisaṁsāro natthidāni punabbhavoti.
<p rend="subhead" sid="7">7, nāgadattasuttaṃ</p>
Sattamaṁ nāgadattasuttaṁ
<p n="778"/>Ekaṁ samayaṁ āyasmā nāgadatto kosalesu viharati
aññatarasmiṁ vanasaṇḍe. Tena kho pana samayena āyasmā
nāgadatto atikālena gāmaṁ pavisati atidivā paṭikkamati.
<p n="779"/>Atha kho yā tasmiṁ vanasaṇḍe adhivatthā devatā
āyasmato nāgadattassa anukampikā atthakāmā āyasmantaṁ
nāgadattaṁ saṁvejetukāmā yenāyasmā nāgadatto tenupasaṅkami
upasaṅkamitvā āyasmantaṁ nāgadattaṁ gāthāhi ajjhabhāsi
kāle pavissa nāgadatta divā ca āgantvā ativelacārī
saṁsaṭṭho gahaṭṭhehi samānasukhadukkho
bhāyāmi nāgadattaṁ supagabbhaṁ kulesu vinibaddhaṁ
māheva maccurañño balavato antakassa vasamesīti <note n="1">Ma. vasaṁ upesi. Yu. vasameyyāti.</note>.
Atha kho āyasmā nāgadatto tāya devatāya saṁvejito saṁvegamāpādīti.
<pb n="1.296"/>
<p rend="subhead" sid="8">8, kulagharaṇīsuttaṃ</p>
Aṭṭhamaṁ kulagharaṇīsuttaṁ
<p n="780"/>Ekaṁ samayaṁ aññataro bhikkhu kosalesu viharati aññatarasmiṁ
vanasaṇḍe. Tena kho pana samayena so bhikkhu aññatarasmiṁ
kule ativelaṁ ajjhogāḷhappatto viharati.
<p n="781"/>Atha kho yā tasmiṁ vanasaṇḍe adhivatthā devatā tassa
bhikkhuno anukampikā atthakāmā taṁ bhikkhuṁ saṁvejetukāmā yā tasmiṁ
kule kulagharaṇī tassā vaṇṇaṁ abhinimminitvā yena so bhikkhu
tenupasaṅkami upasaṅkamitvā taṁ bhikkhuṁ gāthāya ajjhabhāsi
nadītīresu saṇṭhāne sabhāsu rathiyāsu ca
janā saṅgamma mantenti mañca tañca kimantaranti.
<p n="782"/>Bahū hi saddā paccūhā khamitabbā tapassinā
na tena maṅkuhotabbaṁ na hi tena kilissati
yo ca saddapparittāsī vane vātamigo yathā
lahucittoti taṁ āhu nāssa sampajjate vatanti.
<p rend="subhead" sid="9">9, vajjiputtasuttaṃ</p>
Navamaṁ vajjīputtasuttaṁ
<p n="783"/>Ekaṁ samayaṁ aññataro vajjīputtako bhikkhu vesāliyaṁ
viharati aññatarasmiṁ vanasaṇḍe. Tena kho pana samayena <note n="1">Ma. etthantare vajjiputtakoti atthi.</note>
vesāliyaṁ sabbarattivāro <note n="2">Ma. Yu. A. sabbaratticāro.</note> hoti.
<p n="784"/><pb ed="P" n="1.202" set="S"/>Atha kho so bhikkhu vesāliyaṁ turiya tāḷita vāditanigghosasaddaṁ
<pb n="1.297"/>
Sutvā paridevamāno tāyaṁ velāyaṁ imaṁ gāthaṁ abhāsi
ekakā mayaṁ araññe viharāma
apaviṭṭhaṁva <note n="1">Ma. apaviddhaṁva.</note> vanasmiṁ dārukaṁ
etādisikāya rattiyā
ko su nāmamhehi pāpiyoti.
<p n="785"/>Atha kho yā tasmiṁ vanasaṇḍe adhivatthā devatā tassa
bhikkhuno anukampikā atthakāmā taṁ bhikkhuṁ saṁvejetukāmā yena so
bhikkhu tenupasaṅkami upasaṅkamitvā taṁ bhikkhuṁ gāthāya ajjhabhāsi
ekakova tvaṁ araññe viharasi
apaviṭṭhaṁva vanasmiṁ dārukaṁ
tassa te bahukā pihayanti
nerayikā viya saggagāminanti.
Atha kho so bhikkhu tāya devatāya saṁvejito saṁvegamāpādīti.
<p rend="subhead" sid="10">10, sajjhāyasuttaṃ</p>
Dasamaṁ sajjhāyasuttaṁ
<p n="786"/>Ekaṁ samayaṁ aññataro bhikkhu kosalesu viharati aññatarasmiṁ
vanasaṇḍe. Tena kho pana samayena so bhikkhu yaṁ sudaṁ
pubbe ativelaṁ sajjhāyabahulo viharati. So aparena samayena
appossukko tuṇhībhūto sakamāyati <note n="2">Ma. Yu. saṅkasāyati.</note>.
<p n="787"/>Atha kho yā tasmiṁ vanasaṇḍe adhivatthā devatā tassa
bhikkhuno dhammaṁ asuṇantī yena so bhikkhu tenupasaṅkami upasaṅkamitvā
<pb n="1.298"/>
Taṁ bhikkhuṁ gāthāya ajjhabhāsi
kasmā tuvaṁ dhammapadāni bhikkhu
nādhīyasi <note n="1">nādīyasītipi pāṭhena bhavitabbaṁ.</note> bhikkhūhi saṁvasanto
sutvāna dhammaṁ labhatippasādaṁ
diṭṭheva dhamme labhatippasaṁsanti.
<p n="788"/>Ahu pure dhammapadesu chando
yāva virāgena samāgamimha
yato virāgena samāgamimha
yaṅkiñci diṭṭhaṁva sutaṁ mutaṁ vā
aññāya nikkhepanamāhu santoti.
<p rend="subhead" sid="11">11, akusalavitakkasuttaṃ</p>
Ekādasamaṁ ayonisomanasikārasuttaṁ
<p n="789"/>Ekaṁ samayaṁ aññataro bhikkhu kosalesu viharati aññatarasmiṁ
vanasaṇḍe. Tena kho pana samayena so bhikkhu divāvihāragato
pāpake akusale vitakke vitakketi seyyathīdaṁ kāmavitakkaṁ
byāpādavitakkaṁ vihiṁsāvitakkaṁ.
<p n="790"/>Atha kho yā tasmiṁ vanasaṇḍe adhivatthā devatā
tassa bhikkhuno anukampikā atthakāmā taṁ bhikkhuṁ saṁvejetukāmā
yena so bhikkhu tenupasaṅkami upasaṅkamitvā taṁ bhikkhuṁ gāthāhi
ajjhabhāsi
<pb n="1.299"/>
Ayoniso manasikārā so <note n="1">Yu. bho.</note> vitakkehi khajjasi <note n="2">Yu. majjasi.</note>
ayoniso paṭinissajja yoniso anuvicintaya
satthāraṁ dhammaṁ ārabbha saṅghaṁ sīlāni vattano
adhigacchasi pāmojjaṁ pītisukhamasaṁsayaṁ
tato pāmujjabahulo <note n="3">Ma. Yu. pāmojjabahulo.</note> dukkhassantaṁ karissasīti.
Atha kho so bhikkhu tāya devatāya saṁvejito saṁvegamāpādīti.
<p rend="subhead" sid="12">12, majjhanhikasuttaṃ</p>
Dvādasamaṁ majjhantikasuttaṁ
<p n="791"/>Ekaṁ samayaṁ aññataro bhikkhu kosalesu viharati
aññatarasmiṁ vanasaṇḍe.
<p n="792"/>Atha kho yā tasmiṁ vanasaṇḍe adhivatthā devatā yena
so bhikkhu tenupasaṅkami upasaṅkamitvā tassa bhikkhuno santike
imā gāthā abhāsi
ṭhite majjhantike kāle sannisinnesu <note n="4">Ma. sannisīvesu.</note> pakkhisu
saṇateva brahāraññaṁ taṁ bhayaṁ paṭibhāti maṁ
ṭhite majjhantike kāle sannisinnesu pakkhisu
saṇateva brahāraññaṁ sā rati paṭibhāti manti.
<p rend="subhead" sid="13">13, pākatindriyasuttaṃ</p>
Terasamaṁ pākatindriyasuttaṁ
<p n="793"/>Ekaṁ samayaṁ sambahulā bhikkhū kosalesu viharanti
aññatarasmiṁ vanasaṇḍe uddhatā unnaḷā capalā mukharā <pb ed="P" n="1.204" set="S"/>vikiṇṇavācā
muṭṭhassatino asampajānā asamāhitā vibbhantacittā pākatindriyā.
<pb n="1.300"/>
<p n="794"/>Atha kho yā tasmiṁ vanasaṇḍe adhivatthā devatā
tesaṁ bhikkhūnaṁ anukampikā atthakāmā te bhikkhū saṁvejetukāmā
yena te bhikkhū tenupasaṅkami upasaṅkamitvā te bhikkhū gāthāhi
ajjhabhāsi
sukhajīvino pure āsuṁ bhikkhū gotamasāvakā
anicchā piṇḍaṁ esanā anicchā sayanāsanaṁ
loke aniccataṁ ñatvā dukkhassantaṁ akaṁsu te
dupposaṁ katvā attānaṁ gāme gāmaṇikā viya
bhutvā bhutvā nipajjanti parāgāresu mucchitā
saṅghassa añjaliṁ katvā idhekacce vadāmahaṁ
apaviṭṭhā <note n="1">Ma. Yu. apaviddhā.</note> anāthā te yathā petā tatheva te
ye kho pamattā viharanti te me sandhāya bhāsitaṁ
ye appamattā viharanti namo tesaṁ karomahanti.
Atha kho te bhikkhū tāya devatāya saṁvejitā saṁvegamāpādunti.
<p rend="subhead" sid="14">14, gandhatthenasuttaṃ</p>
Cuddasamaṁ padumapupphasuttaṁ
<p n="795"/>Ekaṁ samayaṁ aññataro bhikkhu kosalesu viharati aññatarasmiṁ
vanasaṇḍe. Tena kho pana samayena so bhikkhu pacchābhattaṁ
piṇḍapātapaṭikkanto pokkharaṇiṁ ogāhetvā padumaṁ upasiṅghati.
<p n="796"/>Atha kho yā tasmiṁ vanasaṇḍe adhivatthā devatā
tassa bhikkhuno anukampikā atthakāmā taṁ bhikkhuṁ saṁvejetukāmā
<pb n="1.301"/>
Yena so bhikkhu tenupasaṅkami upasaṅkamitvā taṁ bhikkhuṁ gāthāya
ajjhabhāsi
yametaṁ vārijaṁ pupphaṁ adinnaṁ upasiṅghasi
ekaṅgametaṁ theyyānaṁ gandhatthenosi mārisāti.
<p n="797"/>Na harāmi na bhañjāmi ārā siṅghāmi vārijaṁ
atha kena nu vaṇṇena gandhatthenoti vuccati
yvāyaṁ bhiṁsāni khanati puṇḍarīkāni bhañjati
evaṁ ākiṇṇakammanto kasmā eso na vuccatīti.
<p n="798"/><pb ed="P" n="1.205" set="S"/>Ākiṇṇaluddho puriso ativelaṁva <note n="1">Ma. Yu. dhāticelaṁva.</note> makkhito
tasmiṁ me vacanaṁ natthi tañca arahāmi vattave
anaṅgaṇassa posassa niccaṁ sucigavesino
vālaggamattaṁ pāpassa abbhāmattaṁva khāyatīti.
<p n="799"/>Addhā maṁ yakkha jānāsi atho maṁ anukampasi
punapi yakkha vajjāsi yadā passasi edisanti.
<p n="800"/>Neva taṁ upajīvāmi napi te bhaddakamhase <note n="2">Ma. bhatakāmahase. Yu. katakammase.</note>
tvameva bhikkhu jāneyya yena gaccheyya sugatinti.
Atha kho so bhikkhu tāya devatāya saṁvejito saṁvegamāpādīti.
Vanasaṁyuttaṁ samattaṁ.
<pb n="1.302"/>
Tassuddānaṁ
vivekaṁ upaṭṭhānañca kassapagottena sambahulā
ānando anuruddhañca nāgadattañca kulagharaṇī
vajjīputto ca vesālī sajjhāyena ayoniso
majjhantakālamhi pākatindriyā padumapupphena cuddasa bhaveti.
</xml>