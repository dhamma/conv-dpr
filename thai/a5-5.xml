<xml src="a5-5.xml">
<readunit id="a5-5">5. muṇḍarājavaggo</readunit>
<p rend="subhead" sid="1">1, ādiyasuttaṃ</p>
Muṇḍarājavaggo pañcamo
<p n="41"/><pb ed="P" n="3.45" set="A"/>Athakho anāthapiṇḍiko gahapati yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca
pañcime gahapati bhogānaṁ ādiyā katame pañca idha gahapati
ariyasāvako uṭṭhānaviriyādhigatehi bhogehi bāhābalaparicitehi
sedāvakkhittehi dhammikehi dhammaladdhehi attānaṁ sukheti pīṇeti sammā
sukhaṁ pariharati mātāpitaro sukheti pīṇeti sammā sukhaṁ pariharati
puttadāradāsakammakaraporise sukheti pīṇeti sammā sukhaṁ pariharati ayaṁ
paṭhamo bhogānaṁ ādiyo. Puna caparaṁ gahapati ariyasāvako uṭṭhānaviriyādhidhigatehi
<pb n="5.49"/>
Bhogehi bāhābalaparicitehi sedāvakkhittehi dhammikehi dhammaladdhehi
mittāmacce sukheti pīṇeti sammā sukhaṁ pariharati ayaṁ dutiyo
bhogānaṁ ādiyo. Puna caparaṁ gahapati ariyasāvako uṭṭhānaviriyādhigatehi
bhogehi bāhābalaparicitehi sedāvakkhittehi dhammikehi dhammaladdhehi
yā tā honti āpadā aggito vā udakato vā rājato vā corato
vā appiyato vā dāyādato tathārūpāsu āpadāsu bhogehi pariyodhāya
vattati sotthiṁ attānaṁ karoti ayaṁ tatiyo bhogānaṁ ādiyo.
Puna caparaṁ gahapati ariyasāvako uṭṭhānaviriyādhigatehi bhogehi bāhābalaparicitehi
sedāvakkhittehi dhammikehi dhammaladdhehi pañca balī <note n="1">Ma. baliṁ.</note> kattā
hoti ñātibaliṁ atithibaliṁ pubbapetabaliṁ rājabaliṁ devatābaliṁ ayaṁ
catuttho bhogānaṁ ādiyo. Puna caparaṁ gahapati ariyasāvako uṭṭhānaviriyādhigatehi
bhogehi bāhābalaparicitehi sedāvakkhittehi dhammikehi
dhammaladdhehi ye te samaṇabrāhmaṇā madappamādā paṭiviratā khantisoracce
niviṭṭhā ekamattānaṁ damenti ekamattānaṁ samenti ekamattānaṁ
parinibbāpenti tathārūpesu samaṇabrāhmaṇesu uddhaggikaṁ dakkhiṇaṁ patiṭṭhāpeti
sovaggikaṁ sukhavipākaṁ saggasaṁvattanikaṁ ayaṁ pañcamo bhogānaṁ
ādiyo. Ime kho gahapati pañca bhogānaṁ ādiyā tassa ce
gahapati ariyasāvakassa ime pañca bhogānaṁ ādiye ādiyato bhogā
parikkhayaṁ gacchanti tassa evaṁ hoti ye vata bhogānaṁ ādiyā te
<pb n="5.50"/>
Cāhaṁ ādiyāmi bhogā ca me parikkhayaṁ gacchantīti itissa hoti
avippaṭisāro. Tassa ce gahapati ariyasāvakassa ime pañca bhogānaṁ
ādiye ādiyato bhogā abhivaḍḍhanti tassa evaṁ hoti ye vata
bhogānaṁ ādiyā te cāhaṁ ādiyāmi bhogā ca me abhivaḍḍhantīti
itissa hoti avippaṭisāro <note n="1">Ma. Yu. ayaṁ pāṭho na dissati.</note> ubhayeneva avippaṭisāroti.
Bhuttā bhogā bhatā bhaccā vitiṇṇā āpadāsu me
uddhaggā dakkhiṇā dinnā atho pañca balī katā
upaṭṭhitā sīlavanto saññatā brahmacārayo <note n="2">Yu. brahmacāriyo.</note>
yadatthaṁ bhogamiccheyya paṇḍito gharamāvasaṁ
so me attho anuppatto kataṁ ananutāpiyaṁ.
Etaṁ anussaraṁ macco ariyadhamme ṭhito naro
idheva naṁ pasaṁsanti pecca sagge pamodatīti <note n="3">Yu. sagge ca modatīti. </note>.
<p rend="subhead" sid="2">2, sappurisasuttaṃ</p>
<p n="42"/>Sappuriso bhikkhave kule jāyamāno bahuno janassa
atthāya hitāya sukhāya hoti mātāpitūnaṁ <note n="4">Ma. Yu. mātāpitunnaṁ.</note> atthāya hitāya sukhāya
hoti puttadārassa atthāya hitāya sukhāya hoti dāsakammakaraporisassa
atthāya hitāya sukhāya hoti mittāmaccānaṁ atthāya
hitāya sukhāya hoti samaṇabrāhmaṇānaṁ atthāya hitāya sukhāya hoti
seyyathāpi bhikkhave mahāmegho sabbasassāni sampādento bahuno
janassa atthāya hitāya sukhāya hoti evameva kho bhikkhave sappuriso
<pb n="5.51"/>
Kule jāyamāno bahuno janassa atthāya hitāya sukhāya hoti mātāpitūnaṁ
atthāya hitāya sukhāya hoti puttadārassa atthāya hitāya
sukhāya hoti dāsakammakaraporisassa atthāya hitāya sukhāya hoti
mittāmaccānaṁ atthāya hitāya sukhāya hoti samaṇabrāhmaṇānaṁ
atthāya hitāya sukhāya hotīti.
Hito bahunnaṁ paṭipajja bhoge
taṁ devatā rakkhati dhammaguttaṁ
bahussutaṁ sīlavatūpapannaṁ
dhamme ṭhitaṁ na vijahāti <note n="1">Ma. vijahati.</note> kitti.
Dhammaṭṭhaṁ sīlasampannaṁ saccavādiṁ hirīmanaṁ
nekkhaṁ jambonadasseva ko taṁ ninditumarahati
devāpi naṁ pasaṁsanti brahmunāpi pasaṁsitoti.
<p rend="subhead" sid="3">3, iṭṭhasuttaṃ</p>
<p n="43"/>Athakho anāthapiṇḍiko gahapati yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca pañcime
gahapati dhammā iṭṭhā kantā manāpā dullabhā lokasmiṁ katame
pañca āyu gahapati iṭṭho kanto manāpo dullabho lokasmiṁ
vaṇṇo iṭṭho kanto manāpo dullabho lokasmiṁ sukhaṁ iṭṭhaṁ
kantaṁ manāpaṁ dullabhaṁ lokasmiṁ yaso iṭṭho kanto manāpo dullabho
lokasmiṁ saggā iṭṭhā kantā manāpā dullabhā lokasmiṁ.
<pb n="5.52"/>
Ime kho gahapati pañca dhammā iṭṭhā kantā manāpā dullabhā
lokasmiṁ imesaṁ kho gahapati pañcannaṁ dhammānaṁ iṭṭhānaṁ kantānaṁ
manāpānaṁ dullabhānaṁ lokasmiṁ na āyācanahetu vā na <note n="1">Ma. nasaddo natthi.</note> patthanahetu <note n="2">Ma. Yu. patthanāhetu. ito paraṁ īdisameva. </note>
vā paṭilābhaṁ vadāmi imesañce <note n="3">Ma. imesaṁ kho.</note> gahapati pañcannaṁ dhammānaṁ iṭṭhānaṁ
kantānaṁ manāpānaṁ dullabhānaṁ lokasmiṁ āyācanahetu vā <pb ed="P" n="3.48" set="A"/>patthanahetu
vā paṭilābho abhavissa ko idha kena hāyetha na kho gahapati
arahati ariyasāvako āyukāmo āyuṁ āyācituṁ vā abhinandituṁ vā
āyussa vāpi hetu <note n="4">Po. Yu. hetuṁ. ito paraṁ īdisameva.</note> āyukāmena gahapati ariyasāvakena āyusaṁvattanikā
paṭipadā paṭipajjitabbā āyusaṁvattanikā hissa paṭipadā paṭipannā
āyupaṭilābhāya saṁvattati so lābhī hoti āyussa dibbassa vā
mānusassa vā na kho gahapati arahati ariyasāvako vaṇṇakāmo
vaṇṇaṁ āyācituṁ vā abhinandituṁ vā vaṇṇassa vāpi hetu vaṇṇakāmena
gahapati ariyasāvakena vaṇṇasaṁvattanikā paṭipadā paṭipajjitabbā
vaṇṇasaṁvattanikā hissa paṭipadā paṭipannā vaṇṇapaṭilābhāya saṁvattati
so lābhī hoti vaṇṇassa dibbassa vā mānusassa vā na kho
gahapati arahati ariyasāvako sukhakāmo sukhaṁ āyācituṁ vā abhinandituṁ
vā sukhassa vāpi hetu sukhakāmena gahapati ariyasāvakena sukhasaṁvattanikā
paṭipadā paṭipajjitabbā sukhasaṁvattanikā hissa paṭipadā paṭipannā
sukhapaṭilābhāya saṁvattati so lābhī hoti sukhassa dibbassa
vā mānusassa vā na kho gahapati arahati ariyasāvako yasakāmo
<pb n="5.53"/>
Yasaṁ āyācituṁ vā abhinandituṁ vā yasassa vāpi hetu yasakāmena gahapati
ariyasāvakena yasasaṁvattanikā paṭipadā paṭipajjitabbā yasasaṁvattanikā
hissa paṭipadā paṭipannā yasapaṭilābhāya saṁvattati so lābhī hoti
yasassa dibbassa vā mānusassa vā na kho gahapati arahati ariyasāvako
saggakāmo saggaṁ āyācituṁ vā abhinandituṁ vā saggānaṁ vāpi
hetu saggakāmena gahapati ariyasāvakena saggasaṁvattanikā paṭipadā
paṭipajjitabbā saggasaṁvattanikā hissa paṭipadā paṭipannā saggapaṭilābhāya
saṁvattati so lābhī hoti saggānanti.
Āyuṁ vaṇṇaṁ yasaṁ kittiṁ saggaṁ uccākulīnataṁ
ratiyo patthayānena uḷārā aparāparā
appamādaṁ pasaṁsanti puññakiriyāsu paṇḍitā.
Appamatto ubho atthe adhiggaṇhāti paṇḍito
diṭṭhe dhamme ca yo attho yo cattho samparāyiko
atthābhisamayā dhīro paṇḍitoti pavuccatīti.
<p rend="subhead" sid="4">4, manāpadāyīsuttaṃ</p>
<p n="44"/>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.
Athakho bhagavā pubbaṇhasamayaṁ nivāsetvā pattacīvaramādāya
yena uggassa gahapatino vesālikassa nivesanaṁ tenupasaṅkami upasaṅkamitvā
paññatte āsane nisīdi. Athakho uggo gahapati
vesāliko yena bhagavā tenupasaṅkami upasaṅkamitvā bhagavantaṁ
abhivādetvā ekamantaṁ nisīdi ekamantaṁ nisinno kho uggo gahapati
<pb n="5.54"/>
Vesāliko bhagavantaṁ etadavoca sammukhā metaṁ bhante bhagavato sutaṁ
sammukhā paṭiggahitaṁ manāpadāyī labhate manāpanti manāpaṁ me
bhante sālapupphakaṁ khādanīyaṁ taṁ me bhagavā paṭiggaṇhātu anukampaṁ
upādāyāti paṭiggahesi bhagavā anukampaṁ upādāya sammukhā
metaṁ bhante bhagavato sutaṁ sammukhā paṭiggahitaṁ manāpadāyī labhate
manāpanti manāpaṁ me bhante sampannavarasūkaramaṁsaṁ <note n="1">Ma. Yu. sampannakolakaṁ sūkaramaṁsaṁ.</note> taṁ me bhagavā
paṭiggaṇhātu anukampaṁ upādāyāti paṭiggahesi bhagavā anukampaṁ
upādāya sammukhā metaṁ bhante bhagavato sutaṁ sammukhā paṭiggahitaṁ
manāpadāyī labhate manāpanti manāpaṁ me bhante nibbattatelakaṁ
nāliyasākaṁ <note n="2">Yu. nibbaddhatelakaṁ nāliyāsākaṁ. </note> taṁ me bhagavā paṭiggaṇhātu anukampaṁ upādāyāti
paṭiggahesi bhagavā anukampaṁ upādāya sammukhā metaṁ bhante bhagavato
sutaṁ sammukhā paṭiggahitaṁ manāpadāyī labhate manāpanti manāpo
me bhante sālīnaṁ odano vigatakāḷako <note n="3">Ma. vicitakāḷako.</note> anekasūpo anekabyañjano
taṁ me bhagavā paṭiggaṇhātu anukampaṁ upādāyāti paṭiggahesi
bhagavā anukampaṁ upādāya <pb ed="P" n="3.50" set="A"/>sammukhā metaṁ bhante bhagavato sutaṁ
sammukhā paṭiggahitaṁ manāpadāyī labhate manāpanti manāpāni me
bhante kāsikāni vatthāni tāni me bhagavā paṭiggaṇhātu anukampaṁ
upādāyāti paṭiggahesi bhagavā anukampaṁ upādāya sammukhā
metaṁ bhante bhagavato sutaṁ sammukhā paṭiggahitaṁ manāpadāyī labhate
<pb n="5.55"/>
Manāpanti manāpo me bhante pallaṅko goṇakatthato <note n="1">Po. koṇasandato.</note> paṭikatthato <note n="2">Ma. ayaṁ pāṭho natthi.</note>
paṭilikatthato kadalimigapavarapaccattharaṇo sauttaracchado ubhatolohitakūpadhāno
apica bhante mayametaṁ <note n="3">Ma. Yu. mayampetaṁ. </note> jānāma netaṁ bhagavato kappatīti
idaṁ me bhante candanaphalakaṁ agghati adhikasatasahassaṁ taṁ me bhagavā
paṭiggaṇhātu anukampaṁ upādāyāti paṭiggahesi bhagavā anukampaṁ
upādāya athakho bhagavā uggaṁ gahapatiṁ vesālikaṁ iminā
anumodanīyena anumodi.
Manāpadāyī labhate manāpaṁ
yo ujubhūtesu dadāti chandasā
acchādanaṁ sayanamathannapānaṁ <note n="4">Ma. sayamannapānaṁ.</note>
nānappakārāni ca paccayāni
cattañca muttañca anuggahītaṁ
khettūpame arahante viditvā
so duccajaṁ sappuriso cajitvā
manāpadāyī labhate manāpanti.
Athakho bhagavā uggaṁ gahapatiṁ vesālikaṁ iminā anumodanīyena
anumoditvā uṭṭhāyāsanā pakkāmi athakho uggo gahapati vesāliko
aparena samayena kālamakāsi kālakato ca uggo gahapati vesāliko
aññataraṁ manomayaṁ kāyaṁ upapajji tena kho pana samayena bhagavā
sāvatthiyaṁ viharati jetavane anāthapiṇḍikassa ārāme athakho uggo
<pb n="5.56"/>
Devaputto abhikkantāya rattiyā abhikkantavaṇṇo kevalakappaṁ <pb ed="P" n="3.51" set="A"/>jetavanaṁ
obhāsetvā yena bhagavā tenupasaṅkami upasaṅkamitvā bhagavantaṁ
abhivādetvā ekamantaṁ aṭṭhāsi ekamantaṁ ṭhitaṁ kho uggaṁ devaputtaṁ
bhagavā etadavoca kacci te ugga yathādhippāyoti taggha me
bhagavā yathādhippāyoti athakho bhagavā uggaṁ devaputtaṁ gāthāhi
ajjhabhāsi.
Manāpadāyī labhate manāpaṁ
aggassa dātā labhate punaggaṁ
varassa dātā varalābhī ca hoti
seṭṭhandado seṭṭhamupeti ṭhānaṁ
aggadāyī varadāyī <note n="1">Po. so aggadāyī .... Ma. yo aggadāyī ....</note> seṭṭhadāyī ca yo naro
dīghāyu yasavā hoti yattha yatthūpapajjatīti.
<p rend="subhead" sid="5">5, puññābhisandasuttaṃ</p>
<p n="45"/>Pañcime bhikkhave puññābhisandā kusalābhisandā
sukhassāhārā sovaggikā <note n="2">Po. sovatthikā. sabbattha  vāresu eseva nayo.</note> sukhavipākā saggasaṁvattanikā <note n="3">Po. sukhasaṁvattanikā.</note> iṭṭhāya kantāya
manāpāya hitāya sukhāya saṁvattanti katame pañca yassa bhikkhave
bhikkhu cīvaraṁ paribhuñjamāno appamāṇaṁ cetosamādhiṁ upasampajja viharati
appamāṇo tassa puññābhisando kusalābhisando sukhassāhāro sovaggiko
sukhavipāko saggasaṁvattaniko iṭṭhāya kantāya manāpāya hitāya
sukhāya saṁvattati yassa bhikkhave bhikkhu piṇḍapātaṁ paribhuñjamāno
... Yassa bhikkhave bhikkhu vihāraṁ paribhuñjamāno ... Yassa bhikkhave bhikkhu
<pb n="5.57"/>
Mañcapīṭhaṁ paribhuñjamāno ... Yassa bhikkhave bhikkhu gilānapaccayabhesajjaparikkhāraṁ
paribhuñjamāno appamāṇaṁ cetosamādhiṁ <pb ed="P" n="3.52" set="A"/>upasampajja viharati
appamāṇo tassa puññābhisando kusalābhisando sukhassāhāro
sovaggiko sukhavipāko saggasaṁvattaniko iṭṭhāya kantāya manāpāya hitāya
sukhāya saṁvattati ime kho bhikkhave pañca puññābhisandā kusalābhisandā
sukhassāhārā sovaggikā sukhavipākā saggasaṁvattanikā iṭṭhāya
kantāya manāpāya hitāya sukhāya saṁvattanti imehi ca pana bhikkhave
pañcahi puññābhisandehi kusalābhisandehi samannāgatassa ariyasāvakassa
na sukaraṁ puññassa pamāṇaṁ gahetuṁ <note n="1">Po. gaṇetuṁ.</note> ettako puññābhisando kusalābhisando
sukhassāhāro sovaggiko sukhavipāko saggasaṁvattaniko iṭṭhāya
kantāya manāpāya hitāya sukhāya saṁvattatīti athakho asaṅkheyyo
appameyyo mahāpuññakkhandhotveva saṅkhaṁ gacchati seyyathāpi bhikkhave
mahāsamudde na sukaraṁ udakassa pamāṇaṁ gahetuṁ ettakāni
udakāḷhakānīti vā <note n="2">Yu. udakāḷhāni. Ma. vāsaddo na dissati.</note> ettakāni udakāḷhakasatānīti vā ettakāni
udakāḷhakasahassānīti vā ettakāni udakāḷhakasatasahassānīti vā athakho
asaṅkheyyo appameyyo mahāudakakkhandhotveva saṅkhaṁ gacchati evameva
kho bhikkhave imehi pañcahi puññābhisandehi kusalābhisandehi
samannāgatassa ariyasāvakassa na sukaraṁ puññassa pamāṇaṁ gahetuṁ ettako
puññābhisando kusalābhisando sukhassāhāro sovaggiko sukhavipāko
<pb n="5.58"/>
Iṭṭhāya kantāya manāpāya hitāya sukhāya saṁvattatīti athakho saggasaṁvattaniko
asaṅkheyyo appameyyo mahāpuññakkhandhotveva saṅkhaṁ gacchatīti.
Mahodadhiṁ aparimitaṁ mahāsaraṁ
bahubheravaṁ ratanagaṇānamālayaṁ
najjo yathā macchagaṇasaṅghasevitā <note n="1">Po. Ma. naragaṇasaṅghasevitā.</note>
puthū savantī <note n="2">Po. Yu. savanti.</note> upayanti sāgaraṁ
evaṁ naraṁ annadapānavatthadaṁ <note n="3">Po. annapānavatthaṁ.</note>
seyyānisajjattharaṇassa dāyakaṁ
puññassa dhārā upayanti paṇḍitaṁ
najjo yathā vārivahāva sāgaranti.
<p rend="subhead" sid="6">6, sampadāsuttaṃ</p>
<p n="46"/>Pañcimā bhikkhave sampadā katamā pañca saddhāsampadā
sīlasampadā sutasampadā cāgasampadā paññāsampadā imā
kho bhikkhave pañca sampadāti.
<p rend="subhead" sid="7">7, dhanasuttaṃ</p>
<p n="47"/>Pañcimāni bhikkhave dhanāni katamāni pañca saddhādhanaṁ
sīladhanaṁ sutadhanaṁ cāgadhanaṁ paññādhanaṁ katamañca bhikkhave saddhādhanaṁ
idha bhikkhave ariyasāvako saddho hoti saddahati tathāgatassa bodhiṁ
itipi so bhagavā .pe. Satthā devamanussānaṁ buddho bhagavāti idaṁ
vuccati bhikkhave saddhādhanaṁ. Katamañca bhikkhave sīladhanaṁ idha bhikkhave
ariyasāvako pāṇātipātā paṭivirato hoti .pe. Surāmerayamajjapamādaṭṭhānā
<pb n="5.59"/>
Pamādaṭṭhānā paṭivirato hoti idaṁ vuccati bhikkhave sīladhanaṁ.
Katamañca bhikkhave sutadhanaṁ idha bhikkhave ariyasāvako bahussuto
hoti .pe. Diṭṭhiyā suppaṭividdhā <note n="1">Ma. Yu. suppaṭividdho.</note> idaṁ vuccati bhikkhave sutadhanaṁ.
Katamañca bhikkhave cāgadhanaṁ idha bhikkhave ariyasāvako vigatamalamaccherena
cetasā agāraṁ ajjhāvasati muttacāgo payattapāṇi <note n="2">Ma. Yu. payatapāṇi. Ma. Yu. sabbatthavāresu jīrīti.</note> vossaggarato
yācayogo dānasaṁvibhāgarato idaṁ vuccati bhikkhave cāgadhanaṁ.
Katamañca bhikkhave paññādhanaṁ idha bhikkhave ariyasāvako paññavā
hoti udayatthagāminiyā paññāya samannāgato ariyāya nibbedhikāya
sammādukkhakkhayagāminiyā idaṁ vuccati bhikkhave paññādhanaṁ. Imāni
kho bhikkhave pañca dhanānīti.
Yassa saddhā tathāgate acalā supatiṭṭhitā
sīlañca yassa kalyāṇaṁ ariyakantaṁ pasaṁsitaṁ
saṅghe pasādo yassatthi uju bhūtañca dassanaṁ
adaḷiddoti taṁ āhu amoghaṁ tassa jīvitaṁ
tasmā saddhañca sīlañca pasādaṁ dhammadassanaṁ
anuyuñjetha medhāvī saraṁ buddhānasāsananti.
<p rend="subhead" sid="8">8, alabbhanīyaṭhānasuttaṃ</p>
<p n="48"/>Pañcimāni bhikkhave alabbhanīyāni ṭhānāni samaṇena vā
brāhmaṇena vā devena vā mārena vā brahmunā vā kenaci vā
lokasmiṁ katamāni pañca jarādhammaṁ mā jirīti <undef/> alabbhanīyaṁ ṭhānaṁ
<pb n="5.60"/>
Samaṇena vā brāhmaṇena vā devena vā mārena vā brahmunā vā
kenaci vā lokasmiṁ byādhidhammaṁ mā byādhiyīti ... Maraṇadhammaṁ mā
miyyīti ... Khayadhammaṁ mā khiyīti ... Nassanadhammaṁ mā nassīti
alabbhanīyaṁ ṭhānaṁ samaṇena vā brāhmaṇena vā devena vā mārena vā
brahmunā vā kenaci vā lokasmiṁ assutavato bhikkhave puthujjanassa
jarādhammaṁ jīrati so jarādhamme jiṇṇe na iti paṭisañcikkhati na kho
mayhevekassa jarādhammaṁ jīrati athakho yāvatā sattānaṁ āgati gati
cuti upapatti sabbesaṁ sattānaṁ jarādhammaṁ jīrati ahañceva kho pana
jarādhamme jiṇṇe soceyyaṁ kilameyyaṁ parideveyyaṁ urattāḷī <note n="1">Ma. sabbatthavāresu urattāḷiṁ.</note> kandeyyaṁ
sammohaṁ āpajjeyyaṁ bhattampi me <note n="2">Po. maṁ.</note> nacchādeyya kāyepi dubbaṇṇiyaṁ
okkameyya kammantāpi nappavatteyyuṁ amittāpi attamanā
assu mittāpi dummanā assūti so jarādhamme jiṇṇe socati
kilamati paridevati urattāḷī kandati sammohaṁ āpajjati ayaṁ vuccati
bhikkhave assutavā puthujjano viddho savisena sokasallena attānaññeva
paritāpeti. Puna caparaṁ bhikkhave assutavato puthujjanassa <pb ed="P" n="3.55" set="A"/>byādhidhammaṁ
byādhiyati ... Maraṇadhammaṁ miyyati ... Khayadhammaṁ khiyati ... Nassanadhammaṁ
nassati so nassanadhamme naṭṭhe na iti paṭisañcikkhati na kho
mayhevekassa nassanadhammaṁ nassati athakho yāvatā sattānaṁ āgati
gati cuti upapatti sabbesaṁ sattānaṁ nassanadhammaṁ nassati ahañceva
kho pana nassanadhamme naṭṭhe soceyyaṁ kilameyyaṁ parideveyyaṁ urattāḷī
<pb n="5.61"/>
Kandeyyaṁ sammohaṁ āpajjeyyaṁ bhattampi me nacchādeyya kāyepi
dubbaṇṇiyaṁ okkameyya kammantāpi nappavatteyyuṁ amittāpi
attamanā assu mittāpi dummanā assūti so nassanadhamme naṭṭhe
socati kilamati paridevati urattāḷī kandati sammohaṁ āpajjati ayaṁ
vuccati bhikkhave assutavā puthujjano viddho savisena sokasallena
attānaññeva paritāpeti. Sutavato ca kho bhikkhave ariyasāvakassa
jarādhammaṁ jīrati so jarādhamme jiṇṇe iti paṭisañcikkhati na kho
mayhevekassa jarādhammaṁ jīrati athakho yāvatā sattānaṁ āgati gati
cuti upapatti sabbesaṁ sattānaṁ jarādhammaṁ jīrati. Ahañceva kho
pana jarādhamme jiṇṇe soceyyaṁ kilameyyaṁ parideveyyaṁ urattāḷī
kandeyyaṁ sammohaṁ āpajjeyyaṁ bhattampi me nacchādeyya kāyepi
dubbaṇṇiyaṁ okkameyya kammantāpi nappavatteyyuṁ amittāpi
attamanā assu mittāpi dummanā assūti so jarādhamme jiṇṇe
na socati na kilamati na paridevati na urattāḷī kandati na sammohaṁ
āpajjati ayaṁ vuccati bhikkhave sutavā ariyasāvako abbuhi savisaṁ
sokasallaṁ yena viddho assutavā puthujjano attānaññeva paritāpeti
asoko visallo ariyasāvako attānaññeva parinibbāpeti. Puna caparaṁ
bhikkhave sutavato ariyasāvakassa byādhidhammaṁ byādhiyati ... Maraṇadhammaṁ
miyyati ... Khayadhammaṁ khiyati ... Nassanadhammaṁ nassati so nasasanadhamme
<pb n="5.62"/>
Naṭṭhe iti paṭisañcikkhati na kho mayhevekassa nassanadhammaṁ
nassati athakho yāvatā sattānaṁ āgati gati cuti upapatti
sabbesaṁ sattānaṁ <pb ed="P" n="3.56" set="A"/>nassanadhammaṁ nassati ahañceva kho pana nassanadhamme
naṭṭhe soceyyaṁ kilameyyaṁ parideveyyaṁ urattāḷī kandeyyaṁ
sammohaṁ āpajjeyyaṁ bhattampi me nacchādeyya kāyepi dubbaṇṇiyaṁ
okkameyya kammantāpi nappavatteyyuṁ amittāpi attamanā assu
mittāpi dummanā assūti so nassanadhamme naṭṭhe na socati na
kilamati na paridevati na urattāḷī kandati na sammohaṁ āpajjati
ayaṁ vuccati bhikkhave sutavā ariyasāvako abbuhi savisaṁ sokasallaṁ
yena viddho assutavā puthujjano attānaññeva paritāpeti asoko
visallo ariyasāvako attānaññeva parinibbāpeti. Imāni kho bhikkhave
pañca alabbhanīyāni ṭhānāni samaṇena vā brāhmaṇena vā devena
vā mārena vā brahmunā vā kenaci vā lokasminti.
Na socanāya na <note n="1">Po. Ma. nasaddo natthi.</note> paridevanāya
attho idha labbhati <note n="2">Ma. Yu. labbhā.</note> api appakopi
socantamenaṁ dukkhitaṁ viditvā
paccatthikā attamanā bhavanti
yato ca kho paṇḍito āpadāsu
na vedhati atthavinicchayaññū
<pb n="5.63"/>
Paccatthikāssa dukkhitā
bhavanti disvā mukhaṁ avikāraṁ <note n="1">Po. adhikāraṁ.</note> purāṇaṁ
jappena mantena subhāsitena
anuppadānena paveṇiyā vā
yathā yathā yattha labhetha atthaṁ
tathā tathā tattha parakkameyya
sace pajāneyya <note n="2">Po. Yu. saceva jāneyya.</note> alabbhaneyyo
mayā vā aññena vā esa attho
asocamāno adhivāsayeyya
kammaṁ daḷhaṁ kinti karomidānīti.
<p rend="subhead" sid="9">9, kosalasuttaṃ</p>
<p n="49"/><pb ed="P" n="3.57" set="A"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Athakho rājā pasenadi kosalo yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi
tena kho pana samayena mallikā devī kālakatā hoti athakho
aññataro puriso yena rājā pasenadi kosalo tenupasaṅkami
upasaṅkamitvā rañño pasenadissa kosalassa upakaṇṇake ārocesi
mallikā deva <note n="3">Ma. devī deva.</note> devī kālakatāti evaṁ vutte rājā pasenadi kosalo
dukkhī dummano pattakkhandho adhomukho pajjhāyanto appaṭibhāṇo nisīdi
athakho bhagavā rājānaṁ pasenadiṁ kosalaṁ dukkhiṁ dummanaṁ pattakkhandhaṁ adhomukhaṁ
<pb n="5.64"/>
Pajjhāyantaṁ appaṭibhāṇaṁ viditvā rājānaṁ pasenadiṁ kosalaṁ etadavoca
pañcimāni mahārāja alabbhanīyāni ṭhānāni samaṇena vā brāhmaṇena
vā devena vā mārena vā brahmunā vā kenaci vā lokasmiṁ katamāni
pañca jarādhammaṁ mā jirīti alabbhanīyaṁ ṭhānaṁ .pe. Na socanāya
na paridevanāya .pe. Kammaṁ daḷhaṁ kinti karomidānīti.
<p rend="subhead" sid="10">10, nāradasuttaṃ</p>
<p n="50"/>Ekaṁ samayaṁ āyasmā nārado pātaliputte viharati
kukkuṭārāme. Tena kho pana samayena muṇḍassa <note n="1">Po. muṇḍakassa.</note> rañño bhaddā devī
kālakatā hoti piyā manāpā so bhaddāya deviyā kālakatāya
piyāya manāpāya neva nhāyati na vilimpati na bhattaṁ bhuñjati na
kammantaṁ payojeti rattindivaṁ bhaddāya deviyā sarīre ajjhomucchito
athakho muṇḍo rājā piyakaṁ sokārakkhaṁ <note n="2">Ma. Yu. kosārakkhaṁ.</note> āmantesi tenahi samma
piyaka <pb ed="P" n="3.58" set="A"/>bhaddāya deviyā sarīraṁ ayasāya <note n="3">Po. Ma. Yu. āyasāya. </note> teladoṇiyā pakkhipitvā aññissā
ayasāya doṇiyā paṭikujjatha yathā mayaṁ bhaddāya deviyā sarīraṁ cirataraṁ
passeyyāmāti evaṁ devāti kho piyako sokārakkho muṇḍassa
rañño paṭissutvā <note n="4">paṭisuṇitvātipi dissati.</note> bhaddāya deviyā sarīraṁ ayasāya teladoṇiyā pakkhipitvā
aññissā ayasāya doṇiyā paṭikujji athakho piyakassa sokārakkhassa
etadahosi imassa kho muṇḍassa rañño bhaddā devī
kālakatā piyā manāpā so bhaddāya deviyā kālakatāya piyāya
manāpāya neva nhāyati na vilimpati na bhattaṁ bhuñjati na kammantaṁ
<pb n="5.65"/>
Payojeti rattindivaṁ bhaddāya deviyā sarīre ajjhomuñcito kaṁ <note n="1">Yu. kiṁ.</note> nu
kho muṇḍo rājā samaṇaṁ vā brāhmaṇaṁ vā payirupāseyya yassa
dhammaṁ sutvā sokasallaṁ pajaheyyāti. Athakho piyakassa sokārakkhassa
etadahosi ayaṁ kho āyasmā nārado pātaliputte viharati
kukkuṭārāme taṁ kho panāyasmantaṁ nāradaṁ evaṁ kalyāṇo kittisaddo
abbhuggato paṇḍito byatto <note n="2">Po. Ma. viyatto. Yu. vyatto.</note> medhāvī bahussuto cittakathī
kalyāṇapaṭibhāṇo vuḍḍho ceva arahā ca yannūna muṇḍo rājā
āyasmantaṁ nāradaṁ payirupāseyya appeva nāma muṇḍo rājā āyasmato
nāradassa dhammaṁ sutvā sokasallaṁ pajaheyyāti athakho piyako
sokārakkho yena muṇḍo rājā tenupasaṅkami upasaṅkamitvā muṇḍaṁ
rājānaṁ etadavoca ayaṁ kho deva āyasmā nārado pātaliputte
viharati kukkuṭārāme taṁ kho panāyasmantaṁ nāradaṁ evaṁ kalyāṇo
kittisaddo abbhuggato paṇḍito byatto medhāvī bahussuto
cittakathī kalyāṇapaṭibhāṇo vuḍḍho ceva arahā ca yadi pana devo
āyasmantaṁ nāradaṁ payirupāseyya appeva nāma devo āyasmato
nāradassa dhammaṁ sutvā sokasallaṁ pajaheyyāti. Tenahi samma piyaka
āyasmantaṁ nāradaṁ paṭivedehi kathañhi nāma mādiso samaṇaṁ vā
brāhmaṇaṁ vā vijite vasantaṁ pubbe appaṭisaṁviditaṁ <note n="3">Ma. Yu. appaṭisaṁvidito.</note> upasaṅkamitabbaṁ
<pb n="5.66"/>
Maññeyyāti evaṁ devāti kho piyako sokārakkho muṇḍassa rañño
paṭissutvā yenāyasmā nārado tenupasaṅkami upasaṅkamitvā
āyasmantaṁ nāradaṁ abhivādetvā ekamantaṁ nisīdi ekamantaṁ nisinno
kho piyako sokārakkho āyasmantaṁ nāradaṁ etadavoca imassa bhante
muṇḍassa rañño bhaddā devī kālakatā piyā manāpā so bhaddāya
deviyā kālakatāya piyāya manāpāya neva nhāyati na vilimpati na
bhattaṁ bhuñjati na kammantaṁ payojeti rattindivaṁ bhaddāya deviyā sarīre
ajjhomuñcito sādhu bhante āyasmā nārado muṇḍassa rañño
tathā dhammaṁ desetu yathā muṇḍo rājā āyasmato nāradassa
dhammaṁ sutvā sokasallaṁ pajaheyyāti yassadāni piyaka muṇḍo rājā
kālaṁ maññatīti athakho piyako sokārakkho uṭṭhāyāsanā āyasmantaṁ
nāradaṁ abhivādetvā padakkhiṇaṁ katvā yena muṇḍo rājā
tenupasaṅkami upasaṅkamitvā muṇḍaṁ rājānaṁ etadavoca katāvakāso
kho deva āyasmatā nāradena yassadāni devo kālaṁ maññatīti
tenahi samma piyaka bhadrāni <note n="1">Yu. bhaddāni. ito paraṁ īdisameva.</note> bhadrāni <note n="1">Yu. bhaddāni. ito paraṁ īdisameva.</note> yānāni yojāpehīti evaṁ
devāti kho piyako sokārakkho muṇḍassa rañño paṭissutvā
bhadrāni bhadrāni yānāni yojāpetvā muṇḍaṁ rājānaṁ etadavoca
yuttāni kho te deva bhadrāni bhadrāni yānāni. Yassadāni devo
<pb n="5.67"/>
Kālaṁ maññatīti athakho muṇḍo rājā bhadrāni <note n="1">Ma. bhadraṁ bhadraṁ. Yu. bhaddaṁ bhaddaṁ.</note> bhadrāni yānāni <note n="2">Ma. Yu. yānaṁ.</note>
abhirūhitvā bhadrehi bhadrehi yānehi yena kukkuṭārāmo tena pāyāsi
mahaccarājānubhāvena āyasmantaṁ nāradaṁ dassanāya yāvatikā yānassa
bhūmi yānena gantvā yānā paccorohitvā pattikova ārāmaṁ pāvisi.
Athakho muṇḍo rājā yena āyasmā nārado tenupasaṅkami
upasaṅkamitvā āyasmantaṁ nāradaṁ abhivādetvā ekamantaṁ nisīdi
ekamantaṁ <pb ed="P" n="3.60" set="A"/>nisinnaṁ kho muṇḍaṁ rājānaṁ āyasmā nārado etadavoca
pañcimāni mahārāja alabbhanīyāni ṭhānāni samaṇena vā brāhmaṇena vā
devena vā mārena vā brahmunā vā kenaci vā lokasmiṁ katamāni
pañca jarādhammaṁ mā jirīti alabbhanīyaṁ ṭhānaṁ samaṇena vā brāhmaṇena
vā devena vā mārena vā brahmunā vā kenaci vā lokasmiṁ
byādhidhammaṁ mā byādhiyīti ... Maraṇadhammaṁ mā miyyīti ... Khayadhammaṁ mā
khiyīti ... Nassanadhammaṁ mā nassīti alabbhanīyaṁ ṭhānaṁ samaṇena vā
brāhmaṇena vā devena vā mārena vā brahmunā vā kenaci vā lokasmiṁ
assutavato mahārāja puthujjanassa jarādhammaṁ jīrati so jarādhamme
jiṇṇe na iti paṭisañcikkhati na kho mayhevekassa jarādhammaṁ jīrati
athakho yāvatā sattānaṁ āgati gati cuti upapatti sabbesaṁ sattānaṁ
jarādhammaṁ jīrati ahañceva kho pana jarādhamme jiṇṇe soceyyaṁ
kilameyyaṁ parideveyyaṁ urattāḷī kandeyyaṁ sammohaṁ āpajjeyyaṁ bhattampi
<pb n="5.68"/>
Me nacchādeyya kāyepi dubbaṇṇiyaṁ okkameyya kammantāpi
nappavatteyyuṁ amittāpi attamanā assu mittāpi dummanā assūti
so jarādhamme jiṇṇe socati kilamati paridevati urattāḷī kandati
sammohaṁ āpajjati ayaṁ vuccati mahārāja assutavā puthujjano viddho
savisena sokasallena attānaññeva paritāpeti. Puna caparaṁ mahārāja
assutavato puthujjanassa byādhidhammaṁ byādhiyati ... Maraṇadhammaṁ miyyati
... Khayadhammaṁ khiyati ... Nassanadhammaṁ nassati so nassanadhamme naṭṭhe
na iti paṭisañcikkhati na kho mayhevekassa nassanadhammaṁ nassati
athakho yāvatā sattānaṁ āgati gati cuti upapatti sabbesaṁ sattānaṁ
nassanadhammaṁ nassati ahañceva kho pana nassanadhamme naṭṭhe soceyyaṁ
kilameyyaṁ parideveyyaṁ urattāḷī kandeyyaṁ sammohaṁ āpajjeyyaṁ
bhattampi me nacchādeyya kāyepi dubbaṇṇiyaṁ okkameyya
kammantāpi nappavatteyyuṁ amittāpi attamanā assu mittāpi dummanā
assūti so nassanadhamme naṭṭhe socati kilamati paridevati urattāḷī
kandati sammohaṁ āpajjati ayaṁ vuccati mahārāja assutavā puthujjano
viddho savisena sokasallena attānaññeva paritāpeti. Sutavato ca
kho mahārāja ariyasāvakassa jarādhammaṁ jīrati so jarādhamme jiṇṇe
iti paṭisañcikkhati na kho mayhevekassa jarādhammaṁ jīrati athakho
yāvatā sattānaṁ āgati gati cuti upapatti sabbesaṁ sattānaṁ
jarādhammaṁ jīrati ahañceva kho pana jarādhamme jiṇṇe soceyyaṁ
<pb n="5.69"/>
Kilameyyaṁ parideveyyaṁ urattāḷī kandeyyaṁ sammohaṁ āpajjeyyaṁ bhattampi
me nacchādeyya kāyepi dubbaṇṇiyaṁ okkameyya kammantāpi
nappavatteyyuṁ amittāpi attamanā assu mittāpi dummanā assūti
so jarādhamme jiṇṇe na socati na kilamati na paridevati na
urattāḷī kandati na sammohaṁ āpajjati ayaṁ vuccati mahārāja sutavā
ariyasāvako abbuhi savisaṁ sokasallaṁ yena viddho assutavā puthujjano
attānaññeva paritāpeti asoko visallo ariyasāvako attānaññeva
parinibbāpeti <note n="1">Po. parinibbāyati.</note>. Puna caparaṁ mahārāja sutavato ariyasāvakassa
byādhidhammaṁ byādhiyati ... Maraṇadhammaṁ miyyati ... Khayadhammaṁ khiyati
... Nassanadhammaṁ nassati so nassanadhamme naṭṭhe iti paṭisañcikkhati
na kho mayhevekassa nassanadhammaṁ nassati athakho yāvatā sattānaṁ
āgati gati cuti upapatti sabbesaṁ sattānaṁ nassanadhammaṁ nassati
ahañceva kho pana nassanadhamme naṭṭhe soceyyaṁ kilameyyaṁ parideveyyaṁ
urattāḷī kandeyyaṁ sammohaṁ āpajjeyyaṁ bhattampi me nacchādeyya
kāyepi dubbaṇṇiyaṁ okkameyya kammantāpi nappavatteyyuṁ
amittāpi attamanā assu mittāpi dummanā assūti so nassanadhamme
naṭṭhe na socati na kilamati na paridevati na urattāḷī kandati na
sammohaṁ āpajjati ayaṁ vuccati mahārāja sutavā ariyasāvako abbuhi
savisaṁ sokasallaṁ yena viddho assutavā puthujjano attānaññeva
paritāpeti asoko visallo ariyasāvako attānaññeva parinibbāpeti.
<pb n="5.70"/>
Imāni kho mahārāja pañca alabbhanīyāni ṭhānāni
samaṇena vā brāhmaṇena vā devena vā mārena vā brahmunā vā
kenaci vā lokasminti.
Na socanāya na paridevanāya
attho idha labbhati api appakopi
socantamenaṁ dukkhitaṁ viditvā
paccatthikā attamanā bhavanti
yato ca kho paṇḍito āpadāsu
na vedhati atthavinicchayaññū
paccatthikāssa dukkhitā bhavanti
disvā mukhaṁ avikāraṁ purāṇaṁ
jappena mantena subhāsitena
anuppadānena paveṇiyā vā
yathā yathā yattha labhetha atthaṁ
tathā tathā tattha parakkameyya
sace pajāneyya alabbhaneyyo
mayā vā aññena vā esa attho
asocamāno adhivāsayeyya
kammaṁ daḷhaṁ kinti karomidānīti.
<pb n="5.71"/>
Evaṁ vutte muṇḍo rājā āyasmantaṁ nāradaṁ etadavoca konāmo <note n="1">Yu. ko nu kho.</note>
ayaṁ bhante dhammapariyāyoti. Sokasallaharaṇo <note n="2">Po. sokasallamāraṇo.</note> nāma ayaṁ mahārāja
dhammapariyāyoti. Taggha bhante sokasallaharaṇo <note n="2">Po. sokasallamāraṇo.</note> taggha <note n="3">Ma. idaṁ padattayaṁ na dissati. </note> bhante <note n="3">Ma. idaṁ padattayaṁ na dissati. </note>
sokasallaharaṇo <note n="3">Ma. idaṁ padattayaṁ na dissati. </note> imaṁ hi me bhante dhammapariyāyaṁ sutvā sokasallaṁ
pahīnanti. Athakho muṇḍo rājā piyakaṁ sokārakkhaṁ āmantesi tenahi
samma piyaka bhaddāya deviyā sarīraṁ jhāpetha thūpañcassā karotha.
Ajjataggedāni mayaṁ nhāyissāma ceva vilimpissāma bhattaṁ bhuñjissāma
kammante ca payojessāmāti <note n="4">Po. payojissāmāti.</note>.
Muṇḍarājavaggo pañcamo.
Tassuddānaṁ
ādiyo sappuriso ca <note n="5">Ma. casaddo natthi.</note> iṭṭhā manāpadāyibhisandaṁ <note n="6">Ma. Yu. manāpadāyībhisandaṁ. </note>
sampadā ca dhanaṁ ṭhānaṁ kosalo nāradena cāti.
Paṭhamo paṇṇāsako niṭṭhito <note n="7">Ma. samatto.</note>.
<p rend="subhead" check="nosid">2, dutiyapaṇṇāsakaṃ</p>
</xml>