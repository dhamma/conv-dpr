<xml src="a6-8.xml">
<readunit id="a6-8">8. arahattavaggo</readunit>
<p rend="subhead" sid="1">1, dukkhasuttaṃ</p>
Arahantavaggo tatiyo
<p n="346"/>75 Chahi bhikkhave dhammehi samannāgato bhikkhu diṭṭheva dhamme
dukkhaṁ viharati savighātaṁ saupāyāsaṁ sapariḷāhaṁ kāyassa bhedā parammaraṇā
duggati pāṭikaṅkhā katamehi chahi kāmavitakkena byāpādavitakkena
vihiṁsāvitakkena kāmasaññāya byāpādasaññāya vihiṁsāsaññāya imehi kho
bhikkhave chahi dhammehi samannāgato bhikkhu diṭṭheva dhamme dukkhaṁ viharati savighātaṁ
saupāyāsaṁ sapariḷāhaṁ kāyassa bhedā parammaraṇā duggati pāṭikaṅkhā.
<pb n="6.480"/>
Chahi bhikkhave dhammehi samannāgato bhikkhu diṭṭheva dhamme sukhaṁ
viharati avighātaṁ anupāyāsaṁ apariḷāhaṁ kāyassa bhedā parammaṇā sugati
pāṭikaṅkhā katamehi chahi nekkhammavitakkena abyāpādavitakkena
avihiṁsāvitakkena nekkhammasaññāya abyāpādasaññāya avihiṁsāsaññāya
imehi kho bhikkhave chahi dhammehi samannāgato bhikkhu
diṭṭheva <pb ed="P" n="3.430" set="A"/>dhamme sukhaṁ viharati avighātaṁ anupāyāsaṁ apariḷāhaṁ kāyassa
bhedā parammaraṇā sugati pāṭikaṅkhāti.
<p rend="subhead" sid="2">2, arahattasuttaṃ</p>
<p n="347"/>76 Cha bhikkhave dhamme appahāya abhabbo arahattaṁ sacchikātuṁ
katame cha mānaṁ omānaṁ atimānaṁ adhimānaṁ thambhaṁ atinipātaṁ <note n="1">Po. atithambhaṁ.</note>
ime kho bhikkhave cha dhamme appahāya abhabbo arahattaṁ
sacchikātuṁ.
Cha bhikkhave dhamme pahāya bhabbo arahattaṁ sacchikātuṁ katame cha
mānaṁ omānaṁ atimānaṁ adhimānaṁ thambhaṁ atinipātaṁ <note n="1">Po. atithambhaṁ.</note> ime
kho bhikkhave cha dhamme pahāya bhabbo arahattaṁ sacchikātunti.
<p rend="subhead" sid="3">3, uttarimanussadhammasuttaṃ</p>
<p n="348"/>77 Cha bhikkhave dhamme appahāya abhabbo uttarimanussadhammā <note n="2">Ma. ..ḍhammaṁ.</note>
alamariyañāṇadassanavisesaṁ sacchikātuṁ katame cha muṭṭhasaccaṁ asampajaññaṁ
indriyesu aguttadvārataṁ bhojane amattaññutaṁ kuhanaṁ
lapanaṁ ime kho bhikkhave cha dhamme appahāya abhabbo uttarimanussadhammā
alamariyañāṇadassanavisesaṁ sacchikātuṁ.
Cha bhikkhave dhamme pahāya bhabbo uttarimanussadhammā
<pb n="6.481"/>
Alamariyañāṇadassanavisesaṁ sacchikātuṁ katame cha muṭṭhasaccaṁ asampajaññaṁ
indriyesu aguttadvārataṁ bhojane amattaññutaṁ kuhanaṁ lapanaṁ
ime <pb ed="P" n="3.431" set="A"/>kho bhikkhave cha dhamme pahāya bhabbo uttarimanussadhammā <note n="1">Ma. .. dhammaṁ.</note>
alamariyañāṇadassanavisesaṁ sacchikātunti.
<p rend="subhead" sid="4">4, sukhasomanassasuttaṃ</p>
<p n="349"/>78 Chahi bhikkhave dhammehi samannāgato bhikkhu diṭṭheva dhamme
sukhasomanassabahulo viharati yoni cassa āraddho <note n="2">Ma. Yu. āraddhā.</note> hoti āsavānaṁ
khayāya katamehi chahi idha bhikkhave bhikkhu dhammārāmo hoti
bhāvanārāmo hoti pahānārāmo hoti pavivekārāmo hoti
abyāpajjhārāmo hoti nippapañcārāmo hoti imehi kho bhikkhave
chahi dhammehi samannāgato bhikkhu diṭṭheva dhamme sukhasomanassabahulo
viharati yoni cassa āraddho <note n="2">Ma. Yu. āraddhā.</note> hoti āsavānaṁ khayāyāti.
<p rend="subhead" sid="5">5, adhigamasuttaṃ</p>
<p n="350"/>79 Chahi bhikkhave dhammehi samannāgato bhikkhu abhabbo
anadhigataṁ vā kusalaṁ dhammaṁ adhigantuṁ adhigataṁ vā kusalaṁ dhammaṁ phātikātuṁ <note n="3">Ma. yātiṁ kātuṁ.</note>
katamehi chahi idha bhikkhave bhikkhu na āyakusalo hoti <note n="4">Ma. ca hoti. </note> na apāyakusalo
hoti <note n="4">Ma. ca hoti. </note> na upāyakusalo hoti anadhigatānaṁ kusalānaṁ dhammānaṁ
adhigamāya na chandaṁ janeti adhigate kusale dhamme na sārakkhati <note n="5">Ma. na ārakkhati.</note>
sātaccakiriyāya na sampādeti imehi kho bhikkhave chahi dhammehi
samannāgato bhikkhu abhabbo anadhigataṁ vā kusalaṁ dhammaṁ adhigantuṁ adhigataṁ
vā kusalaṁ dhammaṁ phātikātuṁ <note n="3">Ma. yātiṁ kātuṁ.</note>.
<pb n="6.482"/>
Chahi bhikkhave dhammehi samannāgato bhikkhu bhabbo anadhigataṁ vā
kusalaṁ dhammaṁ adhigantuṁ adhigataṁ vā <pb ed="P" n="3.432" set="A"/>kusalaṁ dhammaṁ phātikātuṁ katamehi
chahi idha bhikkhave bhikkhu āyakusalo ca hoti apāyakusalo ca hoti
upāyakusalo ca hoti anadhigatānaṁ kusalānaṁ dhammānaṁ adhigamāya chandaṁ
janeti adhigate kusale dhamme sārakkhati <note n="1">Ma. ārakkhati.</note> sātaccakiriyāya sampādeti
imehi kho bhikkhave chahi dhammehi samannāgato bhikkhu bhabbo anadhigataṁ
vā kusalaṁ dhammaṁ adhigantuṁ adhigataṁ vā kusalaṁ dhammaṁ phātikātunti.
<p rend="subhead" sid="6">6, mahantattasuttaṃ</p>
<p n="351"/>80 Chahi bhikkhave dhammehi samannāgato bhikkhu na cirasseva
mahattaṁ <note n="2">Ma. Yu. mahantataṁ.</note> vepullattaṁ pāpuṇāti dhammesu katamehi chahi idha bhikkhave
bhikkhu ālokabahulo ca hoti yogabahulo ca hoti <note n="3">Ma. ime pāṭhā natthi.</note> vedabahulo ca
hoti <note n="3">Ma. ime pāṭhā natthi.</note> asantuṭṭhibahulo ca anikkhittadhuro ca kusalesu dhammesu
uttariñca patāreti imehi kho bhikkhave chahi dhammehi samannāgato
bhikkhu na cirasseva mahattaṁ <note n="2">Ma. Yu. mahantataṁ.</note> vepullattaṁ pāpuṇāti dhammesūti.
<p rend="subhead" sid="7">7, paṭhamanirayasuttaṃ</p>
<p n="352"/>81 Chahi bhikkhave dhammehi samannāgato yathābhataṁ nikkhitto
evaṁ niraye katamehi chahi pāṇātipātī hoti adinnādāyī hoti
kāmesu micchācārī hoti musāvādī hoti pāpiccho ca micchādiṭṭhi
ca imehi kho bhikkhave chahi dhammehi samannāgato yathābhataṁ
nikkhitto evaṁ niraye.
Chahi bhikkhave dhammehi samannāgato yathābhataṁ nikkhitto evaṁ sagge
katamehi chahi pāṇātipātā paṭivirato hoti adinnādānā paṭivirato
<pb n="6.483"/>
Hoti kāmesu micchācārā paṭivirato hoti musāvādā paṭivirato
hoti <pb ed="P" n="3.433" set="A"/>appiccho ca sammādiṭṭhi ca imehi kho bhikkhave chahi
dhammehi samannāgato yathābhataṁ nikkhitto evaṁ saggeti.
<p rend="subhead" sid="8">8, dutiyanirayasuttaṃ</p>
<p n="353"/>82 Chahi bhikkhave dhammehi samannāgato yathābhataṁ nikkhitto
evaṁ niraye katamehi chahi musāvādī <note n="1">Ma. pāṇātipātī hoti adinnādāyī hoti kāmesu micchācārī hoti musāvādī hoti  luddhoca ....</note> hoti pisuṇāvāco hoti
pharusāvāco hoti samphappalāpī hoti luddho ca pagabbho ca
imehi kho bhikkhave chahi dhammehi samannāgato yathābhataṁ nikkhitto evaṁ
niraye.
Chahi bhikkhave dhammehi samannāgato yathābhataṁ nikkhitto evaṁ sagge
katamehi chahi musāvādā <note n="2">Ma. <pb ed="P" n="3.434" set="A"/>pāṇātipātā paṭivirato hoti adinnādānā paṭivirato hoti kāmesu  micchācārā paṭivirato hoti musāvādā paṭivirato hoti aluddho ca ....</note> paṭivirato hoti pisuṇāya vācāya paṭivirato
hoti pharusāya vācāya paṭivirato hoti samphappalāpā paṭivirato
hoti aluddho ca appagabbho ca imehi kho bhikkhave chahi
dhammehi samannāgato yathābhataṁ nikkhitto evaṁ saggeti.
<p rend="subhead" sid="9">9, aggadhammasuttaṃ</p>
<p n="354"/>83 Chahi bhikkhave dhammehi samannāgato bhikkhu abhabbo aggaṁ
dhammaṁ arahattaṁ sacchikātuṁ katamehi chahi idha bhikkhave bhikkhu asaddho
hoti ahiriko hoti anottappī hoti kusīto hoti duppañño hoti
kāye ca jīvite ca sāpekkho hoti imehi kho bhikkhave chahi
dhammehi samannāgato bhikkhu abhabbo aggaṁ dhammaṁ arahattaṁ sacchikātuṁ.
Chahi bhikkhave dhammehi samannāgato bhikkhu bhabbo aggaṁ dhammaṁ
<pb n="6.484"/>
Arahattaṁ sacchikātuṁ katamehi chahi idha bhikkhave bhikkhu saddho hoti
hirīmā hoti ottappī hoti āraddhaviriyo hoti paññavā
hoti kāye ca jīvite ca anapekkho hoti imehi kho bhikkhave
chahi dhammehi samannāgato bhikkhu bhabbo aggaṁ dhammaṁ arahattaṁ
sacchikātunti.
<p rend="subhead" sid="10">10, rattidivasasuttaṃ</p>
<p n="355"/>84 Chahi bhikkhave dhammehi samannāgatassa bhikkhuno yā
ratti vā divaso vā āgacchati hāni yeva pāṭikaṅkhā kusalesu dhammesu
no vuḍḍhi katamehi chahi idha bhikkhave bhikkhu mahiccho hoti
vighātavā asantuṭṭho itaritaracīvarapiṇḍapātasenāsanagilānapaccaya-
bhesajjaparikkhārena asaddho hoti dussīlo hoti kusīto hoti
muṭṭhassati hoti duppañño hoti imehi kho bhikkhave chahi dhammehi
samannāgatassa bhikkhuno yā ratti vā divaso vā āgacchati hāni
yeva pāṭikaṅkhā kusalesu dhammesu no vuḍḍhi.
Chahi bhikkhave dhammehi samannāgatassa bhikkhuno yā ratti vā
divaso vā āgacchati vuḍḍhi yeva pāṭikaṅkhā kusalesu dhammesu no
parihāni katamehi chahi idha bhikkhave bhikkhu na mahiccho hoti na
vighātavā <note n="1">Po. Ma. avighātavā.</note> santuṭṭho itaritaracīvarapiṇḍapātasenāsanagilānapaccaya-
bhesajjaparikkhārena saddho hoti sīlavā hoti āraddhaviriyo hoti satimā
hoti paññavā hoti imehi kho bhikkhave chahi dhammehi samannāgatassa
bhikkhuno yā ratti vā divaso vā āgacchati vuḍḍhi yeva
<pb n="6.485"/>
Pāṭikaṅkhā kusalesu dhammesu no parihānīti.
Arahattavaggo tatiyo.
Tassuddānaṁ
dukkhaṁ arahattaṁ uttari ca <note n="1">Yu. uttariñca.</note> sukhaṁ adhigamena ca
mahattadvayaniraye <note n="2">Ma. mahantattaṁ dvayaṁ .... Yu. mahantattaṁ dvayaniraye. </note> aggadhammañca rattiyāti <note n="3">Ma. Yu. rattiyoti.</note>.
</xml>