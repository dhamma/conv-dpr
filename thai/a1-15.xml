<xml src="a1-15.xml">
<readunit id="a1-15">15. aṭṭhānapāḷi</readunit>
<p rend="subhead" sid="1">1, paṭhamavaggo</p>
Aṭṭhānapāli
<p n="153"/>Aṭṭhānametaṁ bhikkhave anavakāso yaṁ diṭṭhisampanno
puggalo kañci saṅkhāraṁ niccato upagaccheyya netaṁ ṭhānaṁ vijjati
ṭhānañca kho etaṁ bhikkhave <pb ed="P" n="1.27" set="A"/>vijjati yaṁ puthujjano kañci saṅkhāraṁ niccato
upagaccheyya ṭhānametaṁ vijjatīti.
<p n="154"/>Aṭṭhānametaṁ bhikkhave anavakāso yaṁ diṭṭhisampanno
puggalo kañci saṅkhāraṁ sukhato upagaccheyya netaṁ ṭhānaṁ vijjati
ṭhānañca kho etaṁ bhikkhave vijjati yaṁ puthujjano kañci saṅkhāraṁ sukhato
upagaccheyya ṭhānametaṁ vijjatīti.
<p n="155"/>Aṭṭhānametaṁ bhikkhave anavakāso yaṁ diṭṭhisampanno
<pb n="1.35"/>
Puggalo kañci dhammaṁ attato upagaccheyya netaṁ ṭhānaṁ vijjati
ṭhānañca kho etaṁ bhikkhave vijjati yaṁ puthujjano kañci dhammaṁ
attato upagaccheyya ṭhānametaṁ vijjatīti.
<p n="156"/>Aṭṭhānametaṁ bhikkhave anavakāso yaṁ diṭṭhisampanno
puggalo mātaraṁ jīvitā voropeyya netaṁ ṭhānaṁ vijjati ṭhānañca
kho etaṁ bhikkhave vijjati yaṁ puthujjano mātaraṁ jīvitā voropeyya
ṭhānametaṁ vijjatīti.
<p n="157"/>Aṭṭhānametaṁ bhikkhave anavakāso yaṁ diṭṭhisampanno
puggalo pitaraṁ jīvitā voropeyya netaṁ ṭhānaṁ vijjati ṭhānañca
kho etaṁ bhikkhave vijjati yaṁ puthujjano pitaraṁ jīvitā voropeyya
ṭhānametaṁ vijjatīti.
<p n="158"/>Aṭṭhānametaṁ bhikkhave anavakāso yaṁ diṭṭhisampanno
puggalo arahantaṁ jīvitā voropeyya netaṁ ṭhānaṁ vijjati ṭhānañca
kho etaṁ bhikkhave vijjati yaṁ puthujjano arahantaṁ jīvitā voropeyya
ṭhānametaṁ vijjatīti.
<p n="159"/>Aṭṭhānametaṁ bhikkhave anavakāso yaṁ diṭṭhisampanno
puggalo tathāgatassa duṭṭhena cittena <note n="1">Ma. paduṭṭhacitto.</note> lohitaṁ uppādeyya netaṁ ṭhānaṁ
vijjati ṭhānañca kho etaṁ bhikkhave vijjati yaṁ puthujjano tathāgatassa
duṭṭhena cittena <note n="2">Ma. paduṭṭhacitto.</note> lohitaṁ uppādeyya ṭhānametaṁ vijjatīti.
<pb n="1.36"/>
<p n="160"/>Aṭṭhānametaṁ bhikkhave anavakāso yaṁ diṭṭhisampanno
puggalo saṅghaṁ bhindeyya netaṁ ṭhānaṁ vijjati ṭhānañca kho etaṁ
bhikkhave vijjati yaṁ puthujjano saṅghaṁ bhindeyya ṭhānametaṁ vijjatīti.
<p n="161"/>Aṭṭhānametaṁ bhikkhave anavakāso yaṁ diṭṭhisampanno
puggalo aññaṁ satthāraṁ uddiseyya netaṁ ṭhānaṁ vijjati ṭhānañca
kho etaṁ bhikkhave vijjati yaṁ puthujjano aññaṁ satthāraṁ uddiseyya
ṭhānametaṁ vijjatīti.
<p n="162"/>Aṭṭhānametaṁ bhikkhave anavakāso yaṁ ekissā lokadhātuyā
dve arahanto sammāsambuddhā apubbaṁ <pb ed="P" n="1.28" set="A"/>acarimaṁ uppajjeyyuṁ netaṁ
ṭhānaṁ vijjati ṭhānañca kho etaṁ bhikkhave vijjati yaṁ ekissā
lokadhātuyā eko <note n="1">Ma. ekova.</note> arahaṁ sammāsambuddho uppajjeyya ṭhānametaṁ
vijjatīti.
Vaggo paṭhamo.
<p rend="subhead" sid="2">2, dutiyavaggo</p>
<p n="163"/>Aṭṭhānametaṁ bhikkhave anavakāso yaṁ ekissā lokadhātuyā
dve rājāno cakkavattī apubbaṁ acarimaṁ uppajjeyyuṁ netaṁ
ṭhānaṁ vijjati ṭhānañca kho etaṁ bhikkhave vijjati yaṁ ekissā
lokadhātuyā eko rājā cakkavatti uppajjeyya ṭhānametaṁ vijjatīti.
<p n="164"/>Aṭṭhānametaṁ bhikkhave anavakāso yaṁ itthī arahaṁ assa
sammāsambuddho netaṁ ṭhānaṁ vijjati ṭhānañca kho etaṁ bhikkhave
vijjati yaṁ puriso arahaṁ assa sammāsambuddho ṭhānametaṁ
vijjatīti.
<pb n="1.37"/>
<p n="165"/>Aṭṭhānametaṁ bhikkhave anavakāso yaṁ itthī rājā assa
cakkavatti netaṁ ṭhānaṁ vijjati ṭhānañca kho etaṁ bhikkhave
vijjati yaṁ puriso rājā assa cakkavatti ṭhānametaṁ vijjatīti.
<p n="166"/>Aṭṭhānametaṁ bhikkhave anavakāso yaṁ itthī sakkattaṁ
kāreyya .pe. Mārattaṁ kāreyya .pe. Brahmattaṁ kāreyya
netaṁ ṭhānaṁ vijjati ṭhānañca kho etaṁ bhikkhave vijjati yaṁ puriso
sakkattaṁ kāreyya .pe. Mārattaṁ kāreyya .pe. Brahmattaṁ
kāreyya ṭhānametaṁ vijjatīti.
<p n="167"/>Aṭṭhānametaṁ bhikkhave anavakāso yaṁ kāyaduccaritassa
iṭṭho kanto manāpo vipāko nibbatteyya netaṁ ṭhānaṁ vijjati
ṭhānañca kho etaṁ bhikkhave vijjati yaṁ kāyaduccaritassa aniṭṭho
akanto amanāpo vipāko nibbatteyya ṭhānametaṁ vijjatīti.
<p n="168"/>Aṭṭhānametaṁ bhikkhave anavakāso yaṁ vacīduccaritassa .pe.
<p n="169"/>Aṭṭhānametaṁ bhikkhave anavakāso yaṁ manoduccaritassa
iṭṭho kanto manāpo vipāko nibbatteyya netaṁ ṭhānaṁ vijjati
ṭhānañca kho etaṁ bhikkhave vijjati yaṁ manoduccaritassa aniṭṭho
akanto amanāpo vipāko nibbatteyya ṭhānametaṁ vijjatīti.
Vaggo dutiyo.
<p rend="subhead" sid="3">3, tatiyavaggo</p>
<p n="170"/>Aṭṭhānametaṁ bhikkhave anavakāso yaṁ kāyasucaritassa
aniṭṭho akanto amanāpo vipāko nibbatteyya netaṁ ṭhānaṁ vijjati
<pb n="1.38"/>
Ṭhānañca kho etaṁ bhikkhave vijjati yaṁ kāyasucaritassa iṭṭho kanto
manāpo vipāko nibbatteyya ṭhānametaṁ vijjatīti.
<p n="171"/><pb ed="P" n="1.29" set="A"/>Aṭṭhānametaṁ bhikkhave anavakāso yaṁ vacīsucaritassa .pe.
<p n="172"/>Aṭṭhānametaṁ bhikkhave anavakāso yaṁ manosucaritassa
aniṭṭho akanto amanāpo vipāko nibbatteyya netaṁ ṭhānaṁ vijjati
ṭhānañca kho etaṁ bhikkhave vijjati yaṁ manosucaritassa iṭṭho kanto
manāpo vipāko nibbatteyya ṭhānametaṁ vijjatīti.
<p n="173"/>Aṭṭhānametaṁ bhikkhave anavakāso yaṁ kāyaduccaritasamaṅgī
tannidānā tappaccayā kāyassa bhedā parammaraṇā sugatiṁ saggaṁ lokaṁ
upapajjeyya netaṁ ṭhānaṁ vijjati ṭhānañca kho etaṁ bhikkhave
vijjati yaṁ kāyaduccaritasamaṅgī tannidānā tappaccayā kāyassa bhedā
parammaraṇā apāyaṁ duggatiṁ vinipātaṁ nirayaṁ upapajjeyya ṭhānametaṁ
vijjatīti.
<p n="174"/>Aṭṭhānametaṁ bhikkhave anavakāso yaṁ vacīduccaritasamaṅgī
.pe.
<p n="175"/>Aṭṭhānametaṁ bhikkhave anavakāso yaṁ manoduccaritasamaṅgī
tannidānā tappaccayā kāyassa bhedā parammaraṇā sugatiṁ saggaṁ lokaṁ
upapajjeyya netaṁ ṭhānaṁ vijjati ṭhānañca kho etaṁ bhikkhave
vijjati yaṁ manoduccaritasamaṅgī tannidānā tappaccayā kāyassa bhedā
parammaraṇā apāyaṁ duggatiṁ vinipātaṁ nirayaṁ upapajjeyya ṭhānametaṁ
<pb n="1.39"/>
Vijjatīti.
<p n="176"/>Aṭṭhānametaṁ bhikkhave anavakāso yaṁ kāyasucaritasamaṅgī
tannidānā tappaccayā kāyassa bhedā parammaraṇā apāyaṁ duggatiṁ
vinipātaṁ nirayaṁ upapajjeyya netaṁ ṭhānaṁ vijjati ṭhānañca kho etaṁ
bhikkhave vijjati yaṁ kāyasucaritasamaṅgī tannidānā tappaccayā kāyassa
bhedā parammaraṇā sugatiṁ saggaṁ lokaṁ upapajjeyya ṭhānametaṁ vijjatīti.
<p n="177"/>Aṭṭhānametaṁ bhikkhave anavakāso yaṁ vacīsucaritasamaṅgī
.pe.
<p n="178"/>Aṭṭhānametaṁ bhikkhave anavakāso yaṁ manosucaritasamaṅgī
tannidānā tappaccayā kāyassa bhedā parammaraṇā apāyaṁ duggatiṁ
vinipātaṁ nirayaṁ upapajjeyya netaṁ ṭhānaṁ vijjati ṭhānañca kho etaṁ
bhikkhave vijjati <pb ed="P" n="1.30" set="A"/>yaṁ manosucaritasamaṅgī tannidānā tappaccayā kāyassa
bhedā parammaraṇā sugatiṁ saggaṁ lokaṁ upapajjeyya ṭhānametaṁ
vijjatīti.
Vaggo tatiyo. <note n="1">Ma. aṭṭhānapāli niṭṭhitā.</note>
</xml>