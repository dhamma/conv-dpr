<xml src="m79.xml">
<pgroup id="m79"/>
<readunit id="m79">9. cūḷasakuludāyisuttaṃ</readunit>
<pb n="2.352"/>
Cūḷasakuludāyisuttaṁ
<p n="367"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Tena kho pana samayena sakuludāyi
paribbājako moranivāpe paribbājakārāme paṭivasati mahatiyā paribbājakaparisāya
saddhiṁ. Atha kho bhagavā pubbaṇhasamayaṁ nivāsetvā
pattacīvaramādāya yena rājagahaṁ tena <note n="1">Yu. yena tenāti pāṭhā natthi.</note> piṇḍāya pāvisi. Atha
kho bhagavato etadahosi atippago kho tāva rājagahe <note n="2">Yu. rājagahaṁ.</note> piṇḍāya
carituṁ yannūnāhaṁ yena moranivāpo paribbājakārāmo yena sakuludāyi
paribbājako tenupasaṅkameyyanti. Atha kho bhagavā yena moranivāpo
paribbājakārāmo tenupasaṅkami.
<p n="368"/>Tena kho pana samayena sakuludāyi paribbājako mahatiyā
paribbājakaparisāya saddhiṁ nisinno hoti unnādiniyā uccāsaddamahāsaddāya
anekavihitaṁ tiracchānakathaṁ kathentiyā seyyathīdaṁ rājakathaṁ
.pe. Itibhavābhavakathaṁ iti vā. Addasā kho sakuludāyi paribbājako
bhagavantaṁ dūratova āgacchantaṁ disvāna sakaṁ parisaṁ saṇṭhapesi
appasaddā bhonto hontu mā bhonto saddamakattha ayaṁ
samaṇo gotamo āgacchati appasaddakāmo kho pana so āyasmā
appasaddassa vaṇṇavādī appevanāma appasaddaṁ parisaṁ viditvā
upasaṅkamitabbaṁ maññeyyāti. Atha kho te paribbājakā tuṇhī
<pb n="2.353"/>
Ahesuṁ. Atha kho bhagavā yena sakuludāyi paribbājako tenupasaṅkami.
Atha kho sakuludāyi paribbājako bhagavantaṁ etadavoca
etu kho bhante bhagavā svāgataṁ <note n="1">Yu. sāgataṁ.</note> bhante bhagavato cirassaṁ kho
bhante bhagavā imaṁ pariyāyamakāsi yadidaṁ idhāgamanāya nisīdatu bhante
bhagavā idamāsanaṁ paññattanti. Nisīdi bhagavā paññatte āsane.
Sakuludāyipi kho paribbājako aññataraṁ nīcaṁ āsanaṁ gahetvā
ekamantaṁ nisīdi. Ekamantaṁ nisinnaṁ kho sakuludāyiṁ paribbājakaṁ
bhagavā etadavoca kāya nuttha udāyi etarahi kathāya sannisinnā
kā ca pana vo antarākathā vippakatāti.
<p n="369"/>Tiṭṭhatesā bhante kathā yāya mayaṁ etarahi kathāya
sannisinnā nesā bhante kathā bhagavato dullabhā bhavissati
pacchāpi savanāya yadāhaṁ bhante imaṁ parisaṁ anupasaṅkanto
homi athāyaṁ parisā anekavihitaṁ tiracchānakathaṁ kathentī nisinnā
hoti yadā ca kho ahaṁ bhante imaṁ parisaṁ upasaṅkanto homi
athāyaṁ <pb ed="P" n="2.31" set="M"/>parisā mamaṁyeva mukhaṁ olokentī <note n="2">Yu. ullokentī.</note> nisinnā hoti yanno
samaṇo gotamo udāyi dhammaṁ bhāsissati tanno sossāmāti.
Yadā pana bhante bhagavā imaṁ parisaṁ upasaṅkanto hoti atha ca <note n="3">Yu. casaddo natthi.</note>
ahañceva ayañca parisā bhagavato <note n="4">Yu. bhagavatova. </note> mukhaṁ olokentī <note n="5">Yu. ullokentā</note> nisinnā hoti <note n="6">Yu. homa.</note>
yanno bhagavā dhammaṁ bhāsissati tanno sossāmāti. Tenahi
udāyi taññevettha paṭibhātu yathā maṁ paṭibhāseyyāti.
<pb n="2.354"/>
<p n="370"/>Purimāni bhante divasāni purimatarāni sabbaññū sabbadassāvī
aparisesaṁ ñāṇadassanaṁ paṭijānamāno carato ca me
tiṭṭhato ca suttassa ca jāgarassa ca satataṁ samitaṁ ñāṇadassanaṁ
paccupaṭṭhitanti so mayā pubbantaṁ ārabbha pañhaṁ puṭṭho
samāno aññenaññaṁ paṭicari bahiddhākathaṁ apanāmesi kopañca
dosañca appaccayañca pātvākāsi tassa mayhaṁ bhante bhagavantaṁyeva
ārabbha sati <note n="1">Yu. pīti.</note> udapādi aho nūna bhagavā aho nūna sugato
yo imesaṁ dhammānaṁ kusaloti. Ko paneso udāyi sabbaññū
sabbadassāvī aparisesaṁ ñāṇadassanaṁ paṭijānamāno carato ca
me tiṭṭhato ca suttassa ca jāgarassa ca satataṁ samitaṁ ñāṇadassanaṁ
paccupaṭṭhitanti so tayā pubbantaṁ ārabbha pañhaṁ puṭṭho
samāno aññenaññaṁ paṭicari bahiddhākathaṁ apanāmesi kopañca
dosañca appaccayañca pātvākāsīti. Nigantho bhante nāṭaputtoti.
<p n="371"/>Yo kho udāyi anekavihitaṁ pubbenivāsaṁ anussareyya
seyyathīdaṁ ekampi jātiṁ dvepi jātiyo .pe. Iti sākāraṁ
sauddesaṁ anekavihitaṁ pubbenivāsaṁ anussareyya so vā maṁ pubbantaṁ
ārabbha pañhaṁ puccheyya taṁ vāhaṁ pubbantaṁ ārabbha pañhaṁ puccheyyaṁ
so vā me pubbantaṁ ārabbha pañhassa veyyākaraṇena cittaṁ
ārādheyya tassa vāhaṁ pubbantaṁ ārabbha pañhassa veyyākaraṇena
<pb n="2.355"/>
Cittaṁ ārādheyyaṁ yo <note n="1">Yu. so.</note> kho udāyi dibbena cakkhunā visuddhena
atikkantamānusakena satte passeyya cavamāne upapajjamāne hīne
paṇīte suvaṇṇe dubbaṇṇe sugate <pb ed="P" n="2.32" set="M"/>duggate .pe. Yathākammūpage
satte pajāneyya so vā maṁ aparantaṁ ārabbha pañhaṁ puccheyya
taṁ vāhaṁ aparantaṁ ārabbha pañhaṁ puccheyyaṁ so vā me aparantaṁ
ārabbha pañhassa veyyākaraṇena cittaṁ ārādheyya tassa vāhaṁ
aparantaṁ ārabbha pañhassa veyyākaraṇena cittaṁ ārādheyyaṁ
apicudāyi tiṭṭhatu pubbanto tiṭṭhatu aparanto dhammante
desessāmi imasmiṁ sati idaṁ hoti imassuppādā idaṁ uppajjati
imasmiṁ asati idaṁ na hoti imassa nirodhā idaṁ nirujjhatīti.
Ahañhi bhante yāvatakampi me iminā attabhāvena paccanubhūtaṁ
tampi nappahomi iti sākāraṁ sauddesaṁ anussarituṁ kuto panāhaṁ
anekavihitaṁ pubbenivāsaṁ anussarissāmi seyyathīdaṁ ekampi jātiṁ
dvepi jātiyo tissopi jātiyo .pe. Iti sākāraṁ sauddesaṁ
anekavihitaṁ pubbenivāsaṁ anussarissāmi seyyathāpi bhagavā ahañhi
bhante etarahi paṁsupisācakampi na passāmi kuto panāhaṁ dibbena
cakkhunā visuddhena atikkantamānusakena satte passissāmi cavamāne
upapajjamāne hīne paṇīte suvaṇṇe dubbaṇṇe sugate duggate
.pe. Yathākammūpage satte pajānissāmi seyyathāpi bhagavā
yampana maṁ bhante bhagavā evamāha apicudāyi tiṭṭhatu pubbanto
<pb n="2.356"/>
Tiṭṭhatu aparanto dhammante <note n="1">Yu. teti pāṭho natthi.</note> desessāmi imasmiṁ sati idaṁ hoti
imassuppādā idaṁ uppajjati imasmiṁ asati idaṁ na hoti imassa
nirodhā idaṁ nirujjhatīti tañca pana me bhiyyoso mattāya na
pakkhāyati appevanāma bhante sake ācariyake bhagavato cittaṁ
ārādheyyaṁ pañhassa veyyakaraṇenāti.
<p n="372"/>Kinti pana te udāyi sake ācariyake hotīti.
Amhākaṁ bhante sake ācariyake evaṁ hoti ayaṁ paramo vaṇṇo
ayaṁ paramo vaṇṇoti. Yampana te taṁ <note n="2">Yu. etaṁ.</note> udāyi sake ācariyake
evaṁ hoti ayaṁ paramo vaṇṇo ayaṁ paramo vaṇṇoti katamo
pana so paramo vaṇṇoti. Yasmā bhante vaṇṇā añño
vaṇṇo uttaritaro vā paṇītataro vā natthi so <pb ed="P" n="2.33" set="M"/>paramo
vaṇṇoti. Katamo pana so udāyi vaṇṇo yasmā vaṇṇā
añño vaṇṇo uttaritaro vā paṇītataro vā natthīti. Yasmā
bhante vaṇṇā añño vaṇṇo uttaritaro vā paṇītataro vā
natthi so paramo vaṇṇoti.
<p n="373"/>Dīghāpi kho te esā udāyi phareyya yasmā bhante
vaṇṇā añño vaṇṇo uttaritaro vā paṇītataro vā natthi
so paramo vaṇṇoti vadesi tañca vaṇṇaṁ na paññāpesi.
Seyyathāpi udāyi puriso evaṁ vadeyya ahaṁ yā imasmiṁ janapade
janapadakalyāṇī taṁ icchāmi taṁ kāmemīti. Tamenaṁ evaṁ vadeyyuṁ
<pb n="2.357"/>
Ambho purisa yaṁ tvaṁ janapadakalyāṇiṁ icchasi kāmesi jānāsi
taṁ janapadakalyāṇiṁ khattiyiṁ <note n="1">Yu. khattiyī vā brāhmaṇī vā vessī vā suddī vāti.</note> vā brāhmaṇiṁ vā vessiṁ vā suddiṁ
vāti. Iti puṭṭho noti vadeyya. Tamenaṁ evaṁ vadeyyuṁ
ambho purisa yaṁ tvaṁ janapadakalyāṇiṁ icchasi kāmesi jānāsi
taṁ janapadakalyāṇiṁ evaṁvaṇṇā <note n="2">Yu. evaṁnāmā. </note> evaṁgottā iti vāti .pe.
Dīghā vā rassā vā majjhimā <note n="3">Sī. majjhā vā.</note> vā kāḷī vā sāmā vā maṅguracchavī
vāti amukasmiṁ nāma gāme vā nigame vā nagare vāti. Iti
puṭṭho noti vadeyya. Tamenaṁ evaṁ vadeyyuṁ ambho purisa
yaṁ tvaṁ na jānāsi na passasi taṁ tvaṁ icchasi kāmesīti. Iti
puṭṭho āmāti vadeyya. Taṁ kiṁ maññasi udāyi nanu evaṁ
sante tassa purisassa appāṭihirīkataṁ <note n="4">Yu. appāṭihīrakataṁ. Ma. appāṭihirakataṁ.  Sī. appāṭihīrikaṁ.</note> bhāsitaṁ sampajjatīti. Addhā
kho bhante evaṁ sante tassa purisassa appāṭihirīkataṁ bhāsitaṁ
sampajjatīti. Evameva kho tvaṁ udāyi yasmā bhante vaṇṇā
añño vaṇṇo uttaritaro vā paṇītataro vā natthi so paramo
vaṇṇoti vadesi tañca vaṇṇaṁ na paññāpesīti. Seyyathāpi
bhante maṇi veḷuriyo subho jotimā aṭṭhaṁso suparikammakato
paṇḍukambale nikkhitto bhāsateva tapateva virocateva <note n="5">Sī. Yu. bhāsati ca tapati ca virocati ca.</note> evaṁvaṇṇo
attā hoti arogo parammaraṇāti.
<p n="374"/>Taṁ kiṁ maññasi udāyi yo vā maṇi veḷuriyo
<pb n="2.358"/>
Subho jotimā aṭṭhaṁso suparikammakato paṇḍukambale nikkhitto
bhāsateva tapateva virocateva yo vā rattandhakāratimisāya kimi
khajjopanako imesaṁ ubhinnaṁ vaṇṇānaṁ katamo vaṇṇo abhikkantataro
ca <note n="1">Sī. anekaṭhānesu vāti pāṭho dissati.</note> paṇītataro cāti. Yvāyaṁ bhante rattandhakāratimisāya kimi
khajjopanako ayaṁ imesaṁ ubhinnaṁ vaṇṇānaṁ abhikkantataro ca
paṇītataro cāti.
<p n="375"/>Taṁ kiṁ maññasi udāyi yo vā rattandhakāratimisāya kimi
khajjopanako yo vā rattandhakāratimisāya telappadīpo imesaṁ
ubhinnaṁ vaṇṇānaṁ katamo vaṇṇo abhikkantataro ca paṇītataro
cāti. Yvāyaṁ bhante rattandhakāratimisāya telappadīpo ayaṁ
imesaṁ ubhinnaṁ vaṇṇānaṁ abhikkantataro ca paṇītataro cāti.
<p n="376"/>Taṁ kiṁ maññasi udāyi yo vā rattandhakāratimisāya
telappadīpo yo vā rattandhakāratimisāya mahāaggikkhandho imesaṁ
ubhinnaṁ vaṇṇānaṁ katamo vaṇṇo abhikkantataro ca paṇītataro
cāti. Yvāyaṁ bhante rattandhakāratimisāya mahāaggikkhandho ayaṁ
imesaṁ ubhinnaṁ vaṇṇānaṁ abhikkantataro ca paṇītataro cāti.
<p n="377"/>Taṁ kiṁ maññasi udāyi yo vā rattandhakāratimisāya
aggikkhandho <note n="2">Yu. mahāaggikkhandho.</note> yā vā rattiyā paccūsasamayaṁ viddhe vigatavalāhake
deve osadhitārakā imesaṁ ubhinnaṁ vaṇṇānaṁ katamo vaṇṇo
<pb n="2.359"/>
Abhikkantataro ca paṇītataro cāti. Yāyaṁ bhante rattiyā paccūsasamayaṁ
viddhe vigatavalāhake deve osadhitārakā ayaṁ imesaṁ ubhinnaṁ
vaṇṇānaṁ abhikkantataro ca paṇītataro cāti.
<p n="378"/>Taṁ kiṁ maññasi udāyi yā vā rattiyā paccūsasamayaṁ
viddhe vigatavalāhake deve osadhitārakā yo vā tadahuposathe
paṇṇarase viddhe vigatavalāhake deve abhido aḍḍharattasamayaṁ
cando imesaṁ ubhinnaṁ vaṇṇānaṁ katamo vaṇṇo abhikkantataro
ca paṇītataro cāti. Yvāyaṁ bhante tadahuposathe paṇṇarase
viddhe <pb ed="P" n="2.35" set="M"/>vigatavalāhake deve abhido aḍḍharattasamayaṁ cando ayaṁ
imesaṁ ubhinnaṁ vaṇṇānaṁ abhikkantataro ca paṇītataro cāti.
<p n="379"/>Taṁ kiṁ maññasi udāyi yo vā tadahuposathe paṇṇarase
viddhe vigatavalāhake deve abhido aḍḍharattasamayaṁ cando
yo vā vassānaṁ pacchime māse saradasamaye viddhe vigatavalāhake
deve abhido majjhantikasamayaṁ suriyo imesaṁ ubhinnaṁ vaṇṇānaṁ
katamo vaṇṇo abhikkantataro ca paṇītataro cāti. Yvāyaṁ
bhante vassānaṁ pacchime māse saradasamaye viddhe vigatavalāhake
deve abhido majjhantikasamayaṁ suriyo ayaṁ imesaṁ ubhinnaṁ vaṇṇānaṁ
abhikkantataro ca paṇītataro cāti. Tato kho <note n="1">Yu. ato khoti dissati. Sī. atha kho.</note> te udāyi bahū
hi bahutarā devā ye imesaṁ candimasuriyānaṁ ābhā nānubhonti
<pb n="2.360"/>
Tyāhaṁ pajānāmi atha ca panāhaṁ na vadāmi yasmā vaṇṇā
añño vaṇṇo uttaritaro vā paṇītataro vā natthīti atha ca
pana tvaṁ udāyi yvāyaṁ vaṇṇo kiminā khajjopanakena nihīnataro <note n="1">Yu. hīnataro.</note>
ca kiliṭṭhataro <note n="2">Yu. patikiṭṭhataro.</note> ca so paramo vaṇṇoti vadesi tañca vaṇṇaṁ
na paññāpesīti. Acchidaṁ bhagavā kathaṁ acchidaṁ sugata <note n="3">Yu. sabbaṭṭhānesu sugatoti dissati.</note> kathanti.
Kiṁ pana tvaṁ udāyi evaṁ vadesi acchidaṁ bhagavā kathaṁ acchidaṁ
sugata kathanti. Amhākaṁ bhante sake ācariyake evaṁ hoti
ayaṁ paramo vaṇṇo ayaṁ paramo vaṇṇoti te mayaṁ bhante
bhagavatā sake ācariyake samanuyuñjiyamānā samanuggāhiyamānā samanubhāsiyamānā
rittā tucchā aparaddhāti.
<p n="380"/>Kiṁ panudāyi atthi ekantasukho loko atthi ākāravatī
paṭipadā ekantasukhassa lokassa sacchikiriyāyāti. Amhākaṁ bhante
sake ācariyake evaṁ hoti atthi ekantasukho loko atthi
ākāravatī paṭipadā ekantasukhassa lokassa sacchikiriyāyāti.
Katamā pana sā udāyi ākāravatī paṭipadā ekantasukhassa lokassa
sacchikiriyāyāti. Idha bhante ekacco pāṇātipātaṁ pahāya
pāṇātipātā paṭivirato hoti adinnādānaṁ pahāya adinnādānā
paṭivirato hoti kāmesu micchācāraṁ pahāya kāmesu micchācārā paṭivirato
hoti musāvādaṁ pahāya musāvādā paṭivirato hoti aññataraṁ
vā pana tapoguṇaṁ samādāya vattati ayaṁ kho sā bhante
<pb n="2.361"/>
Ākāravatī paṭipadā ekantasukhassa lokassa sacchikiriyāyāti.
<p n="381"/>Taṁ kiṁ maññasi udāyi yasmiṁ samaye pāṇātipātaṁ
pahāya pāṇātipātā paṭivirato hoti ekantasukhī vā tasmiṁ
samaye attā hoti sukhadukkhī vāti. Sukhadukkhī bhanteti <note n="1">Yu. sabbaṭṭhānesu itisaddo natthi.</note>. Taṁ
kiṁ maññasi udāyi yasmiṁ samaye adinnādānaṁ pahāya adinnādānā
paṭivirato hoti ekantasukhī vā tasmiṁ samaye attā hoti
sukhadukkhī vāti. Sukhadukkhī bhanteti. Taṁ kiṁ maññasi udāyi
yasmiṁ samaye kāmesu micchācāraṁ pahāya kāmesu micchācārā paṭivirato
hoti ekantasukhī vā tasmiṁ samaye attā hoti sukhadukkhī vāti.
Sukhadukkhī bhanteti. Taṁ kiṁ maññasi udāyi yasmiṁ samaye
musāvādaṁ pahāya musāvādā paṭivirato hoti ekantasukhī vā
tasmiṁ samaye attā hoti sukhadukkhī vāti. Sukhadukkhī bhanteti.
Taṁ kiṁ maññasi udāyi yasmiṁ samaye aññataraṁ tapoguṇaṁ samādāya
vattati ekantasukhī vā tasmiṁ samaye attā hoti sukhadukkhī
vāti. Sukhadukkhī bhanteti. Taṁ kiṁ maññasi udāyi api nu
kho vokiṇṇasukhadukkhaṁ paṭipadaṁ āgamma ekantasukhassa lokassa
sacchikiriyā hotīti <note n="2">Ma. sacchikiriyāyāti.</note>. Acchidaṁ bhagavā kathaṁ acchidaṁ sugata kathanti.
Kiṁ pana tvaṁ udāyi evaṁ vadesi acchidaṁ bhagavā kathaṁ acchidaṁ
sugata kathanti. Amhākaṁ bhante sake ācariyake evaṁ hoti
atthi ekantasukho loko atthi ākāravatī paṭipadā ekantasukhassa
<pb n="2.362"/>
Lokassa sacchikiriyāyāti. Te mayaṁ bhante bhagavatā sake ācariyake
samanuyuñjiyamānā samanuggāhiyamānā samanubhāsiyamānā rittā tucchā <pb ed="P" n="2.37" set="M"/>
aparaddhāpi kiṁ pana bhante atthi ekantasukho loko atthi
ākāravatī paṭipadā ekantasukhassa lokassa sacchikiriyāyāti. Atthi
kho udāyi ekantasukho loko atthi ākāravatī paṭipadā ekantasukhassa
lokassa sacchikiriyāyāti. Katamā pana sā bhante ākāravatī
paṭipadā ekantasukhassa lokassa sacchikiriyāyāti.
<p n="382"/>Idhudāyi bhikkhu vivicceva kāmehi .pe. Paṭhamaṁ jhānaṁ
upasampajja viharati vitakkavicārānaṁ vūpasamā .pe. Dutiyaṁ jhānaṁ
upasampajja viharati pītiyā ca virāgā .pe. Tatiyaṁ jhānaṁ
upasampajja viharati ayaṁ kho sā udāyi ākāravatī paṭipadā
ekantasukhassa lokassa sacchikiriyāyāti. Kinnu <note n="1">Yu. na kho sā.</note> kho sā bhante
ākāravatī paṭipadā ekantasukhassa lokassa sacchikiriyāya sacchikato
hissa bhante ettāvatā ekantasukho loko hotīti. Na khvassa
udāyi ettāvatā ekantasukho loko sacchikato hoti ākāravatī
tveva sā paṭipadā ekantasukhassa lokassa sacchikiriyāyāti.
<p n="383"/>Evaṁ vutte sakuludāyissa paribbājakassa parisā unnādinī
uccāsaddamahāsaddā ahosi ettha mayaṁ anassāma sācariyakā
ettha mayaṁ anassāma sācariyakā na mayaṁ ito bhiyyo uttaritaraṁ
pajānāmāti. Atha kho sakuludāyi paribbājako te paribbājake
<pb n="2.363"/>
Appasadde katvā bhagavantaṁ etadavoca kittāvatā panassa bhante
ekantasukho loko sacchikato hotīti.
<p n="384"/>Idhudāyi bhikkhu sukhassa ca pahānā .pe. Catutthaṁ
jhānaṁ upasampajja viharati yāvatā devatā ekantasukhaṁ lokaṁ
upapannā tāhi devatāhi saddhiṁ santiṭṭhati sallapati sākacchaṁ
samāpajjati ettāvatā khvassa udāyi ekantasukho loko sacchikato
hotīti. Etassa nūna bhante ekantasukhassa lokassa
sacchikiriyāhetu bhikkhū bhagavati brahmacariyaṁ carantīti. Na kho udāyi
etassa ekantasukhassa lokassa sacchikiriyāhetu bhikkhū mayi brahmacariyaṁ
caranti atthi kho udāyi aññeva dhammā uttaritarā ca
paṇītatarā ca yesaṁ sacchikiriyāhetu bhikkhū mayi brahmacariyaṁ carantīti.
Katame pana te bhante dhammā uttaritarā ca paṇītatarā ca yesaṁ
sacchikiriyāhetu bhikkhū bhagavati brahmacariyaṁ carantīti.
<p n="385"/>Idhudāyi tathāgato loke uppajjati arahaṁ sammāsambuddho
vijjācaraṇasampanno sugato lokavidū anuttaro purisadammasārathi
satthā devamanussānaṁ buddho bhagavā .pe. So ime
pañca nīvaraṇe pahāya cetaso upakkilese paññāya dubbalīkaraṇe
vivicceva kāmehi .pe. Paṭhamaṁ jhānaṁ upasampajja viharati ayampi
kho udāyi dhammo uttaritaro ca paṇītataro ca yassa sacchikiriyāhetu
bhikkhū mayi brahmacariyaṁ caranti. Puna caparaṁ udāyi <note n="1">Yu. etthantare bhikkhūti dissati.</note> vitakkavicārānaṁ
<pb n="2.364"/>
Vūpasamā .pe. Dutiyaṁ jhānaṁ ... Tatiyaṁ jhānaṁ ... Catutthaṁ
jhānaṁ upasampajja viharati ayampi kho udāyi dhammo uttaritaro
ca paṇītataro ca yassa sacchikiriyāhetu bhikkhū mayi brahmacariyaṁ
caranti.
<p n="386"/>So evaṁ samāhite citte parisuddhe pariyodāte anaṅgaṇe
vigatūpakkilese mudubhūte kammaniye ṭhite āneñjappatte <note n="1">Yu. sabbattha ānejjappatteti dissati.</note>
pubbenivāsānussatiñāṇāya cittaṁ abhininnāmeti so anekavihitaṁ pubbenivāsaṁ
anussarati seyyathīdaṁ ekampi jātiṁ dvepi jātiyo .pe.
Iti sākāraṁ sauddesaṁ anekavihitaṁ pubbenivāsaṁ anussarati ayampi
kho udāyi dhammo uttaritaro ca paṇītataro ca yassa sacchikiriyāhetu
bhikkhū mayi brahmacariyaṁ caranti. So evaṁ samāhite
citte parisuddhe pariyodāte anaṅgaṇe vigatūpakkilese mudubhūte
kammaniye ṭhite āneñjappatte sattānaṁ cutūpapātañāṇāya cittaṁ
abhininnāmeti so dibbena cakkhunā visuddhena atikkantamānusakena
satte passati cavamāne upapajjamāne hīne paṇīte suvaṇṇe
dubbaṇṇe sugate duggate .pe. Yathākammūpage satte pajānāti
ayampi kho udāyi dhammo uttaritaro ca paṇītataro ca yassa sacchikiriyāhetu
bhikkhū mayi brahmacariyaṁ caranti. So evaṁ samāhite
citte parisuddhe pariyodāte anaṅgaṇe vigatūpakkilese mudubhūte
kammaniye ṭhite āneñjappatte āsavānaṁ khayañāṇāya cittaṁ
<pb n="2.365"/>
Abhininnāmeti so idaṁ dukkhanti yathābhūtaṁ pajānāti ayaṁ dukkhasamudayoti
.pe. Ayaṁ dukkhanirodhoti .pe. <pb ed="P" n="2.39" set="M"/>Ayaṁ dukkhanirodhagāminī
paṭipadāti yathābhūtaṁ pajānāti ime āsavāti yathābhūtaṁ
pajānāti ayaṁ āsavasamudayoti .pe. Ayaṁ āsavanirodhoti .pe.
Ayaṁ āsavanirodhagāminī paṭipadāti yathābhūtaṁ pajānāti. Tassa evaṁ
jānato evaṁ passato kāmāsavāpi cittaṁ vimuccati bhavāsavāpi cittaṁ
vimuccati avijjāsavāpi cittaṁ vimuccati vimuttasmiṁ vimuttamiti
ñāṇaṁ hoti khīṇā jāti vusitaṁ brahmacariyaṁ kataṁ karaṇīyaṁ nāparaṁ
itthattāyāti pajānāti ayaṁ kho udāyi dhammo uttaritaro ca
paṇītataro ca yassa sacchikiriyāhetu bhikkhū mayi brahmacariyaṁ caranti.
Ime kho udāyi dhammā uttaritarā ca paṇītatarā ca yesaṁ sacchikiriyāhetu
bhikkhū mayi brahmacariyaṁ carantīti.
<p n="387"/>Evaṁ vutte sakuludāyi paribbājako bhagavantaṁ etadavoca
abhikkantaṁ bhante abhikkantaṁ bhante seyyathāpi bhante nikkujjitaṁ
vā ukkujjeyya paṭicchannaṁ vā vivareyya mūḷhassa vā maggaṁ
ācikkheyya andhakāre vā telapajjotaṁ dhāreyya cakkhumanto
rūpāni dakkhantīti <note n="1">Yu. dakkhintīti.</note> evameva bhagavatā anekapariyāyena dhammo
pakāsito esāhaṁ bhante bhagavantaṁ saraṇaṁ gacchāmi dhammañca
bhikkhusaṅghañca labheyyāhaṁ bhante bhagavato santike pabbajjaṁ
labheyyaṁ upasampadanti.
<pb n="2.366"/>
<p n="388"/>Evaṁ vutte sakuludāyissa paribbājakassa parisā sakuludāyiṁ
paribbājakaṁ etadavoca mā bhavaṁ udāyi samaṇe gotame brahmacariyaṁ
cari mā bhavaṁ udāyi ācariyo hutvā antevāsīvāsaṁ vasi
seyyathāpi nāma udakamaṇiko hutvā uddekaniko assa evaṁ
sampadamidaṁ bhoto udāyissa bhavissati mā bhavaṁ udāyi samaṇe
gotame brahmacariyaṁ cari mā bhavaṁ udāyi ācariyo hutvā
antevāsīvāsaṁ vasīti.
Iti hidaṁ sakuludāyissa paribbājakassa parisā sakuludāyiṁ
paribbājakaṁ antarāyamakāsi bhagavati brahmacariyeti.
Cūḷasakuludāyisuttaṁ niṭṭhitaṁ navamaṁ.
 <pb ed="P" n="2.40" set="M"/>
</xml>