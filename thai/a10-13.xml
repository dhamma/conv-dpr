<xml src="a10-13.xml">
<readunit id="a10-13">(13) 3. parisuddhavaggo</readunit>
<p rend="subhead" sid="1">1, paṭhamasuttaṃ</p>
Pārisuddhivaggo tatiyo
<p n="123"/>Dasayime bhikkhave dhammā parisuddhā pariyodātā na aññatra <note n="2">Ma. nāññatra.</note>
sugatavinayā katame dasa sammādiṭṭhi sammāsaṅkappo sammāvācā
sammākammanto sammāājīvo sammāvāyāmo sammāsati sammāsamādhi
sammāñāṇaṁ sammāvimutti ime kho bhikkhave dasa dhammā parisuddhā
pariyodātā na aññatra sugatavinayāti.
<p rend="subhead" sid="2">2, dutiyasuttaṃ</p>
<p n="124"/>Dasayime bhikkhave dhammā anuppannā <pb ed="P" n="5.238" set="A"/>uppajjanti na
aññatra <note n="3">Ma. nāññatra.</note> sugatavinayā katame dasa sammādiṭṭhi .pe. Sammāvimutti
ime kho bhikkhave dasa dhammā anuppannā uppajjanti na aññatra
sugatavinayāti.
<p rend="subhead" sid="3">3, tatiyasuttaṃ</p>
<p n="125"/>Dasayime bhikkhave dhammā mahapphalā mahānisaṁsā na aññatra
sugatavinayā katame dasa sammādiṭṭhi .pe. Sammāvimutti ime
<pb n="10.256"/>
Kho bhikkhave dasa dhammā mahapphalā mahānisaṁsā na aññatra sugatavinayāti.
<p rend="subhead" sid="4">4, catutthasuttaṃ</p>
<p n="126"/>Dasayime bhikkhave dhammā rāgavinayapariyosānā honti
dosavinayapariyosānā honti mohavinayapariyosānā honti na
aññatra sugatavinayā katame dasa sammādiṭṭhi .pe. Sammāvimutti
ime kho bhikkhave dasa dhammā rāgavinayapariyosānā honti
dosavinayapariyosānā honti mohavinayapariyosānā honti na
aññatra sugatavinayāti.
<p rend="subhead" sid="5">5, pañcamasuttaṃ</p>
<p n="127"/>Dasayime bhikkhave dhammā ekantanibbidāya virāgāya nirodhāya
upasamāya abhiññāya sambodhāya nibbānāya saṁvattanti na aññatra
sugatavinayāti katame dasa sammādiṭṭhi .pe. Sammāvimutti ime
kho bhikkhave dasa dhammā ekantanibbidāya virāgāya nirodhāya upasamāya
abhiññāya sambodhāya nibbānāya saṁvattanti na aññatra sugatavinayāti.
<p rend="subhead" sid="6">6, chaṭṭhasuttaṃ</p>
<p n="128"/>Dasayime bhikkhave dhammā bhāvitā bahulīkatā <pb ed="P" n="5.239" set="A"/>anuppannā
uppajjanti na aññatra sugatavinayā katame dasa sammādiṭṭhi .pe.
Sammāvimutti ime kho bhikkhave dasa dhammā bhāvitā bahulīkatā
anuppannā uppajjanti na aññatra sugatavinayāti.
<p rend="subhead" sid="7">7, sattamasuttaṃ</p>
<p n="129"/>Dasayime bhikkhave dhammā bhāvitā bahulīkatā mahapphalā
honti mahānisaṁsā na aññatra sugatavinayāti katame dasa
sammādiṭṭhi .pe. Sammāvimutti ime kho bhikkhave dasa dhammā bhāvitā
bahulīkatā mahapphalā honti mahānisaṁsā na aññatra sugatavinayāti.
<p rend="subhead" sid="8">8, aṭṭhamasuttaṃ</p>
<pb n="10.257"/>
<p n="130"/>Dasayime bhikkhave dhammā bhāvitā bahulīkatā rāgavinayapariyosānā
honti dosavinayapariyosānā honti mohavinayapariyosānā
honti na aññatra sugatavinayā katame dasa sammādiṭṭhi .pe.
Sammāvimutti ime kho bhikkhave dasa dhammā bhāvitā bahulīkatā
rāgavinayapariyosānā honti dosavinayapariyosānā honti mohavinayapariyosānā
honti na aññatra sugatavinayāti.
<p rend="subhead" sid="9">9, navamasuttaṃ</p>
<p n="131"/>Dasayime bhikkhave dhammā bhāvitā bahulīkatā ekantanibbidāya
virāgāya nirodhāya upasamāya abhiññāya sambodhāya nibbānāya
saṁvattanti na aññatra sugatavinayā katame dasa sammādiṭṭhi .pe.
Sammāvimutti ime kho bhikkhave dasa dhammā bhāvitā bahulīkatā
ekantanibbidāya virāgāya nirodhāya upasamāya abhiññāya sambodhāya
nibbānāya <pb ed="P" n="5.240" set="A"/>saṁvattanti na aññatra sugatavinayāti.
<p rend="subhead" sid="10">10, dasamasuttaṃ</p>
<p n="132"/>Dasayime bhikkhave micchattā katame dasa micchādiṭṭhi
micchāsaṅkappo micchāvācā micchākammanto micchāājīvo micchāvāyāmo
micchāsati micchāsamādhi micchāñāṇaṁ micchāvimutti ime
kho bhikkhave dasa micchattāti.
<p rend="subhead" sid="11">11, ekādasamasuttaṃ</p>
<p n="133"/>Dasayime bhikkhave sammattā katame dasa sammādiṭṭhi
sammāsaṅkappo sammāvācā sammākammanto sammāājīvo sammāvāyāmo
sammāsati sammāsamādhi sammāñāṇaṁ sammāvimutti ime
<pb n="10.258"/>
Kho bhikkhave dasa sammattāti.
Pārisuddhivaggo tatiyo.
</xml>