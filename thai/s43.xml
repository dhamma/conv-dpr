<xml src="s43.xml">
<pgroup id="s43"/>
<readunit id="s43">9. asaṅkhatasaṃyuttaṃ</readunit>
<p rend="subhead" check="nosid">1, paṭhamavaggo</p>
<p rend="subhead" sid="1">1, kāyagatāsatisuttaṃ</p>
<pb n="4.441"/>
Asaṅkhatasaṁyuttassa paṭhamavaggo
<p n="674"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ. Bhagavā
etadavoca asaṅkhatañca vo bhikkhave desissāmi asaṅkhatagāmiñca
maggaṁ taṁ suṇātha. Katamañca bhikkhave asaṅkhataṁ. Yo bhikkhave
rāgakkhayo dosakkhayo mohakkhayo. Idaṁ vuccati bhikkhave asaṅkhataṁ.
Katamo ca bhikkhave asaṅkhatagāmimaggo. Kāyagatāsati. Ayaṁ vuccati
bhikkhave asaṅkhatagāmimaggo. Iti kho bhikkhave desitaṁ vo mayā
asaṅkhataṁ desito asaṅkhatagāmimaggo. Yaṁ bhikkhave satthārā
karaṇīyaṁ sāvakānaṁ hitesinā anukampakena anukampaṁ upādāya kataṁ
vo taṁ mayā. Etāni bhikkhave rukkhamūlāni etāni suññāgārāni.
Jhāyatha bhikkhave mā pamādattha mā pacchā vippaṭisārino
ahuvattha. Ayaṁ vo amhākaṁ anusāsanīti.
<p rend="subhead" sid="2">2, samathavipassanāsuttaṃ</p>
<p n="675"/><pb ed="P" n="4.360" set="S"/>Asaṅkhatañca vo bhikkhave desissāmi asaṅkhatagāmiñca
maggaṁ taṁ suṇātha. Katamañca bhikkhave asaṅkhataṁ. Yo bhikkhave
rāgakkhayo dosakkhayo mohakkhayo. Idaṁ vuccati bhikkhave asaṅkhataṁ.
Katamo ca bhikkhave asaṅkhatagāmimaggo. Samatho ca vipassanā ca.
Ayaṁ vuccati bhikkhave asaṅkhatagāmimaggo .pe.
<p rend="subhead" sid="3">3, savitakkasavicārasuttaṃ</p>
<pb n="4.442"/>
<p n="676"/>Katamo ca bhikkhave asaṅkhatagāmimaggo. Savitakkasavicāro
samādhi avitakkavicāramatto samādhi avitakkāvicāro samādhi.
Ayaṁ vuccati bhikkhave asaṅkhatagāmimaggo.
<p rend="subhead" sid="4">4, suññatasamādhisuttaṃ</p>
<p n="677"/>Katamo ca bhikkhave asaṅkhatagāmimaggo. Suññato samādhi
animitto samādhi appaṇihito samādhi. Ayaṁ vuccati bhikkhave
asaṅkhatagāmimaggo.
<p rend="subhead" sid="5">5, satipaṭṭhānasuttaṃ</p>
<p n="678"/>Katamo ca bhikkhave asaṅkhatagāmimaggo. Cattāro
satipaṭṭhānā. Ayaṁ vuccati bhikkhave asaṅkhatagāmimaggo.
<p rend="subhead" sid="6">6, sammappadhānasuttaṃ</p>
<p n="679"/>Katamo ca bhikkhave asaṅkhatagāmimaggo. Cattāro
sammappadhānā. Ayaṁ vuccati bhikkhave asaṅkhatagāmimaggo.
<p rend="subhead" sid="7">7, iddhipādasuttaṃ</p>
<p n="680"/>Katamo ca bhikkhave asaṅkhatagāmimaggo. Cattāro
iddhipādā. Ayaṁ vuccati bhikkhave asaṅkhatagāmimaggo.
<p rend="subhead" sid="8">8, indriyasuttaṃ</p>
<p n="681"/><pb ed="P" n="4.361" set="S"/>Katamo ca bhikkhave asaṅkhatagāmimaggo. Pañcindriyāni.
Ayaṁ vuccati bhikkhave asaṅkhatagāmimaggo.
<p rend="subhead" sid="9">9, balasuttaṃ</p>
<p n="682"/>Katamo ca bhikkhave asaṅkhatagāmimaggo. Pañca balāni.
Ayaṁ vuccati bhikkhave asaṅkhatagāmimaggo.
<p rend="subhead" sid="10">10, bojjhaṅgasuttaṃ</p>
<p n="683"/>Katamo ca bhikkhave asaṅkhatagāmimaggo. Satta bojjhaṅgā.
Ayaṁ vuccati bhikkhave asaṅkhatagāmimaggo.
<p rend="subhead" sid="11">11, maggaṅgasuttaṃ</p>
<p n="684"/>Katamo ca bhikkhave asaṅkhatagāmimaggo. Ariyo aṭṭhaṅgiko
maggo. Ayaṁ vuccati bhikkhave asaṅkhatagāmimaggo. Iti kho
<pb n="4.443"/>
Bhikkhave desitaṁ vo mayā asaṅkhataṁ desito asaṅkhatagāmimaggo.
Yaṁ bhikkhave satthārā karaṇīyaṁ sāvakānaṁ hitesinā anukampakena
anukampaṁ upādāya kataṁ vo taṁ mayā. Etāni bhikkhave rukkhamūlāni
etāni suññāgārāni. Jhāyatha bhikkhave mā pamādattha mā
pacchā vippaṭisārino ahuvattha. Ayaṁ vo amhākaṁ anusāsanīti.
Nibbānasaṁyuttassa <note n="1">Ma. asaṅkhatasaṁyuttassa.</note> paṭhamo vaggo.
Tassuddānaṁ
kāyo samatho vitakko suññatā <note n="2">Ma. Yu. suññato.</note> satipaṭṭhānā
sammappadhānā iddhipādā indriyā balabojjhaṅgā
maggena ekādasamaṁ dasuddānaṁ <note n="3">Ma. tassuddānaṁ.</note> pavuccati.
<p rend="subhead" check="nosid">2, dutiyavaggo</p>
<p rend="subhead" sid="12">1, asaṅkhatasuttaṃ</p>
<pb n="4.444"/>
Asaṅkhatasaṁyuttassa dutiyavaggo
<p n="685"/><pb ed="P" n="4.362" set="S"/>Asaṅkhatañca vo bhikkhave desissāmi asaṅkhatagāmiñca
maggaṁ taṁ suṇātha. Katamañca bhikkhave asaṅkhataṁ. Yo bhikkhave
rāgakkhayo dosakkhayo mohakkhayo. Idaṁ vuccati bhikkhave asaṅkhataṁ.
Katamo ca bhikkhave asaṅkhatagāmimaggo. Samatho. Ayaṁ vuccati bhikkhave
asaṅkhatagāmimaggo. Iti kho bhikkhave desitaṁ vo mayā asaṅkhataṁ
desito asaṅkhatagāmimaggo. Yaṁ bhikkhave satthārā karaṇīyaṁ sāvakānaṁ
hitesinā anukampakena anukampaṁ upādāya kataṁ vo taṁ mayā.
Etāni bhikkhave rukkhamūlāni etāni suññāgārāni. Jhāyatha
bhikkhave mā pamādattha mā pacchā vippaṭisārino ahuvattha.
Ayaṁ vo amhākaṁ anusāsanīti.
<p n="686"/>Asaṅkhatañca vo bhikkhave desissāmi asaṅkhatagāmiñca
maggaṁ taṁ suṇātha. Katamañca bhikkhave asaṅkhataṁ. Yo bhikkhave
rāgakkhayo dosakkhayo mohakkhayo. Idaṁ vuccati bhikkhave asaṅkhataṁ.
Katamo ca bhikkhave asaṅkhatagāmimaggo. Vipassanā. Ayaṁ vuccati
bhikkhave asaṅkhatagāmimaggo. Iti kho bhikkhave desitaṁ vo mayā
asaṅkhataṁ .pe. Ayaṁ vo amhākaṁ anusāsanīti .pe.
<p n="687"/>Katamo ca bhikkhave asaṅkhatagāmimaggo. Savitakko
savicāro samādhi. Ayaṁ vuccati bhikkhave asaṅkhatagāmimaggo.
<pb n="4.445"/>
<p n="688"/>Katamo ca bhikkhave asaṅkhatagāmimaggo. Avitakko vicāramatto
samādhi. Ayaṁ vuccati bhikkhave asaṅkhatagāmimaggo .pe.
<p n="689"/>Katamo ca bhikkhave asaṅkhatagāmimaggo. Avitakko
avicāro samādhi. Ayaṁ vuccati bhikkhave asaṅkhatagāmimaggo.
<p n="690"/>Katamo ca bhikkhave asaṅkhatagāmimaggo. Suññato
samādhi. Ayaṁ vuccati bhikkhave asaṅkhatagāmimaggo.
<p n="691"/>Katamo ca bhikkhave asaṅkhatagāmimaggo. Animitto
samādhi. Ayaṁ vuccati bhikkhave asaṅkhatagāmimaggo.
<p n="692"/>Katamo ca bhikkhave asaṅkhatagāmimaggo. Appaṇihito
samādhi. Ayaṁ vuccati bhikkhave asaṅkhatagāmimaggo.
<p n="693"/>Katamo ca bhikkhave asaṅkhatagāmimaggo. Idha bhikkhave
bhikkhu kāye kāyānupassī viharati ātāpī sampajāno satimā
vineyya loke abhijjhādomanassaṁ. Ayaṁ vuccati bhikkhave asaṅkhatagāmimaggo
.pe.
<p n="694"/>Katamo ca bhikkhave asaṅkhatagāmimaggo. Idha bhikkhave
bhikkhu vedanāsu vedanānupassī viharati .pe. Ayaṁ vuccati bhikkhave
asaṅkhatagāmimaggo.
<p n="695"/><pb ed="P" n="4.364" set="S"/>Katamo ca bhikkhave asaṅkhatagāmimaggo. Idha bhikkhave
bhikkhu citte cittānupassī viharati .pe. Ayaṁ vuccati bhikkhave
asaṅkhatagāmimaggo.
<pb n="4.446"/>
<p n="696"/>Katamo ca bhikkhave asaṅkhatagāmimaggo. Idha bhikkhave
bhikkhu dhammesu dhammānupassī viharati .pe. Ayaṁ vuccati bhikkhave
asaṅkhatagāmimaggo.
<p n="697"/>Katamo ca bhikkhave asaṅkhatagāmimaggo. Idha bhikkhave
bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ
janeti vāyamati viriyaṁ ārabhati cittaṁ paggaṇhāti padahati.
Ayaṁ vuccati bhikkhave asaṅkhatagāmimaggo.
<p n="698"/>Katamo ca bhikkhave asaṅkhatagāmimaggo. Idha bhikkhave
bhikkhu uppannānaṁ pāpakānaṁ akusalānaṁ dhammānaṁ pahānāya chandaṁ
janeti vāyamati viriyaṁ ārabhati cittaṁ paggaṇhāti padahati.
Ayaṁ vuccati bhikkhave asaṅkhatagāmimaggo.
<p n="699"/>Katamo ca bhikkhave asaṅkhatagāmimaggo. Idha bhikkhave
bhikkhu anuppannānaṁ kusalānaṁ dhammānaṁ uppādāya chandaṁ janeti
vāyamati viriyaṁ ārabhati cittaṁ paggaṇhāti padahati. Ayaṁ vuccati
bhikkhave asaṅkhatagāmimaggo.
<p n="700"/>Katamo ca bhikkhave asaṅkhatagāmimaggo. Idha bhikkhave
bhikkhu uppannānaṁ kusalānaṁ dhammānaṁ <pb ed="P" n="4.365" set="S"/>ṭhitiyā asammosāya bhiyyobhāvāya
vepullāya bhāvanāya pāripūriyā chandaṁ janeti vāyamati viriyaṁ ārabhati
cittaṁ paggaṇhāti padahati. Ayaṁ vuccati bhikkhave asaṅkhatagāmimaggo.
<pb n="4.447"/>
<p n="701"/>Katamo ca bhikkhave asaṅkhatagāmimaggo. Idha bhikkhave
bhikkhu chandasamādhipadhānasaṅkhārasamannāgataṁ iddhipādaṁ bhāveti. Ayaṁ
vuccati bhikkhave asaṅkhatagāmimaggo.
<p n="702"/>Katamo ca bhikkhave asaṅkhatagāmimaggo. Idha bhikkhave
bhikkhu viriyasamādhipadhānasaṅkhārasamannāgataṁ iddhipādaṁ bhāveti. Ayaṁ
vuccati bhikkhave asaṅkhatagāmimaggo.
<p n="703"/>Katamo ca bhikkhave asaṅkhatagāmimaggo. Idha bhikkhave
bhikkhu cittasamādhipadhānasaṅkhārasamannāgataṁ iddhipādaṁ bhāveti. Ayaṁ
vuccati bhikkhave asaṅkhatagāmimaggo.
<p n="704"/>Katamo ca bhikkhave asaṅkhatagāmimaggo. Idha bhikkhave
bhikkhu vīmaṁsāsamādhipadhānasaṅkhārasamannāgataṁ iddhipādaṁ bhāveti. Ayaṁ
vuccati bhikkhave asaṅkhatagāmimaggo.
<p n="705"/>Katamo ca bhikkhave asaṅkhatagāmimaggo. Idha bhikkhave
bhikkhu saddhindriyaṁ bhāveti vivekanissitaṁ virāganissitaṁ nirodhanissitaṁ
vossaggapariṇāmiṁ. Ayaṁ vuccati bhikkhave asaṅkhatagāmimaggo.
<p n="706"/><pb ed="P" n="4.366" set="S"/>Katamo ca bhikkhave asaṅkhatagāmimaggo. Idha bhikkhave
bhikkhu viriyindriyaṁ bhāveti vivekanissitaṁ .pe. Ayaṁ vuccati bhikkhave
asaṅkhatagāmimaggo.
<p n="707"/>Katamo ca bhikkhave asaṅkhatagāmimaggo. Idha bhikkhave bhikkhu
satindriyaṁ bhāveti .pe. Ayaṁ vuccati bhikkhave asaṅkhatagāmimaggo.
<pb n="4.448"/>
<p n="708"/>Katamo ca bhikkhave asaṅkhatagāmimaggo. Idha bhikkhave bhikkhu
samādhindriyaṁ bhāveti .pe. Ayaṁ vuccati bhikkhave asaṅkhatagāmimaggo.
<p n="709"/>Katamo ca bhikkhave asaṅkhatagāmimaggo. Idha bhikkhave
bhikkhu paññindriyaṁ bhāveti vivekanissitaṁ virāganissitaṁ nirodhanissitaṁ
vossaggapariṇāmiṁ. Ayaṁ vuccati bhikkhave asaṅkhatagāmimaggo.
<p n="710"/>Katamo ca bhikkhave asaṅkhatagāmimaggo. Idha bhikkhave
bhikkhu saddhābalaṁ bhāveti vivekanissitaṁ .pe. Ayaṁ vuccati bhikkhave
asaṅkhatagāmimaggo.
<p n="711"/>Katamo ca bhikkhave asaṅkhatagāmimaggo. Idha bhikkhave bhikkhu
viriyabalaṁ bhāveti .pe. Ayaṁ vuccati bhikkhave asaṅkhatagāmimaggo.
<p n="712"/>Katamo ca bhikkhave asaṅkhatagāmimaggo. Idha bhikkhave
bhikkhu satibalaṁ bhāveti .pe. Ayaṁ vuccati bhikkhave asaṅkhatagāmimaggo.
<p n="713"/><pb ed="P" n="4.367" set="S"/>Katamo ca bhikkhave asaṅkhatagāmimaggo. Idha bhikkhave bhikkhu
samādhibalaṁ bhāveti .pe. Ayaṁ vuccati bhikkhave asaṅkhatagāmimaggo.
<p n="714"/>Katamo ca bhikkhave asaṅkhatagāmimaggo. Idha bhikkhave
bhikkhu paññābalaṁ bhāveti vivekanissitaṁ virāganissitaṁ nirodhanissitaṁ
vossaggapariṇāmiṁ. Ayaṁ vuccati bhikkhave asaṅkhatagāmimaggo.
<p n="715"/>Katamo ca bhikkhave asaṅkhatagāmimaggo. Idha bhikkhave
bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ
vossaggapariṇāmiṁ. Ayaṁ vuccati bhikkhave asaṅkhatagāmimaggo.
<pb n="4.449"/>
<p n="716"/>Katamo ca bhikkhave asaṅkhatagāmimaggo. Idha bhikkhave bhikkhu
dhammavicayasambojjhaṅgaṁ bhāveti .pe. Viriyasambojjhaṅgaṁ bhāveti .pe.
Pītisambojjhaṅgaṁ bhāveti .pe. Passaddhisambojjhaṅgaṁ bhāveti .pe.
Samādhisambojjhaṅgaṁ bhāveti .pe. Upekkhāsambojjhaṅgaṁ bhāveti
vivekanissitaṁ virāganissitaṁ nirodhanissitaṁ vossaggapariṇāmiṁ. Ayaṁ vuccati
bhikkhave asaṅkhatagāmimaggo.
<p n="717"/>Katamo ca bhikkhave asaṅkhatagāmimaggo. Idha bhikkhave
bhikkhu sammādiṭṭhiṁ bhāveti vivekanissitaṁ virāganissitaṁ nirodhanissitaṁ
vossaggapariṇāmiṁ. Ayaṁ vuccati bhikkhave asaṅkhatagāmimaggo.
<p n="718"/><pb ed="P" n="4.368" set="S"/>Katamo ca bhikkhave asaṅkhatagāmimaggo. Idha bhikkhave
bhikkhu sammāsaṅkappaṁ bhāveti. Sammāvācaṁ bhāveti. Sammākammantaṁ
bhāveti. Sammāājīvaṁ bhāveti. Sammāvāyāmaṁ bhāveti.
Sammāsatiṁ bhāveti.
<p n="719"/>Katamo ca bhikkhave asaṅkhatagāmimaggo. Idha bhikkhave
bhikkhu sammāsamādhiṁ bhāveti vivekanissitaṁ virāganissitaṁ nirodhanissitaṁ
vossaggapariṇāmiṁ. Ayaṁ vuccati bhikkhave asaṅkhatagāmimaggo. Iti
kho bhikkhave desitaṁ vo mayā asaṅkhataṁ desito asaṅkhatagāmimaggo.
Yaṁ bhikkhave satthārā karaṇīyaṁ sāvakānaṁ hitesinā anukampakena
anukampaṁ upādāya kataṁ vo taṁ mayā. Etāni bhikkhave rukkhamūlāni
etāni suññāgārāni. Jhāyatha bhikkhave mā pamādattha mā
<pb n="4.450"/>
Pacchā vippaṭisārino ahuvattha. Ayaṁ vo amhākaṁ anusāsanīti.
<p rend="subhead" sid="13">2, anatasuttaṃ</p>
<p n="720"/>Anatañca vo bhikkhave desissāmi anatagāmiñca maggaṁ
taṁ suṇātha. Katamañca bhikkhave anataṁ .pe. (yathā asaṅkhataṁ
vitthāritaṁ tathā vitthāretabbaṁ).
<p rend="subhead" sid="14-43">3-32, anāsavādisuttaṃ</p>
<p n="721"/><pb ed="P" n="4.369" set="S"/>Anāsavañca vo bhikkhave desissāmi anāsavagāmiñca
maggaṁ taṁ suṇātha. Katamañca bhikkhave anāsavaṁ .pe.
<p n="722"/>Saccañca vo bhikkhave desissāmi saccagāmiñca maggaṁ
taṁ suṇātha. Katamañca bhikkhave saccaṁ .pe.
<p n="723"/>Pārañca vo bhikkhave desissāmi pāragāmiñca maggaṁ
taṁ suṇātha. Katamañca bhikkhave pāraṁ .pe.
<p n="724"/>Nipuṇañca vo bhikkhave desissāmi nipuṇagāmiñca maggaṁ
taṁ suṇātha. Katamañca bhikkhave nipuṇaṁ .pe.
<p n="725"/>Sududdasañca vo bhikkhave desissāmi sududdasagāmiñca
maggaṁ taṁ suṇātha. Katamañca bhikkhave sududdasaṁ .pe.
<p n="726"/>Ajajjarañca vo bhikkhave desissāmi ajajjaragāmiñca
maggaṁ taṁ suṇātha. Katamañca bhikkhave ajajjaraṁ .pe.
<p n="727"/><pb ed="P" n="4.370" set="S"/>Dhuvañca vo bhikkhave desissāmi dhuvagāmiñca maggaṁ
taṁ suṇātha. Katamañca bhikkhave dhuvaṁ .pe.
<p n="728"/>Apalokinañca <note n="1">Ma. Yu. apalokitañca.</note> vo bhikkhave desissāmi apalokinagāmiñca <note n="2">Ma. Yu. apalokitagāmiñca. evamuparipi.</note>
maggaṁ taṁ suṇātha. Katamañca bhikkhave apalokinaṁ .pe.
<pb n="4.451"/>
<p n="729"/>Anidassanañca vo bhikkhave desissāmi anidassanagāmiñca
maggaṁ taṁ suṇātha. Katamañca bhikkhave anidassanaṁ .pe.
<p n="730"/>Nippapañcaṁ ca vo bhikkhave desissāmi nippapañcagāmiñca
maggaṁ taṁ suṇātha. Katamañca bhikkhave nippapañcaṁ .pe.
<p n="731"/>Santañca vo bhikkhave desissāmi santagāmiñca maggaṁ
taṁ suṇātha. Katamañca bhikkhave santaṁ .pe.
<p n="732"/>Amatañca vo bhikkhave desissāmi amatagāmiñca maggaṁ
taṁ suṇātha. Katamañca bhikkhave amataṁ .pe.
<p n="733"/>Paṇītañca vo bhikkhave desissāmi paṇītagāmiñca maggaṁ
taṁ suṇātha. Katamañca bhikkhave paṇītaṁ .pe.
<p n="734"/>Sivañca vo bhikkhave desissāmi sivagāmiñca maggaṁ
taṁ suṇātha. Katamañca bhikkhave sivaṁ .pe.
<p n="735"/><pb ed="P" n="4.371" set="S"/>Khemañca vo bhikkhave desissāmi khemagāmiñca maggaṁ
taṁ suṇātha. Katamañca bhikkhave khemaṁ .pe.
<p n="736"/>Taṇhakkhayañca vo bhikkhave desissāmi taṇhakkhayagāmiñca
maggaṁ taṁ suṇātha. Katamañca bhikkhave taṇhakkhayaṁ .pe.
<p n="737"/>Acchariyañca vo bhikkhave desissāmi acchariyagāmiñca
maggaṁ taṁ suṇātha. Katamañca bhikkhave acchariyaṁ .pe.
<p n="738"/>Abbhutañca vo bhikkhave desissāmi abbhutagāmiñca maggaṁ
taṁ suṇātha. Katamañca bhikkhave abbhutaṁ .pe.
<pb n="4.452"/>
<p n="739"/>Anītikañca vo bhikkhave desissāmi anītikagāmiñca maggaṁ
taṁ suṇātha. Katamañca bhikkhave anītikaṁ .pe.
<p n="740"/>Anītikadhammañca vo bhikkhave desissāmi anītikadhammagāmiñca
maggaṁ taṁ suṇātha. Katamañca bhikkhave anītikadhammaṁ .pe.
<p n="741"/>Nibbānañca vo bhikkhave desissāmi nibbānagāmiñca
maggaṁ taṁ suṇātha. Katamañca bhikkhave nibbānaṁ .pe.
<p n="742"/>Abyāpajjhañca <note n="1">Ma. abyābajjhañca.</note> vo bhikkhave desissāmi
abyāpajjhagāmiñca <note n="2">Ma. abyābajjhagāmiñca. evamuparipi.</note> maggaṁ taṁ suṇātha. Katamañca bhikkhave abyāpajjhaṁ .pe.
<p n="743"/>Virāgañca vo bhikkhave desissāmi virāgagāmiñca maggaṁ
taṁ suṇātha. Katamo ca bhikkhave virāgo .pe.
<p n="744"/><pb ed="P" n="4.372" set="S"/>Suddhiñca vo bhikkhave desissāmi suddhigāmiñca maggaṁ taṁ
suṇātha. Katamā ca bhikkhave suddhi .pe.
<p n="745"/>Muttiñca vo bhikkhave desissāmi muttigāmiñca maggaṁ
taṁ suṇātha. Katamā ca bhikkhave mutti .pe.
<p n="746"/>Anālayañca vo bhikkhave desissāmi anālayagāmiñca
maggaṁ taṁ suṇātha. Katamo ca bhikkhave anālayo .pe.
<p n="747"/>Dīpañca vo bhikkhave desissāmi dīpagāmiñca maggaṁ
taṁ suṇātha. Katamañca bhikkhave dīpaṁ .pe.
<p n="748"/>Leṇañca vo bhikkhave desissāmi leṇagāmiñca maggaṁ
taṁ suṇātha. Katamañca bhikkhave leṇaṁ .pe.
<pb n="4.453"/>
<p n="749"/>Tāṇañca vo bhikkhave desissāmi tāṇagāmiñca maggaṁ
taṁ suṇātha. Katamañca bhikkhave tāṇaṁ .pe.
<p n="750"/>Saraṇañca vo bhikkhave desissāmi saraṇagāmiñca maggaṁ
taṁ suṇātha. Katamañca bhikkhave saraṇaṁ .pe.
<p rend="subhead" sid="44">33, parāyanasuttaṃ</p>
<p n="751"/><pb ed="P" n="4.373" set="S"/>Parāyanañca vo bhikkhave desissāmi parāyanagāmiñca maggaṁ
taṁ suṇātha. Katamañca bhikkhave parāyanaṁ. Yo bhikkhave rāgakkhayo
dosakkhayo mohakkhayo. Idaṁ vuccati bhikkhave parāyanaṁ. Katamo
ca bhikkhave parāyanagāmimaggo. Kāyagatāsati. Ayaṁ vuccati bhikkhave
parāyanagāmimaggo. Iti kho bhikkhave desitaṁ vo mayā parāyanaṁ
desito parāyanagāmimaggo. Yaṁ bhikkhave satthārā karaṇīyaṁ sāvakānaṁ
hitesinā anukampakena anukampaṁ upādāya kataṁ vo taṁ mayā.
Etāni bhikkhave rukkhamūlāni etāni suññāgārāni. Jhāyatha bhikkhave
mā pamādattha mā pacchā vippaṭisārino ahuvattha. Ayaṁ vo
amhākaṁ anusāsanīti. (yathā asaṅkhataṁ vitthāritaṁ tathā vitthāretabbaṁ).
Dutiyo vaggo samatto.
Tassuddānaṁ
asaṅkhataṁ anataṁ anāsavaṁ saccañca pāraṁ nipuṇaṁ sududdasaṁ
ajajjarantaṁ <note n="1">Ma. ajajjaraṁ.</note> dhuvaṁ apalokinaṁ anidassanaṁ nippapañcasantaṁ.
Amataṁ paṇītañca sivañca khemaṁ taṇhakkhayo acchariyañca abbhutaṁ
anītikaṁ anītikadhammaṁ nibbānametaṁ sugatena desitaṁ.
<pb n="4.454"/>
Abyāpajjho virāgo ca suddhi mutti anālayo
dīpaṁ leṇañca tāṇañca saraṇañca parāyananti.
Asaṅkhatasaṁyuttaṁ samattaṁ.
</xml>