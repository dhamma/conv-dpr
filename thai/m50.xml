<xml src="m50.xml">
<pgroup id="m50"/>
<readunit id="m50">10. māratajjanīyasuttaṃ</readunit>
<pb n="1.600"/>
Māratajjanīyasuttaṁ <pb ed="P" n="1.332" set="M"/>
<p n="557"/>Evamme sutaṁ ekaṁ <note n="1">Ma. Yu. ekaṁ samayaṁ āyasmā mahāmoggallāno bhaggesu viharati ... migadāye. </note> samayaṁ bhagavā bhaggesu viharati
suṁsumāragire bhesakalāvane migadāye. Tena kho pana samayena
āyasmā mahāmoggallāno abbhokāse caṅkami. Tena kho pana
samayena māro pāpimā āyasmato mahāmoggallānassa kucchigato
hoti koṭṭhamanupaviṭṭho. Atha kho āyasmato mahāmoggallānassa
etadahosi kinnu kho me kucchi garugarutaro <note n="2">Ma. garugaro viya.</note> viya māsācitaṁ
maññeti. Atha kho āyasmā mahāmoggallāno caṅkamā orohitvā
vihāraṁ pavisitvā paññattāsane nisīdi. Nisajja kho āyasmā
mahāmoggallāno māraṁ pāpimantaṁ <note n="3">Ma. Yu. dve pāṭhā natthi.</note> paccattaṁ yoniso manasākāsi.
<p n="558"/>Addasā kho āyasmā mahāmoggallāno māraṁ
pāpimantaṁ kucchigataṁ koṭṭhamanupaviṭṭhaṁ disvāna māraṁ pāpimantaṁ etadavoca
nikkhama pāpima nikkhama pāpima mā tathāgataṁ vihesesi mā tathāgatasāvakaṁ
mā te ahosi dīgharattaṁ ahitāya dukkhāyāti. Atha
kho mārassa pāpimato etadahosi ajānameva <note n="4">Ma. Yu. kho.</note> maṁ ayaṁ samaṇo
apassaṁ evamāha nikkhama pāpima nikkhama pāpima mā tathāgataṁ
vihesesi mā tathāgatasāvakaṁ mā te ahosi dīgharattaṁ ahitāya
dukkhāyāti yopissa so satthā sopi maṁ neva khippaṁ jāneyya
kuto ca pana maṁ sāvako jānissatīti. Atha kho āyasmā
<pb n="1.601"/>
Mahāmoggallāno māraṁ pāpimantaṁ etadavoca evampi kho tāhaṁ
pāpima jānāmi mā tvaṁ maññittho na maṁ jānātīti māro
tvamasi pāpima tuyhaṁ hi pāpima evaṁ hoti ajānameva <note n="1">Ma. Yu. kho.</note> maṁ
ayaṁ samaṇo apassaṁ evamāha nikkhama pāpima nikkhama pāpima mā
tathāgataṁ vihesesi mā tathāgatasāvakaṁ mā te ahosi dīgharattaṁ
ahitāya dukkhāyāti yopissa so satthā sopi maṁ neva khippaṁ
jāneyya kuto ca pana maṁ ayaṁ sāvako jānissatīti. Atha kho
mārassa pāpimato etadahosi jānameva kho maṁ ayaṁ samaṇo
passaṁ evamāha nikkhama pāpima nikkhama pāpima mā tathāgataṁ
vihesesi mā tathāgatasāvakaṁ mā te <pb ed="P" n="1.333" set="M"/>ahosi dīgharattaṁ ahitāya
dukkhāyāti. Gatha kho māro pāpimā āyasmato mahāmoggallānassa
mukhato uggantvā paccaggaḷe aṭṭhāsi.
<p n="559"/>Addasā kho āyasmā mahāmoggallāno māraṁ
pāpimantaṁ paccaggaḷe ṭhitaṁ disvāna māraṁ pāpimantaṁ etadavoca
etthāpi kho tāhaṁ pāpima passāmi mā tvaṁ maññittho na maṁ
passatīti eso tvaṁ pāpima paccaggaḷe ṭhito. Bhūtapubbāhaṁ
pāpima dūsī nāma māro ahosiṁ tassa me kāḷī nāma bhaginī
tassā bhaginiyā tvaṁ putto so me tvaṁ bhāgineyyo ahosīti.
Tena kho pana <note n="2">Ma. Yu. pāpima.</note> samayena kakusandho bhagavā arahaṁ sammāsambuddho
loke uppanno hoti. Kakusandhassa kho pana pāpima bhagavato
<pb n="1.602"/>
Arahato sammāsambuddhassa vidhurasañjīvaṁ nāma mahāsāvakayugaṁ <note n="1">Ma. Yu. sāvakayugaṁ.</note> ahosi
aggaṁ bhaddayugaṁ. Yāvatā kho pana pāpima kakusandhassa bhagavato
arahato sammāsambuddhassa sāvakā nāssudha <note n="2">Ma. tesu na ca.</note> koci āyasmatā vidhurena
samasamo hoti yadidaṁ dhammadesanāya. Iminā kho etaṁ <note n="3">Ma. evaṁ.</note> pāpima
pariyāyena āyasmato vidhurassa vidhuro vidhurotveva <note n="4">Ma. vidhurassa  vidhuro teva.</note> samaññā udapādi.
Āyasmā pana pāpima sañjīvo araññagatopi rukkhamūlagatopi suññāgāragatopi
appakasireneva saññāvedayitanirodhaṁ samāpajjati. Bhūtapubbaṁ
pāpima āyasmā sañjīvo aññatarasmiṁ rukkhamūle saññāvedayitanirodhaṁ
samāpanno nisinno hoti. Addasāsuṁ kho pāpima
gopālakā pasupālakā kasakā pathāvino āyasmantaṁ sañjīvaṁ
aññatarasmiṁ rukkhamūle saññāvedayitanirodhaṁ samāpannaṁ nisinnaṁ disvāna
tesaṁ etadahosi acchariyaṁ vata bho abbhūtaṁ vata bho ayaṁ
samaṇo nisinnako <note n="5">Ma. Yu. nisinnakova.</note> kālakato handa naṁ ḍahāmāti. Atha kho te
pāpima gopālakā pasupālakā kasakā pathāvino tiṇañca kaṭṭhañca
gomayañca saṅkaḍḍhitvā āyasmato sañjīvassa kāye upacinitvā
aggiṁ datvā pakkamiṁsu. Atha kho pāpima āyasmā sañjīvo tassā
rattiyā accayena tāya samāpattiyā vuṭṭhahitvā cīvarāni papphoṭetvā
pubbaṇhasamayaṁ nivāsetvā pattacīvaramādāya gāmaṁ piṇḍāya
pāvisi. Addasāsuṁ kho te pāpima gopālakā pasupālakā
kasakā pathāvino āyasmantaṁ sañjīvaṁ piṇḍāya carantaṁ disvāna
<pb n="1.603"/>
Nesaṁ etadahosi acchariyaṁ vata bho abbhūtaṁ vata <pb ed="P" n="1.334" set="M"/>bho ayaṁ samaṇo
nisinnako <note n="1">Ma. Yu. nisinnakova.</note> kālakato svāyaṁ paṭisaññī <note n="2">Ma. Yu. paṭisañjīvito</note> ṭhitoti. Iminā kho evaṁ
pāpima pariyāyena āyasmato sañjīvassa sañjīvo sañjīvotveva
samaññā udapādi.
<p n="560"/>Atha kho pāpima dūsissa mārassa etadahosi imesaṁ kho
ahaṁ bhikkhūnaṁ sīlavantānaṁ kalyāṇadhammānaṁ neva jānāmi āgatiṁ vā
gatiṁ vā yannūnāhaṁ brāhmaṇagahapatike anvāviseyyaṁ etha tumhe
bhikkhū sīlavante kalyāṇadhamme akkosatha paribhāsatha rosetha vihesetha
appevanāma tumhehi akkosiyamānānaṁ paribhāsiyamānānaṁ rosiyamānānaṁ
vihesiyamānānaṁ siyā cittassa aññathattaṁ yathā naṁ dūsī māro
labhetha otāranti. Atha kho <note n="4">Ma. te.</note> pāpima dūsī māro brāhmaṇagahapatike
anvāvisi etha tumhe bhikkhū sīlavante kalyāṇadhamme akkosatha
paribhāsatha rosetha vihesetha appevanāma tumhehi akkosiyamānānaṁ
paribhāsiyamānānaṁ rosiyamānānaṁ vihesiyamānānaṁ siyā cittassa
aññathattaṁ yathā naṁ dūsī māro labhetha otāranti. Atha kho te
pāpima brāhmaṇagahapatikā anvāvisiṭṭhā dūsinā mārena bhikkhū
sīlavante kalyāṇadhamme akkosanti paribhāsanti rosenti vihesenti
ime pana muṇḍakā samaṇakā ibbhā kaṇhā <note n="5">Ma. kiṇhā.</note> bandhupādāpaccā
jhāyinosmā jhāyinosmāti pattakkhandhā adhomukhā madhurakajātā
jhāyanti pajjhāyanti nijjhāyanti apajjhāyanti. Seyyathāpi nāma
<pb n="1.604"/>
Ulūko rukkhasākhāyaṁ mūsikaṁ maggayamāno jhāyati pajjhāyati nijjhāyati
apajjhāyati evamevime muṇḍakā samaṇakā ibbhā kaṇhā
bandhupādāpaccā jhāyinosmā jhāyinosmāti pattakkhandhā adhomukhā
madhurakajātā jhāyanti pajjhāyanti nijjhāyanti apajjhāyanti.
Seyyathāpi nāma koṭṭho <note n="1">Ma. Yu. koṭṭhu.</note> nadītīre macche maggayamāno jhāyati
pajjhāyati nijjhāyati apajjhāyati evamevime muṇḍakā samaṇakā
ibbhā kaṇhā bandhupādāpaccā jhāyinosmā jhāyinosmāti pattakkhandhā
adhomukhā madhurakajātā jhāyanti pajjhāyanti nijjhāyanti
apajjhāyanti. Seyyathāpi nāma viḷāro sandhisamalasaṅkaṭīre mūsikaṁ
maggayamāno jhāyati pajjhāyati nijjhāyati apajjhāyati evamevime
muṇḍakā samaṇakā ibbhā kaṇhā bandhupādāpaccā jhāyinosmā
jhāyinosmāti pattakkhandhā adhomukhā madhurakajātā jhāyanti
pajjhāyanti nijjhāyanti apajjhāyanti. Seyyathāpi nāma gadrabho
vahacchinno sandhisamalasaṅkaṭīre jhāyati pajjhāyati nijjhāyati apajjhāyati
evamevime muṇḍakā samaṇakā ibbhā kaṇhā bandhupādāpaccā
jhāyinosmā jhāyinosmāti pattakkhandhā adhomukhā madhurakajātā
jhāyanti pajjhāyanti nijjhāyanti apajjhāyantīti. Ye kho pana
pāpima tena samayena manussā kālaṁ karonti yebhuyyena kāyassa
bhedā <pb ed="P" n="1.335" set="M"/>parammaraṇā apāyaṁ duggatiṁ vinipātaṁ nirayaṁ upapajjanti.
<p n="561"/>Atha kho pāpima kakusandho bhagavā arahaṁ sammāsambuddho
<pb n="1.605"/>
Bhikkhū āmantesi anvāvisiṭṭhā kho bhikkhave brāhmaṇagahapatikā
dūsinā mārena etha tumhe bhikkhū sīlavante kalyāṇadhamme
akkosatha paribhāsatha vihesetha appevanāma tumhehi akkosiyamānānaṁ
paribhāsiyamānānaṁ rosiyamānānaṁ vihesiyamānānaṁ siyā cittassa
aññathattaṁ yathā naṁ dūsī māro labhetha otāranti etha
tumhe bhikkhave mettāsahagatena cetasā ekaṁ disaṁ pharitvā viharatha
tathā dutiyaṁ tathā tatiyaṁ tathā catutthaṁ iti uddhamadho tiriyaṁ
sabbadhi sabbattatāya sabbāvantaṁ lokaṁ mettāsahagatena cetasā
vipulena mahaggatena appamāṇena averena abyāpajjhena pharitvā
viharatha. Karuṇāsahagatena cetasā ... Muditāsahagatena cetasā ...
Upekkhāsahagatena cetasā ekaṁ disaṁ pharitvā viharatha tathā dutiyaṁ
tathā tatiyaṁ tathā catutthaṁ iti uddhamadho tiriyaṁ sabbadhi sabbattatāya
sabbāvantaṁ lokaṁ upekkhāsahagatena cetasā vipulena mahaggatena
appamāṇena averena abyāpajjhena pharitvā viharathāti. Atha
kho te pāpima bhikkhū kakusandhena bhagavatā arahatā sammāsambuddhena
evaṁ ovadiyamānā evaṁ anusāsiyamānā araññagatāpi rukkhamūlagatāpi
suññāgāragatāpi mettāsahagatena cetasā ekaṁ disaṁ pharitvā vihariṁsu
tathā dutiyaṁ tathā tatiyaṁ tathā catutthaṁ iti uddhamadho tiriyaṁ
sabbadhi sabbattatāya sabbāvantaṁ lokaṁ mettāsahagatena cetasā
vipulena mahaggatena appamāṇena averena abyāpajjhena pharitvā
<pb n="1.606"/>
Vihariṁsu. Karuṇāsahagatena cetasā ... Muditāsahagatena cetasā ...
Upekkhāsahagatena cetasā ekaṁ disaṁ pharitvā vihariṁsu tathā dutiyaṁ
tathā tatiyaṁ tathā catutthaṁ iti uddhamadho tiriyaṁ sabbadhi sabbattatāya
sabbāvantaṁ lokaṁ upekkhāsahagatena cetasā vipulena mahaggatena
appamāṇena averena abyāpajjhena pharitvā vihariṁsu.
<p n="562"/>Atha kho pāpima dūsissa mārassa etadahosi evampi
kho ahaṁ karonto imesaṁ bhikkhūnaṁ sīlavantānaṁ kalyāṇadhammānaṁ
neva jānāmi āgatiṁ vā gatiṁ vā yannūnāhaṁ brāhmaṇagahapatike
anvāviseyyaṁ etha <pb ed="P" n="1.336" set="M"/>tumhe bhikkhū sīlavante kalyāṇadhamme sakkarotha
garukarotha mānetha pūjetha appevanāma tumhehi sakkariyamānānaṁ
garukariyamānānaṁ māniyamānānaṁ pūjiyamānānaṁ siyā cittassa aññathattaṁ
yathā naṁ dūsī māro labhetha otāranti. Atha kho te pāpima dūsī māro
brāhmaṇagahapatike anvāvisi etha tumhe bhikkhū sīlavante kalyāṇadhamme
sakkarotha garukarotha mānetha pūjetha appevanāma tumhehi
sakkariyamānānaṁ garukariyamānānaṁ māniyamānānaṁ pūjiyamānānaṁ siyā
cittassa aññathattaṁ yathā naṁ dūsī māro labhetha otāranti.
Atha kho te pāpima brāhmaṇagahapatikā anvāvisiṭṭhā dūsinā
mārena bhikkhū sīlavante kalyāṇadhamme sakkaronti garukaronti mānenti
pūjenti. Ye kho pana pāpima tena samayena manussā kālaṁ karonti
yebhuyyena kāyassa bhedā parammaraṇā sugatiṁ saggaṁ lokaṁ upapajjanti.
<pb n="1.607"/>
<p n="563"/>Atha kho pāpima kakusandho bhagavā arahaṁ sammāsambuddho
bhikkhū āmantesi anvāvisiṭṭhā kho bhikkhave brāhmaṇagahapatikā
dūsinā mārena etha tumhe bhikkhū sīlavante kalyāṇadhamme
sakkarotha garukarotha mānetha pūjetha appevanāma tumhehi
sakkariyamānānaṁ garukariyamānānaṁ māniyamānānaṁ pūjiyamānānaṁ siyā cittassa
aññathattaṁ yathā naṁ dūsī māro labhetha otāranti. Etha tumhe
bhikkhave asubhānupassī kāye viharatha āhāre paṭikkūlasaññino sabbaloke
anabhiratasaññino <note n="1">Ma. anabhiratisaññino.</note> sabbasaṅkhāresu aniccānupassinoti. Atha
kho te pāpima bhikkhū kakusandhena bhagavatā arahatā sammāsambuddhena
evaṁ ovadiyamānā evaṁ anusāsiyamānā araññagatāpi rukkhamūlagatāpi
suññāgāragatāpi asubhānupassī kāye vihariṁsu āhāre paṭikkūlasaññino
sabbaloke anabhiratasaññino <note n="2">Ma. anabhiratisaññino.</note> sabbasaṅkhāresu
aniccānupassino.
<p n="564"/>Atha kho pāpima kakusandho bhagavā arahaṁ sammāsambuddho
pubbaṇhasamayaṁ nivāsetvā pattacīvaramādāya āyasmatā vidhurena
pacchāsamaṇena gāmaṁ piṇḍāya pāvisi. Atha kho pāpima dūsī
māro aññataraṁ kumārakaṁ anvāvisitvā sakkharaṁ gahetvā āyasmato
vidhurassa sīse pahāramadāsi sīsaṁ vobhindi. Atha kho pāpima
āyasmā vidhuro bhinnena sīsena lohitena gaḷantena kakusandhaṁyeva
bhagavantaṁ arahantaṁ sammāsambuddhaṁ piṭṭhito piṭṭhīto anubandhi. Atha
<pb n="1.608"/>
Kho pāpima kakusandho bhagavā arahaṁ sammāsambuddho nāgāpalokitaṁ
apalokesi na vāyaṁ dūsī māro mattamaññāsīti. Sahāpalokanāya
ca pana pāpima dūsī māro tamhā ca ṭhānā cavi mahānirayañca
upapajji.
<p n="565"/>Tassa kho pana pāpima mahānirayassa tayo nāmadheyyā
honti chaphassāyataniko itipi saṅkusamāhato itipi paccattavedanīyo
itipi. Atha kho maṁ pāpima nirayapālā upasaṅkamitvā
etadavocuṁ yadā kho te mārisa saṅkunā saṅku hadaye
samāgaccheyya atha naṁ tvaṁ jāneyyāsi vassasahassaṁ me niraye
paccamānassāti. So kho ahaṁ pāpima bahūni vassāni bahūni vassasatāni
bahūni vassasahassāni tasmiṁ mahāniraye apacciṁ dasasahassāni
tasseva mahānirayassa ussade apacciṁ vuṭṭhānavedanaṁ <note n="1">Ma. Yu. vuṭṭhānimaṁ nāma vedanaṁ.</note> vediyamāno.
Tassa mayhaṁ pāpima evarūpo kāyo hoti seyyathāpi manussassa
evarūpaṁ sīsaṁ hoti seyyathāpi macchassa.
<p n="566"/>Kīdiso nirayo āsi yattha dūsī apaccatha
vidhuraṁ sāvakamāsajja kakusandhañca brāhmaṇaṁ
sataṁ āsi ayosaṅku sabbe paccattavedanā
īdiso nirayo āsi yattha dūsī apaccatha
vidhuraṁ sāvakamāsajja kakusandhañca brāhmaṇaṁ
yo etamabhijānāti bhikkhu buddhassa sāvako
<pb n="1.609"/>
Tādisaṁ bhikkhumāsajja kaṇhadukkhaṁ nigacchasi
majjhe sarassa tiṭṭhanti vimānā kappaṭṭhāyino
veḷuriyavaṇṇā rucirā accimanto pabhassarā
accharā tattha naccanti puthū nānattavaṇṇiyo
yo etamabhijānāti bhikkhu buddhassa sāvako
tādisaṁ bhikkhumāsajja kaṇhadukkhaṁ nigacchasi
yo ve buddhena cudito <note n="1">Ma. codito.</note> bhikkhusaṅghassa pekkhato
migāramātu pāsādaṁ pādaṅguṭṭhena kampayi
yo etamabhijānāti bhikkhu buddhassa sāvako
tādisaṁ bhikkhumāsajja kaṇhadukkhaṁ nigacchasi
yo vejayantapāsādaṁ pādaṅguṭṭhena kampayi
iddhibalena patthaddho saṁvejesi ca devatā
yo etamabhijānāti bhikkhu buddhassa sāvako
tādisaṁ bhikkhumāsajja kaṇhadukkhaṁ nigacchasi
yo vejayantapāsāde sakkaṁ so paripucchati
api āvuso <note n="2">Ma. api vāsava ....</note> jānāsi taṇhakkhayavimuttiyo
tassa sakko viyākāsi pañhaṁ puṭṭho yathākathaṁ
yo etamabhijānāti bhikkhu buddhassa sāvako
tādisaṁ bhikkhumāsajja kaṇhadukkhaṁ nigacchasi
yo brahmānaṁ <note n="3">Ma. brahmaṁ.</note> paripucchati sudhammāyaṁ abhitosabhaṁ
<pb n="1.610"/>
Ajjāpi te āvuso diṭṭhi yā te diṭṭhi pure ahu
passasi vītivattantaṁ brahmaloke pabhassaraṁ
tassa brahmā viyākāsi anupubbaṁ yathākathaṁ
na me mārisa sā diṭṭhi yā me diṭṭhi pure ahu
passāmi vītivattantaṁ brahmaloke pabhassaraṁ
sohaṁ ajja kathaṁ vajjaṁ ahaṁ niccomhi sassato
yo etamabhijānāti bhikkhu buddhassa sāvako
tādisaṁ bhikkhumāsajja kaṇhadukkhaṁ nigacchasi
yo mahāneruno <note n="1">Ma. mahāmeruno.</note> kūṭaṁ vimokkhena aphassayi
vanaṁ pubbavidehānaṁ ye ca bhūmisayā narā
yo etamabhijānāti bhikkhu buddhassa sāvako
tādisaṁ bhikkhumāsajja kaṇhadukkhaṁ nigacchasi
na ve aggi cetayati ahaṁ bālaṁ ḍahāmiti
bālo ca jalitaṁ aggiṁ āsajjana <note n="2">Po. Ma. āsajja naṁ.</note> sa ḍayhati
evameva tuvaṁ māra āsajjana tathāgataṁ
sayaṁ ḍahissasi attānaṁ bālo aggiṁva samphusaṁ
apuññaṁ pasavi māro āsajjana tathāgataṁ
kinnu maññasi pāpima na me pāpaṁ vipaccati
karoto cīyati pāpaṁ cirarattāya kandati <note n="3">Po. Ma. Yu. antaka.</note>
māra nibbinda buddhamhā āsammākāsi bhikkhusu
<pb n="1.611"/>
Iti māraṁ atajjesi <note n="1">Sī. Yu. aghaṭṭesi.</note> bhikkhu bhesakaḷāvane
tato so dummano yakkho tatthevantaradhāyathāti.
Māratajjanīyasuttaṁ niṭṭhitaṁ dasamaṁ.
Cūḷayamakavaggo pañcamo.
Tassudānaṁ
sāleyyaverañjavedalla <note n="2">Ma. sāleyyaverañjaduve ca tuṭṭhi   cūḷamahādhammasamādānañca   vīmaṁsakā kosambi ca   brahmano dūsī ca māro dasamo ca vaggo   sāleyyavaggo niṭṭhito pañcamo   idaṁ vaggānamuddānaṁ   mūlapariyāyo ceva sīhanādo ca uttamo   kakaco ceva gosiṅgo sāleyyo ca ime pañca   mūlapaṇṇāsakaṁ samattaṁ.</note> cūḷamahādhammasamādānaṁ
vīmaṁsakā ca brahmā dūsī ca māro pañcamo varavaggo
mūlapaṇṇāsakaṁ niṭṭhitaṁ.
</xml>