<xml src="m57.xml">
<pgroup id="m57"/>
<readunit id="m57">7. kukkuravatikasuttaṃ</readunit>
<pb n="2.79"/>
Kukkurovādasuttaṁ
<p n="84"/>Evamme sutaṁ ekaṁ samayaṁ bhagavā koliyesu viharati
haliddavasanaṁ nāma koliyānaṁ nigamo. Atha kho puṇṇo ca
koliyaputto govattiko acelo ca seniyo kukkuravattiko yena
bhagavā tenupasaṅkamiṁsu upasaṅkamitvā puṇṇo koliyaputto
govattiko bhagavantaṁ abhivādetvā ekamantaṁ nisīdi. Acelo pana
seniyo kukkuravattiko bhagavatā saddhiṁ sammodi sammodanīyaṁ kathaṁ
sārāṇīyaṁ vītisāretvā kukkurova palikuṇṭhitvā <note n="1">Sī. Yu. palikujjitvā.</note> ekamantaṁ nisīdi.
Ekamanataṁ nisinno kho puṇṇo koliyaputto govattiko bhagavantaṁ
etadavoca ayaṁ bhante acelo seniyo kukkuravattiko dukkarakārako
chamāyaṁ <note n="2">Ma. chamānikkhittaṁ.</note> nikkhittaṁ bhojanaṁ <note n="3">Yu. ayaṁ pāṭho natthi.</note> bhuñjati tassa taṁ kukkuravattaṁ dīgharattaṁ
samattaṁ samādinnaṁ tassa kā gati ko abhisamparāyoti. Alaṁ
puṇṇa tiṭṭhatetaṁ mā maṁ etaṁ pucchīti. Dutiyampikho puṇṇo
koliyaputto govattiko bhagavantaṁ etadavoca ayaṁ bhante acelo
seniyo kukkuravattiko dukkarakārako chamāyaṁ nikkhittaṁ bhojanaṁ bhuñjati
tassa taṁ kukkuravattaṁ dīgharattaṁ samattaṁ samādinnaṁ tassa kā gati ko
abhisamparāyoti. Alaṁ puṇṇa tiṭṭhatetaṁ mā maṁ etaṁ pucchīti
tatiyampi kho puṇṇo koliyaputto govattiko bhagavantaṁ etadavoca
<pb n="2.80"/>
Ayaṁ bhante acelo seniyo kukkuravattiko dukkarakārako chamāyaṁ
nikkhittaṁ bhojanaṁ bhuñjati tassa taṁ kukkuravattaṁ dīgharattaṁ samattaṁ
samādinnaṁ tassa kā gati ko abhisamparāyoti.
<p n="85"/>Addhā kho te ahaṁ puṇṇa na labhāmi alaṁ puṇṇa
tiṭṭhatetaṁ mā maṁ etaṁ pucchīti apica te ahaṁ byākarissāmi
idha puṇṇa ekacco kukkuravattaṁ bhāveti paripuṇṇaṁ abbokiṇṇaṁ
kukkurasīlaṁ bhāveti paripuṇṇaṁ abbokiṇṇaṁ kukkuracittaṁ
bhāveti paripuṇṇaṁ <pb ed="P" n="1.388" set="M"/>abbokiṇṇaṁ kukkurākappaṁ bhāveti paripuṇṇaṁ
abbokiṇṇaṁ so kukkuravattaṁ bhāvetvā paripuṇṇaṁ abbokiṇṇaṁ
kukkurasīlaṁ bhāvetvā paripuṇṇaṁ abbokiṇṇaṁ kukkuracittaṁ bhāvetvā
paripuṇṇaṁ abbokiṇṇaṁ kukkurākappaṁ bhāvetvā paripuṇṇaṁ abbokiṇṇaṁ
kāyassa bhedā parammaraṇā kukkurānaṁ sahabyataṁ upapajjati
sace kho panassa evaṁ diṭṭhi hoti imināhaṁ sīlena vā vattena
vā tapena vā brahmacariyena vā devo vā bhavissāmi devaññataro
vāti sāssa <note n="1">Ma. sāyaṁ.</note> hoti micchādiṭṭhi micchādiṭṭhissa kho ahaṁ puṇṇa
dvinnaṁ gatīnaṁ aññataraṁ gatiṁ vadāmi nirayaṁ vā tiracchānayoniṁ vā
iti kho puṇṇa sampajjamānaṁ kukkuravattaṁ kukkurānaṁ sahabyataṁ
upaneti vipajjamānaṁ nirayanti. Evaṁ vutte acelo seniyo
kukkuravattiko parodi assūni pavattesi.
<p n="86"/>Atha kho bhagavā puṇṇaṁ koliyaputtaṁ govattikaṁ etadavoca
<pb n="2.81"/>
Etaṁ kho te ahaṁ puṇṇa nālatthaṁ alaṁ puṇṇa tiṭṭhatetaṁ
mā maṁ etaṁ pucchīti <note n="1">Ma. pucchāti.</note>. Nāhaṁ bhante etaṁ rodāmi yaṁ maṁ
bhagavā evamāha apica me idaṁ bhante kukkuravattaṁ dīgharattaṁ
samattaṁ samādinnaṁ ayaṁ bhante puṇṇo koliyaputto govattiko
tassa taṁ govattaṁ dīgharattaṁ samattaṁ samādinnaṁ tassa kā gati
ko abhisamparāyoti. Alaṁ seniya tiṭṭhatetaṁ mā maṁ etaṁ pucchīti.
Dutiyampi kho acelo seniyo .pe. Tatiyampi kho acelo seniyo
kukkuravattiko bhagavantaṁ etadavoca ayaṁ bhante puṇṇo koliyaputto
govattiko tassa taṁ govattaṁ dīgharattaṁ samattaṁ samādinnaṁ
tassa kā gati ko abhisamparāyoti. Addhā kho te ahaṁ seniya
na labhāmi alaṁ seniya tiṭṭhatetaṁ mā maṁ etaṁ pucchīti apica
te ahaṁ byākarissāmi idha seniya ekacco govattaṁ bhāveti
paripuṇṇaṁ abbokiṇṇaṁ gosīlaṁ bhāveti paripuṇṇaṁ abbokiṇṇaṁ
gocittaṁ bhāveti paripuṇṇaṁ abbokiṇṇaṁ gavākappaṁ bhāveti
paripuṇṇaṁ abbokiṇṇaṁ so govattaṁ bhāvetvā paripuṇṇaṁ
abbokiṇṇaṁ gosīlaṁ bhāvetvā paripuṇṇaṁ abbokiṇṇaṁ gocittaṁ
bhāvetvā paripuṇṇaṁ abbokiṇṇaṁ gavākappaṁ bhāvetvā paripuṇṇaṁ
abbokiṇṇaṁ kāyassa bhedā parammaraṇā gunnaṁ sahabyataṁ upapajjati
sace <pb ed="P" n="1.389" set="M"/>kho panassa evaṁ diṭṭhi hoti imināhaṁ sīlena vā vattena
vā tapena vā brahmacariyena vā devo vā bhavissāmi devaññataro
<pb n="2.82"/>
Vāti sāssa hoti micchādiṭṭhi micchādiṭṭhissa kho ahaṁ seniya
dvinnaṁ gatīnaṁ aññataraṁ gatiṁ vadāmi nirayaṁ vā tiracchānayoniṁ
vā iti kho seniya sampajjamānaṁ govattaṁ gunnaṁ sahabyataṁ
upaneti vipajjamānaṁ nirayanti. Evaṁ vutte puṇṇo koliyaputto
govattiko parodi assūni pavattesi.
<p n="87"/>Atha kho bhagavā acelaṁ seniyaṁ kukkuravattikaṁ etadavoca
etaṁ kho te ahaṁ seniya nālatthaṁ alaṁ seniya tiṭṭhatetaṁ mā
maṁ etaṁ pucchīti. Nāhaṁ bhante etaṁ rodāmi yaṁ maṁ bhagavā
evamāha apica me idaṁ bhante govattaṁ dīgharattaṁ samattaṁ
samādinnaṁ evaṁ pasanno ahaṁ bhante bhagavati pahoti bhagavā
tathā dhammaṁ desetuṁ yathā ahañcevimaṁ govattaṁ pajaheyyaṁ ayañca
acelo seniyo kukkuravattiko taṁ kukkuravattaṁ pajaheyyāti. Tenahi
puṇṇa suṇāhi sādhukaṁ manasikarohi bhāsissāmīti. Evaṁ bhanteti
kho puṇṇo koliyaputto govattiko bhagavato paccassosi.
<p n="88"/>Bhagavā etadavoca cattārīmāni puṇṇa kammāni mayā
sayaṁ abhiññā sacchikatvā paveditāni katamāni cattāri atthi
puṇṇa kammaṁ kaṇhaṁ kaṇhavipākaṁ atthi puṇṇa kammaṁ sukkaṁ sukkavipākaṁ
atthi puṇṇa kammaṁ kaṇhasukkaṁ kaṇhasukkavipākaṁ atthi
puṇṇa kammaṁ akaṇhaṁ asukkaṁ akaṇha asukkavipākaṁ <note n="1">Sī. Yu. etthanutare kammanti pāṭho dissati.</note> kammakkhayāya
<pb n="2.83"/>
Saṁvattatīti <note n="1">Ma. Yu. itisaddo natthi.</note>. Katamañca puṇṇa kammaṁ kaṇhaṁ kaṇhavipākaṁ idha
puṇṇa ekacco sabyāpajjhaṁ kāyasaṅkhāraṁ abhisaṅkharoti sabyāpajjhaṁ
vacīsaṅkhāraṁ abhisaṅkharoti sabyāpajjhaṁ manosaṅkhāraṁ abhisaṅkharoti
so sabyāpajjhaṁ kāyasaṅkhāraṁ abhisaṅkharitvā sabyāpajjhaṁ vacīsaṅkhāraṁ
abhisaṅkharitvā sabyāpajjhaṁ manosaṅkhāraṁ abhisaṅkharitvā sabyāpajjhaṁ
lokaṁ upapajjati tamenaṁ sabyāpajjhaṁ lokaṁ upapannaṁ samānaṁ
sabyāpajjhā phassā phusanti so sabyāpajjhehi phassehi phuṭṭho
samāno sabyāpajjhaṁ vedanaṁ vedeti ekantadukkhaṁ seyyathāpi
sattā <pb ed="P" n="1.390" set="M"/>nerayikāti <note n="1">Ma. Yu. itisaddo natthi.</note> iti kho puṇṇa bhūtā bhūtassa upapatti
hoti yaṁ karoti tena upapajjati upapannametaṁ phassā phusanti
evampāhaṁ puṇṇa kammadāyādā sattāti vadāmi idaṁ vuccati
puṇṇa kammaṁ kaṇhaṁ kaṇhavipākaṁ. Katamañca puṇṇa kammaṁ
sukkaṁ sukkavipākaṁ idha puṇṇa ekacco abyāpajjhaṁ kāyasaṅkhāraṁ
abhisaṅkharoti abyāpajjhaṁ vacīsaṅkhāraṁ abhisaṅkharoti abyāpajjhaṁ
manosaṅkhāraṁ abhisaṅkharoti so abyāpajjhaṁ kāyasaṅkhāraṁ
abhisaṅkharitvā abyāpajjhaṁ vacīsaṅkhāraṁ abhisaṅkharitvā abyāpajjhaṁ
manosaṅkhāraṁ abhisaṅkharitvā abyāpajjhaṁ lokaṁ upapajjati tamenaṁ
abyāpajjhaṁ lokaṁ upapannaṁ samānaṁ abyāpajjhā phassā phusanti
so abyāpajjhehi phassehi phuṭṭho samāno abyāpajjhaṁ vedanaṁ
vedeti ekantasukhaṁ seyyathāpi devā subhakiṇhā iti kho
<pb n="2.84"/>
Puṇṇa bhūtā bhūtassa upapatti hoti yaṁ karoti tena upapajjati
upapannametaṁ phassā phusanti evampāhaṁ puṇṇa kammadāyādā
sattāti vadāmi idaṁ vuccati <note n="1">Ma. Yu. puṇṇa.</note> kammaṁ sukkaṁ sukkavipākaṁ.
Katamañca puṇṇa kammaṁ kaṇha sukkaṁ kaṇha sukkavipākaṁ idha puṇṇa
ekacco sabyāpajjhampi abyāpajjhampi kāyasaṅkhāraṁ abhisaṅkharoti
sabyāpajjhampi abyāpajjhampi vacīsaṅkhāraṁ abhisaṅkharoti sabyāpajjhampi
abyāpajjhampi manosaṅkhāraṁ abhisaṅkharoti so sabyāpajjhampi
abyāpajjhampi kāyasaṅkhāraṁ abhisaṅkharitvā sabyāpajjhampi
abyāpajjhampi vacīsaṅkhāraṁ abhisaṅkharitvā sabyāpajjhampi abyāpajjhampi
manosaṅkhāraṁ abhisaṅkharitvā sabyāpajjhampi abyāpajjhampi
lokaṁ upapajjati tamenaṁ sabyāpajjhampi abyāpajjhampi lokaṁ
upapannaṁ samānaṁ sabyāpajjhāpi abyāpajjhāpi phassā phusanti
so sabyāpajjhehipi abyāpajjhehipi phassehi phuṭṭho samāno
sabyāpajjhampi abyāpajjhampi vedanaṁ vedeti vokiṇṇaṁ sukhadukkhaṁ
seyyathāpi manussā ekacce ca devā ekacce ca vinipātikā
iti kho puṇṇa bhūtā bhūtassa upapatti hoti yaṁ karoti tena
upapajjati upapannametaṁ <note n="2">Ma. uppannametaṁ. Yu. upapannamenaṁ.</note> phassā phusanti evampāhaṁ puṇṇa kammadāyādā
sattāti vadāmi idaṁ vuccati puṇṇa kammaṁ kaṇhasukkaṁ
kaṇhasukkavipākaṁ. Katamañca <pb ed="P" n="1.391" set="M"/>puṇṇa kammaṁ akaṇhaṁ
asukkaṁ akaṇhāsukkavipākaṁ <note n="3">Sī. Yu. kammaṁ.</note> kammakkhayāya saṁvattati tatra puṇṇa
<pb n="2.85"/>
Yamidaṁ kammaṁ kaṇhaṁ kaṇhavipākaṁ tassa pahānāya yā cetanā
yamidaṁ kammaṁ sukkaṁ sukkavipākaṁ tassa pahānāya yā cetanā
yamidaṁ kammaṁ kaṇhasukkaṁ kaṇhasukkavipākaṁ tassa pahānāya yā
cetanā idaṁ vuccati puṇṇa kammaṁ akaṇhaṁ asukkaṁ akaṇhāsukkavipākaṁ
kammakkhayāya saṁvattati <note n="1">Ma. saṁvattatīti.</note>. Imāni kho puṇṇa cattāri
kammāni mayā sayaṁ abhiññā sacchikatvā paveditānīti.
<p n="89"/>Evaṁ vutte puṇṇo koliyaputto govattiko bhagavantaṁ
etadavoca abhikkantaṁ bhante abhikkantaṁ bhante seyyathāpi bhante
nikkujjitaṁ vā ukkujjeyya paṭicchannaṁ vā vivareyya mūḷhassa vā
maggaṁ ācikkheyya andhakāre vā telapajjotaṁ dhāreyya cakkhumanto
rūpāni dakkhantīti evameva bhotā gotamena anekapariyāyena
dhammo pakāsito esāhaṁ bhante bhagavantaṁ saraṇaṁ gacchāmi dhammañca
bhikkhusaṅghañca upāsakaṁ maṁ bhagavā dhāretu ajjatagge pāṇupetaṁ
saraṇaṅgatanti. Acelo <note n="2">Ma. Yu. acelo pana.</note> seniyo kukkuravattiko bhagavantaṁ etadavoca
abhikkantaṁ bhante abhikkantaṁ bhante seyyathāpi bhante nikkujjitaṁ vā
ukkujjeyya paṭicchannaṁ vā vivareyya mūḷhassa vā maggaṁ ācikkheyya
andhakāre vā telapajjotaṁ dhāreyya cakkhumanto rūpāni dakkhantīti
evameva bhotā gotamena <note n="3">Yu. evamevaṁ bhagavatā.</note> anekapariyāyena dhammo pakāsito esāhaṁ
bhante bhagavantaṁ saraṇaṁ gacchāmi dhammañca bhikkhusaṅghañca labheyyāhaṁ
bhante bhagavato santike pabbajjaṁ labheyyaṁ upasampadanti. Yo kho
<pb n="2.86"/>
Seniya aññatitthiyapubbo imasmiṁ dhammavinaye ākaṅkhati pabbajjaṁ
ākaṅkhati upasampadaṁ so cattāro māse parivasati catunnaṁ
māsānaṁ accayena āraddhacittā bhikkhū pabbājenti upasampādenti
bhikkhubhāvāya apica mettha puggalavemattatā viditāti.
<p n="90"/>Sace kho <note n="1">Ma. Yu. khoti natthi.</note> bhante aññatitthiyapubbā imasmiṁ dhammavinaye
ākaṅkhantā pabbajjaṁ ākaṅkhantā upasampadaṁ <note n="2">Ma. te.</note> cattāro māse
parivasanti catunnaṁ māsānaṁ accayena āraddhacittā bhikkhū pabbājenti
upasampādenti bhikkhubhāvāya ahaṁ cattāri vassāni parivasissāmi
catunnaṁ <note n="3">Yu. maṁ.</note> vassānaṁ accayena āraddhacittā bhikkhū pabbājenti <note n="4">Ma. Yu. ..ṭu. </note>
upasampādenti <note n="5">Ma. Yu. ..ṭu. </note> bhikkhubhāvāyāti. Alattha kho acelo
seniyo kukkuravattiko bhagavato santike pabbajjaṁ alattha upasampadaṁ.
Acirūpasampanno kho panāyasmā seniyo eko vūpakaṭṭho
appamatto <pb ed="P" n="1.392" set="M"/>ātāpī pahitatto viharanto nacirasseva yassatthāya
kulaputtā sammadeva agārasmā anagāriyaṁ pabbajanti tadanuttaraṁ
brahmacariyapariyosānaṁ diṭṭheva dhamme sayaṁ abhiññā sacchikatvā
upasampajja vihāsi khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti abbhaññāsi. Aññataro ca <note n="6">Yu. casaddo natthi.</note> kho panāyasmā
seniyo arahataṁ ahosīti.
Kukkurovādasuttaṁ niṭṭhitaṁ sattamaṁ.
</xml>