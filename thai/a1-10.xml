<xml src="a1-10.xml">
<readunit id="a1-10">10. dutiyapamādādivaggo</readunit>
<p n="99"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi yaṁ evaṁ mahato anatthāya saṁvattati yathayidaṁ bhikkhave
pamādo pamādo bhikkhave mahato anatthāya saṁvattatīti.
<p n="100"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi yaṁ evaṁ mahato atthāya saṁvattati yathayidaṁ bhikkhave
appamādo <pb ed="P" n="1.17" set="A"/>appamādo bhikkhave mahato atthāya saṁvattatīti.
<p n="101"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi yaṁ evaṁ mahato anatthāya saṁvattati yathayidaṁ bhikkhave
kosajjaṁ kosajjaṁ bhikkhave mahato anatthāya saṁvattatīti.
<p n="102"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi yaṁ evaṁ mahato atthāya saṁvattati yathayidaṁ bhikkhave
viriyārambho viriyārambho bhikkhave mahato atthāya saṁvattatīti.
<p n="103"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi .pe. Mahicchatā bhikkhave mahato anatthāya saṁvattatīti.
<p n="104"/>Ajjhattikaṁ bhikkhave aṅganti karitvā nāññaṁ ekaṅgaṁpi
<pb n="1.22"/>
Samanupassāmi .pe. Appicchatā bhikkhave mahato atthāya saṁvattatīti.
<p n="105"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi .pe. Asantuṭṭhitā bhikkhave mahato anatthāya saṁvattatīti.
<p n="106"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi .pe. Santuṭṭhitā bhikkhave mahato atthāya saṁvattatīti.
<p n="107"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi .pe. Ayoniso manasikāro bhikkhave mahato anatthāya
saṁvattatīti.
<p n="108"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi .pe. Yoniso manasikāro bhikkhave mahato atthāya saṁvattatīti.
<p n="109"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi .pe. Asampajaññaṁ bhikkhave mahato anatthāya saṁvattatīti.
<p n="110"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi .pe. Sampajaññaṁ bhikkhave mahato atthāya saṁvattatīti.
<p n="111"/>Bāhiraṁ bhikkhave aṅganti karitvā nāññaṁ ekaṅgaṁpi
samanupassāmi yaṁ evaṁ mahato anatthāya saṁvattati yathayidaṁ bhikkhave
pāpamittatā pāpamittatā bhikkhave mahato anatthāya saṁvattatīti.
<p n="112"/>Bāhiraṁ bhikkhave aṅganti karitvā nāññaṁ ekaṅgaṁpi
samanupassāmi yaṁ evaṁ mahato atthāya saṁvattati yathayidaṁ bhikkhave
kalyāṇamittatā kalyāṇamittatā bhikkhave mahato atthāya saṁvattatīti.
<pb n="1.23"/>
<p n="113"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi yaṁ evaṁ mahato anatthāya saṁvattati yathayidaṁ bhikkhave
anuyogo akusalānaṁ dhammānaṁ ananuyogo kusalānaṁ dhammānaṁ anuyogo
bhikkhave akusalānaṁ dhammānaṁ ananuyogo kusalānaṁ dhammānaṁ mahato
anatthāya saṁvattatīti.
<p n="114"/>Ajjhattikaṁ bhikkhave aṅganti karitvā nāññaṁ ekaṅgaṁpi
samanupassāmi yaṁ evaṁ mahato atthāya saṁvattati yathayidaṁ bhikkhave anuyogo
kusalānaṁ dhammānaṁ ananuyogo akusalānaṁ dhammānaṁ anuyogo bhikkhave kusalānaṁ
dhammānaṁ ananuyogo akusalānaṁ dhammānaṁ mahato atthāya saṁvattatīti.
<p n="115"/>Nāhaṁ bhikkhave aññaṁ ekadhammaṁpi samanupassāmi yo evaṁ
saddhammassa sammosāya antaradhānāya saṁvattati yathayidaṁ bhikkhave pamādo
pamādo bhikkhave saddhammassa sammosāya antaradhānāya saṁvattatīti.
<p n="116"/>Nāhaṁ bhikkhave aññaṁ ekadhammaṁpi samanupassāmi yo
evaṁ saddhammassa ṭhitiyā asammosāya anantaradhānāya saṁvattati yathayidaṁ
bhikkhave appamādo <pb ed="P" n="1.18" set="A"/>appamādo bhikkhave saddhammassa ṭhitiyā asammosāya
anantaradhānāya saṁvattatīti.
<p n="117"/>Nāhaṁ bhikkhave aññaṁ ekadhammaṁpi samanupassāmi yo evaṁ
saddhammassa sammosāya antaradhānāya saṁvattati yathayidaṁ bhikkhave kosajjaṁ
kosajjaṁ bhikkhave saddhammassa sammosāya antaradhānāya saṁvattatīti.
<p n="118"/>Nāhaṁ bhikkhave aññaṁ ekadhammaṁpi samanupassāmi yo
<pb n="1.24"/>
Evaṁ saddhammassa ṭhitiyā asammosāya anantaradhānāya saṁvattati yathayidaṁ
bhikkhave viriyārambho viriyārambho bhikkhave saddhammassa ṭhitiyā
asammosāya anantaradhānāya saṁvattatīti.
<p n="119"/>Nāhaṁ bhikkhave aññaṁ ekadhammaṁpi samanupassāmi .pe.
Mahicchatā bhikkhave saddhammassa sammosāya antaradhānāya saṁvattatīti.
<p n="120"/>Nāhaṁ bhikkhave aññaṁ ekadhammaṁpi samanupassāmi .pe.
Appicchatā bhikkhave saddhammassa ṭhitiyā asammosāya anantaradhānāya
saṁvattatīti.
<p n="121"/>Nāhaṁ bhikkhave aññaṁ ekadhammaṁpi samanupassāmi .pe.
Asantuṭṭhitā bhikkhave saddhammassa sammosāya antaradhānāya saṁvattatīti.
<p n="122"/>Nāhaṁ bhikkhave aññaṁ ekadhammaṁpi samanupassāmi .pe. Santuṭṭhitā
bhikkhave saddhammassa ṭhitiyā asammosāya anantaradhānāya saṁvattatīti.
<p n="123"/>Nāhaṁ bhikkhave aññaṁ ekadhammaṁpi samanupassāmi .pe. Ayoniso
manasikāro bhikkhave saddhammassa sammosāya antaradhānāya saṁvattatīti.
<p n="124"/>Nāhaṁ bhikkhave aññaṁ ekadhammaṁpi samanupassāmi .pe.
Yoniso manasikāro bhikkhave saddhammassa ṭhitiyā asammosāya anantaradhānāya
saṁvattatīti.
<p n="125"/>Nāhaṁ bhikkhave aññaṁ ekadhammaṁpi samanupassāmi .pe.
Asampajaññaṁ bhikkhave saddhammassa sammosāya antaradhānāya saṁvattatīti.
<p n="126"/>Nāhaṁ bhikkhave aññaṁ ekadhammaṁpi samanupassāmi .pe.
<pb n="1.25"/>
Sampajaññaṁ bhikkhave saddhammassa ṭhitiyā asammosāya anantaradhānāya saṁvattatīti.
<p n="127"/>Nāhaṁ bhikkhave aññaṁ ekadhammaṁpi samanupassāmi .pe.
Pāpamittatā bhikkhave saddhammassa sammosāya antaradhānāya saṁvattatīti.
<p n="128"/>Nāhaṁ bhikkhave aññaṁ ekadhammaṁpi samanupassāmi .pe.
Kalyāṇamittatā bhikkhave saddhammassa ṭhitiyā asammosāya anantaradhānāya
saṁvattatīti.
<p n="129"/>Nāhaṁ bhikkhave aññaṁ ekadhammaṁpi samanupassāmi .pe.
Anuyogo bhikkhave akusalānaṁ dhammānaṁ ananuyogo kusalānaṁ dhammānaṁ
saddhammassa sammosāya antaradhānāya saṁvattatīti.
<p n="130"/>Nāhaṁ bhikkhave aññaṁ ekadhammaṁpi samanupassāmi yo
evaṁ saddhammassa ṭhitiyā asammosāya anantaradhānāya saṁvattati yathayidaṁ
bhikkhave anuyogo kusalānaṁ dhammānaṁ ananuyogo akusalānaṁ dhammānaṁ
anuyogo bhikkhave kusalānaṁ dhammānaṁ ananuyogo akusalānaṁ dhammānaṁ
saddhammassa ṭhitiyā asammosāya anantaradhānāya saṁvattatīti. <note n="1">Ma. bāttiṁsatimaṁ catukkoṭṭhikaṁ niṭṭhitaṁ. Yu. catukkoṭṭhikaṁ niṭṭhitaṁ. </note>
Vaggo dasamo.
</xml>