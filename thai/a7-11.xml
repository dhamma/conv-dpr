<xml src="a7-11.xml">
<readunit id="a7-11">11. rāgapeyyālaṃ</readunit>
<p n="87"/>Rāgassa bhikkhave abhiññāya satta dhammā bhāvetabbā.
Katame satta satisambojjhaṅgo .pe. Upekkhāsambojjhaṅgo.
Rāgassa bhikkhave abhiññāya ime satta dhammā bhāvetabbāti.
<p n="88"/>Rāgassa bhikkhave abhiññāya satta dhammā bhāvetabbā.
<pb n="7.150"/>
Katame satta aniccasaññā anattasaññā asubhasaññā ādīnavasaññā
pahānasaññā virāgasaññā nirodhasaññā. Rāgassa bhikkhave
abhiññāya ime satta dhammā bhāvetabbāti.
<p n="89"/>Rāgassa bhikkhave abhiññāya satta dhammā bhāvetabbā.
Katame satta asubhasaññā maraṇasaññā āhāre paṭikkūlasaññā
sabbaloke anabhiratasaññā aniccasaññā anicce dukkhasaññā dukkhe
anattasaññā. Rāgassa bhikkhave abhiññāya ime satta dhammā
bhāvetabbāti.
<p n="90"/>Rāgassa bhikkhave pariññāya .pe. Parikkhayāya pahānāya
khayāya vayāya virāgāya nirodhāya cāgāya paṭinissaggāya ime satta
dhammā bhāvetabbā. Dosassa mohassa kodhassa upanāhassa makkhassa
palāsassa issāya macchariyassa māyāya sātheyyassa thambhassa
sārambhassa mānassa atimānassa madassa pamādassa abhiññāya
pariññāya parikkhayāya pahānāya khayāya virāgāya nirodhāya
cāgāya paṭinissaggāya ime satta dhammā bhāvetabbāti. <note n="1">Ma. idamavoca bhagavā attamanā te bhikkhū bhagavato bhāsitaṁ abhinandunti.</note>
Sattakanipāto niṭṭhito.
</xml>