<xml src="m87.xml">
<pgroup id="m87"/>
<readunit id="m87">7. piyajātikasuttaṃ</readunit>
<pb n="2.489"/>
Piyajātikasuttaṁ
<p n="535"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tena kho pana samayena
aññatarassa gahapatissa ekaputtako piyo manāpo kālakato
hoti. Tassa kālakiriyāya neva kammantā paṭibhanti na bhattaṁ
paṭibhāti. So āḷahanaṁ gantvā gantvā kandati kahaṁ ekaputtaka
kahaṁ ekaputtakāti. Atha kho so gahapati yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi.
<p n="536"/>Ekamantaṁ nisinnaṁ kho taṁ gahapatiṁ bhagavā etadavoca
na kho te gahapati sake citte ṭhitassa indriyāni atthi te
indriyānaṁ aññathattanti. Kiṁ hi me bhante indriyānaṁ nāññathattaṁ
bhavissati mayhañhi bhante ekaputtako piyo manāpo kālakato
tassa kālakiriyāya neva kammantā paṭibhanti na bhattaṁ paṭibhāti
sohaṁ āḷahanaṁ gantvā gantvā kandāmi kahaṁ ekaputtaka kahaṁ
ekaputtakāti. Evametaṁ gahapati evametaṁ gahapati piyajātikā hi
gahapati sokaparidevadukkhadomanassupāyāsā piyappabhūtikāti <note n="1">Yu. sabbattha piyappabhavikāti.</note>. Tassa <note n="2">Yu. kassa.</note>
kho nāmetaṁ bhante evaṁ bhante bhavissati piyajātikā sokaparideva-
dukkhadomanassupāyāsā piyappabhūtikā piyajātikā hi kho bhante
ānandasomanassā piyappabhūtikāti. Atha kho so gahapati bhagavato
<pb n="2.490"/>
Bhāsitaṁ anabhinanditvā appaṭikkositvā <note n="1">Yu. paṭikkositvā.</note> uṭṭhāyāsanā pakkāmi.
<p n="537"/>Tena kho pana samayena sambahulā akkhadhuttā bhagavato
avidūre akkhehi dibbanti. Atha <pb ed="P" n="2.107" set="M"/>kho so gahapati yena te
akkhadhuttā tenupasaṅkami upasaṅkamitvā te akkhadhutte etadavoca
idhāhaṁ bhonto yena samaṇo gotamo tenupasaṅkamiṁ upasaṅkamitvā
samaṇaṁ gotamaṁ abhivādetvā ekamantaṁ nisīdiṁ ekamantaṁ nisinnaṁ
kho maṁ bhonto samaṇo gotamo etadavoca na kho <note n="2">Yu. etthantare teti dissati.</note> gahapati
sake citte ṭhitassa indriyāni atthi te indriyānaṁ aññathattanti
evaṁ vutte ahaṁ bhonto samaṇaṁ gotamaṁ etadavocaṁ kiṁ hi me
bhante indriyānaṁ nāññathattaṁ bhavissati mayhaṁ hi bhante ekaputtako
piyo manāpo kālakato tassa kālakiriyāya neva kammantā
paṭibhanti na bhattaṁ paṭibhāti sohaṁ <note n="3">Yu. so. </note> āḷahanaṁ gantvā gantvā
kandāmi kahaṁ ekaputtaka kahaṁ ekaputtakāti evametaṁ gahapati
evametaṁ gahapati piyajātikā hi gahapati sokaparidevadukkhadomanassupāyāsā
piyappabhūtikāti tassa <note n="4">Yu. kassa. bhanteti natthi.</note> kho nāmetaṁ bhante evaṁ bhante
bhavissati piyajātikā sokaparidevadukkhadomanassupāyāsā piyappabhūtikā
piyajātikā hi kho bhante ānandasomanassā piyappabhūtikāti
atha khohaṁ bhonto samaṇassa gotamassa bhāsitaṁ anabhinanditvā
appaṭikkositvā <note n="5">Yu. paṭikkositvā.</note> uṭṭhāyāsanā pakkāminti. Evametaṁ gahapati
evametaṁ gahapati piyajātikā hi gahapati ānandasomanassā
<pb n="2.491"/>
Piyappabhūtikāti. Atha kho so gahapati sameti me akkhadhuttehīti
pakkāmi.
<p n="538"/>Atha kho idaṁ kathāvatthuṁ anupubbena rājantepuraṁ pāvisi.
Atha kho rājā pasenadi kosalo mallikaṁ deviṁ āmantesi idante
mallike samaṇena gotamena bhāsitaṁ piyajātikā sokaparidevadukkhadomanassupāyāsā
piyappabhūtikāti. Sace taṁ mahārāja bhagavatā
bhāsitaṁ evametanti. Evamevaṁ panāyaṁ mallikā yaññadeva samaṇo
gotamo bhāsati taṁ tadevassa abbhanumodati sace taṁ mahārāja
bhagavatā bhāsitaṁ evametanti. Seyyathāpi nāma ācariyo yaññadeva
antevāsissa bhāsati taṁ tadevassa antevāsī abbhanumodati evametaṁ
ācariya evametaṁ ācariyāti evameva kho tvaṁ mallike yaññadeva
samaṇo gotamo bhāsati taṁ tadevassa abbhanumodasi sace taṁ
mahārāja bhagavatā bhāsitaṁ evametanti cara pire mallike vinassāti.
<p n="539"/>Atha kho mallikā devī nāḷijaṅghaṁ brāhmaṇaṁ āmantesi
ehi tvaṁ brāhmaṇa yena bhagavā tenupasaṅkama upasaṅkamitvā
mama vacanena bhagavato pāde sirasā vandāhi appābādhaṁ appātaṅkaṁ
lahuṭṭhānaṁ balaṁ phāsuvihāraṁ puccha mallikā bhante devī bhagavato
pāde sirasā vandati appābādhaṁ appātaṅkaṁ lahuṭṭhānaṁ balaṁ phāsuvihāraṁ
pucchatīti evañca vadehi bhāsitā nu kho bhante bhagavato <note n="1">Yu. bhagavatā.</note>
esā vācā piyajātikā sokaparidevadukkhadomanassupāyāsā piyappabhūtikāti
<pb n="2.492"/>
Yathā <note n="1">Yu. etthantare casaddo dissati.</note> te bhagavā byākaroti taṁ sādhukaṁ uggahetvā
mamāroceyyāsi na hi tathāgatā vitathaṁ bhaṇantīti. Evaṁ
bhotīti kho nāḷijaṅgho brāhmaṇo mallikāya deviyā paṭissutvā
yena bhagavā tenupasaṅkami upasaṅkamitvā bhagavatā saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi. Ekamantaṁ
nisinno kho nāḷijaṅgho brāhmaṇo bhagavantaṁ etadavoca mallikā
bho gotama devī bhoto gotamassa pāde sirasā vandati appābādhaṁ
appātaṅkaṁ lahuṭṭhānaṁ balaṁ phāsuvihāraṁ pucchati evañca vadeti
bhāsitā nu kho bhante bhagavā esā vācā piyajātikā sokaparideva-
dukkhadomanassupāyāsā piyappabhūtikāti. Evametaṁ brāhmaṇa
evametaṁ brāhmaṇa piyajātikā hi brāhmaṇa sokaparidevadukkhadomanassupāyāsā
piyappabhūtikāti. Tadimināpetaṁ brāhmaṇa
pariyāyena veditabbaṁ yathā piyajātikā sokaparidevadukkhadomanassupāyāsā
piyappabhūtikāti.
<p n="540"/>Bhūtapubbaṁ brāhmaṇa imissāyeva sāvatthiyā aññatarassā
itthiyā mātā kālamakāsi. Sā tassā kālakiriyāya
ummattikā <pb ed="P" n="2.109" set="M"/>khittacittā rathiyāya rathiyaṁ siṅghāṭakena siṅghāṭakaṁ upasaṅkamitvā
evamāha api me mātaraṁ adassatha api me mātaraṁ
adassathāti. Imināpi kho etaṁ brāhmaṇa pariyāyena veditabbaṁ
yathā piyajātikā sokaparidevadukkhadomanassupāyāsā piyappabhūtikāti.
<pb n="2.493"/>
Bhūtapubbaṁ brāhmaṇa imissāyeva sāvatthiyā aññatarassā itthiyā
pitā kālamakāsi ... Bhātā kālamakāsi ... Bhaginī kālamakāsi ...
Putto kālamakāsi ... Dhītā kālamakāsi ... Sāmiko kālamakāsi.
Sā tassa kālakiriyāya ummattikā khittacittā rathiyāya rathiyaṁ
siṅghāṭakena siṅghāṭakaṁ upasaṅkamitvā evamāha api me sāmikaṁ
adassatha api me sāmikaṁ adassathāti. Imināpi kho etaṁ brāhmaṇa
pariyāyena veditabbaṁ yathā piyajātikā sokaparidevadukkhadomanassupāyāsā
piyappabhūtikāti.
<p n="541"/>Bhūtapubbaṁ brāhmaṇa imissāyeva sāvatthiyā aññatarassa
purisassa mātā kālamakāsi. So tassā kālakiriyāya
ummattiko khittacitto rathiyāya rathiyaṁ siṅghāṭakena siṅghāṭakaṁ upasaṅkamitvā
evamāha api me mātaraṁ adassatha api me mātaraṁ
adassathāti. Imināpi kho etaṁ brāhmaṇa pariyāyena veditabbaṁ
yathā piyajātikā sokaparidevadukkhadomanassupāyāsā piyappabhūtikāti.
Bhūtapubbaṁ brāhmaṇa imissāyeva sāvatthiyā aññatarassa purisassa
pitā kālamakāsi ... Bhātā kālamakāsi ... Bhaginī kālamakāsi ...
Putto kālamakāsi ... Dhītā kālamakāsi ... Pajāpati kālamakāsi.
So tassā kālakiriyāya ummattiko khittacitto rathiyāya rathiyaṁ
siṅghāṭakena siṅghāṭakaṁ upasaṅkamitvā evamāha api me pajāpatiṁ
adassatha api me pajāpatiṁ adassathāti. Imināpi kho etaṁ
<pb n="2.494"/>
Brāhmaṇa pariyāyena veditabbaṁ yathā piyajātikā sokaparidevadukkha-
domanassupāyāsā piyappabhūtikāti.
<p n="542"/>Bhūtapubbaṁ brāhmaṇa imissāyeva sāvatthiyā aññatarā
itthī ñātikulaṁ agamāsi. Tassā te ñātakā sāmikaṁ acchinditvā
aññassa dātukāmā sā ca taṁ na icchati. Atha kho sā
itthī <note n="1">Yu. sāvatthiṁ.</note> sāmikaṁ etadavoca ime mama ayyaputta ñātakā <pb ed="P" n="2.110" set="M"/>taṁ
acchinditvā aññassa dātukāmā ahañca taṁ na icchāmīti.
Atha kho so puriso taṁ itthiṁ dvidhā chetvā attānaṁ upphālesi <note n="2">Yu. uppāṭesi.</note>
ubho pecca bhavissāmāti. Iminā <note n="3">Yu. imināpi. </note> kho etaṁ brāhmaṇa pariyāyena
veditabbaṁ yathā piyajātikā sokaparidevadukkhadomanassupāyāsā
piyappabhūtikāti.
<p n="543"/>Atha kho nāḷijaṅgho brāhmaṇo bhagavato bhāsitaṁ
abhinanditvā anumoditvā uṭṭhāyāsanā yena mallikā devī tenupasaṅkami
upasaṅkamitvā yāvatako ahosi bhagavatā saddhiṁ kathāsallāpo <note n="4">Yu. etthantare tanti dissati.</note>
sabbaṁ mallikāya deviyā ārocesi. Atha kho mallikā
devī yena rājā pasenadi kosalo tenupasaṅkami upasaṅkamitvā
rājānaṁ pasenadikosalaṁ etadavoca taṁ kiṁ maññasi mahārāja piyā
te vajirī kumārīti. Evaṁ mallike piyā me vajirī kumārīti. Taṁ
kiṁ maññasi mahārāja vajiriyā te kumāriyā vipariṇāmaññathābhāvā
<pb n="2.495"/>
Uppajjeyyuṁ sokaparidevadukkhadomanassupāyāsāti. Vajiriyā me
mallike kumāriyā vipariṇāmaññathābhāvā jīvitassapi siyā aññathattaṁ
kiṁ pana me na uppajjissanti sokaparidevadukkhadomanassupāyāsāti.
Idaṁ kho taṁ mahārāja tena bhagavatā jānatā passatā
arahatā sammāsambuddhena sandhāya bhāsitaṁ piyajātikā sokaparideva-
dukkhadomanassupāyāsā piyappabhūtikāti.
<p n="544"/>Taṁ kiṁ maññasi mahārāja piyā te vāsabhakhattiyāti.
Evaṁ mallike piyā me vāsabhakhattiyāti. Taṁ kiṁ maññasi mahārāja
vāsabhāya te khattiyāya vipariṇāmaññathābhāvā uppajjeyyuṁ
sokaparidevadukkhadomanassupāyāsāti. Vāsabhāya <note n="1">Yu. etthantare meti dissati.</note> mallike khattiyāya
vipariṇāmaññathābhāvā jīvitassapi siyā aññathattaṁ kiṁ pana me
na uppajjissanti sokaparidevadukkhadomanassupāyāsāti. Idaṁ kho
taṁ mahārāja tena bhagavatā jānatā passatā arahatā sammāsambuddhena
sandhāya bhāsitaṁ piyajātikā sokaparidevadukkhadomanassupāyāsā
piyappabhūtikāti.
<p n="545"/>Taṁ kiṁ maññasi mahārāja piyo te viḍūḍabho senāpatīti.
Evaṁ mallike piyo me viḍūḍabho senāpatīti. Taṁ kiṁ maññasi
mahārāja viḍūḍabhassa te senāpatissa vipariṇāmaññathābhāvā
uppajjeyyuṁ sokaparidevadukkhadomanassupāyāsāti. Viḍūḍabhassa me
mallike senāpatissa vipariṇāmaññathābhāvā jīvitassapi siyā aññathattaṁ
<pb n="2.496"/>
Thattaṁ kiṁ pana me na uppajjissanti sokaparidevadukkhadomanassupāyāsāti.
Idaṁ kho taṁ mahārāja tena bhagavatā jānatā passatā
arahatā sammāsambuddhena sandhāya bhāsitaṁ piyajātikā sokaparideva-
dukkhadomanassupāyāsā piyappabhūtikāti.
<p n="546"/>Taṁ kiṁ maññasi mahārāja piyā te ahanti.
Evaṁ mallike piyā mesi tvanti. Taṁ kiṁ maññasi mahārāja
mayhante vipariṇāmaññathābhāvā uppajjeyyuṁ sokaparidevadukkha-
domanassupāyāsāti. Tuyhañhi me mallike vipariṇāmaññathābhāvā
jīvitassapi siyā aññathattaṁ kiṁ pana me na uppajjissanti
sokaparidevadukkhadomanassupāyāsāti. Idaṁ kho taṁ mahārāja tena
bhagavatā jānatā passatā arahatā sammāsambuddhena sandhāya bhāsitaṁ
piyajātikā sokaparidevadukkhadomanassupāyāsā piyappabhūtikāti.
<p n="547"/>Taṁ kiṁ maññasi mahārāja piyā te kāsikosalāti.
Evaṁ mallike piyā me kāsikosalā kāsikosalānaṁ mallike
ānubhāvena kāsikacandanaṁ paccanubhoma mālāgandhavilepanaṁ dhāremāti.
Taṁ kiṁ maññasi mahārāja kāsikosalānaṁ te vipariṇāmaññathābhāvā
uppajjeyyuṁ sokaparidevadukkhadomanassupāyāsāti. Kāsikosalānañhi <note n="1">Yu. etthantare meti dissati.</note>
mallike vipariṇāmaññathābhāvā jīvitassapi siyā aññathattaṁ
kiṁ pana me na uppajjissanti sokaparidevadukkhadomanassupāyāsāti.
Idaṁ kho taṁ mahārāja tena bhagavatā jānatā passatā arahatā
<pb n="2.497"/>
Sammāsambuddhena sandhāya bhāsitaṁ piyajātikā sokaparidevadukkhadomanassupāyāsā
piyappabhūtikāti <note n="1">Yu. piyappabhavikāti.</note>.
<p n="548"/>Acchariyaṁ mallike abbhūtaṁ mallike yāvañca so
bhagavā paññāya ativijjha maññe <note n="2">Yu. paññāya.</note> passati ehi mallike
ācamehīti <note n="3">Yu. ācāmehi.</note>. Atha kho rājā pasenadi kosalo uṭṭhāyāsanā
ekaṁsaṁ uttarāsaṅgaṁ karitvā yena bhagavā tenañjalimpaṇāmetvā
tikkhattuṁ udānaṁ udānesi namo tassa bhagavato arahato sammāsambuddhassa
namo tassa .pe. Sammāsambuddhassāti.
Piyajātikasuttaṁ sattamaṁ.
</xml>