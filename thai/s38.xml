<xml src="s38.xml">
<pgroup id="s38"/>
<readunit id="s38">4. jambukhādakasaṃyuttaṃ</readunit>
<p rend="subhead" sid="1">1, nibbānapañhāsuttaṃ</p>
<pb n="4.310"/>
Jambukhādakasaṁyuttaṁ
<p n="497"/>Ekaṁ samayaṁ āyasmā sārīputto magadhesu viharati
nālagāmake. Atha kho jambukhādako paribbājako yenāyasmā
sārīputto tenupasaṅkami upasaṅkamitvā āyasmatā sārīputtena
saddhiṁ sammodi sammodanīyaṁ kathaṁ sārāṇīyaṁ vītisāretvā ekamantaṁ
nisīdi. Ekamantaṁ nisinno kho jambukhādako paribbājako āyasmantaṁ
sārīputtaṁ etadavoca nibbānaṁ nibbānanti āvuso sārīputta vuccati
katamaṁ nu kho āvuso nibbānanti. Yo kho āvuso rāgakkhayo
dosakkhayo mohakkhayo idaṁ vuccati nibbānanti. Atthi panāvuso
maggo atthi paṭipadā etassa nibbānassa sacchikiriyāyāti. Atthi
kho āvuso maggo atthi paṭipadā etassa nibbānassa sacchikiriyāyāti.
Katamo panāvuso maggo katamā paṭipadā etassa
nibbānassa sacchikiriyāyāti. Ayameva kho āvuso ariyo aṭṭhaṅgiko
maggo etassa nibbānassa sacchikiriyāya. Seyyathīdaṁ. Sammādiṭṭhi
sammāsaṅkappo sammāvācā sammākammanto sammāājīvo sammāvāyāmo
sammāsati sammāsamādhi. Ayaṁ kho āvuso maggo
ayaṁ paṭipadā etassa nibbānassa sacchikiriyāyāti. Bhaddako
āvuso maggo bhaddikā paṭipadā etassa nibbānassa sacchikiriyāya
alañca panāvuso sārīputta appamādāyāti.
<p rend="subhead" sid="2">2, arahattapañhāsuttaṃ</p>
<p n="498"/>Arahattaṁ arahattanti āvuso sārīputta vuccati katamaṁ
<pb n="4.311"/>
Nu kho āvuso arahattanti. Yo kho āvuso rāgakkhayo dosakkhayo
mohakkhayo idaṁ vuccati arahattanti. Atthi panāvuso maggo
atthi paṭipadā etassa arahattassa sacchikiriyāyāti. Atthi kho
āvuso maggo atthi paṭipadā etassa arahattassa sacchikiriyāyāti.
Katamo panāvuso maggo katamā paṭipadā etassa arahattassa
sacchikiriyāyāti. Ayameva kho āvuso ariyo aṭṭhaṅgiko maggo
etassa arahattassa sacchikiriyāya. Seyyathīdaṁ. Sammādiṭṭhi
.pe. Sammāsamādhi. Ayaṁ kho āvuso maggo ayaṁ paṭipadā
etassa arahattassa sacchikiriyāyāti. Bhaddako āvuso maggo
bhaddikā paṭipadā etassa arahattassa sacchikiriyāya alañca
panāvuso sārīputta appamādāyāti.
<p rend="subhead" sid="3">3, dhammavādīpañhāsuttaṃ</p>
<p n="499"/>Ke nu kho āvuso sārīputta loke dhammavādino
ke loke supaṭipannā ke loke sugatāti. Ye kho āvuso
rāgappahānāya dhammaṁ desenti <pb ed="P" n="4.253" set="S"/>dosappahānāya dhammaṁ desenti
mohappahānāya dhammaṁ desenti te loke dhammavādino. Ye
kho āvuso rāgassa pahānāya paṭipannā dosassa pahānāya
paṭipannā mohassa pahānāya paṭipannā te loke supaṭipannā.
Yesaṁ kho āvuso rāgo pahīno ucchinnamūlo tālāvatthukato
anabhāvaṅgato āyatiṁ anuppādadhammo doso pahīno ucchinnamūlo
tālāvatthukato anabhāvaṅgato āyatiṁ anuppādadhammo moho pahīno
<pb n="4.312"/>
Ucchinnamūlo tālāvatthukato anabhāvaṅgato āyatiṁ anuppādadhammo
te loke sugatāti. Atthi panāvuso maggo atthi paṭipadā
etassa rāgassa dosassa mohassa pahānāyāti. Atthi
kho āvuso maggo atthi paṭipadā etassa rāgassa dosassa
mohassa pahānāyāti. Katamo panāvuso maggo katamā paṭipadā
etassa rāgassa dosassa mohassa pahānāyāti. Ayameva kho
āvuso ariyo aṭṭhaṅgiko maggo etassa rāgassa dosassa
mohassa pahānāya. Seyyathīdaṁ. Sammādiṭṭhi .pe. Sammāsamādhi.
Ayaṁ kho āvuso maggo ayaṁ paṭipadā etassa rāgassa
dosassa mohassa pahānāyāti. Bhaddako āvuso maggo bhaddikā
paṭipadā etassa rāgassa dosassa mohassa pahānāya alañca
pana āvuso sārīputta appamādāyāti.
<p rend="subhead" sid="4">4, kimatthiyasuttaṃ</p>
<p n="500"/>Kimatthiyaṁ āvuso sārīputta samaṇe gotame brahmacariyaṁ
vussatīti. Dukkhassa kho āvuso pariññatthaṁ bhagavati brahmacariyaṁ
vussatīti. Atthi panāvuso maggo atthi paṭipadā etassa dukkhassa
pariññāyāti. Atthi kho āvuso maggo atthi paṭipadā
etassa dukkhassa pariññāyāti. Katamo panāvuso maggo
katamā paṭipadā etassa dukkhassa pariññāyāti. <pb ed="P" n="4.254" set="S"/>Ayameva kho
āvuso ariyo aṭṭhaṅgiko maggo etassa dukkhassa pariññāya.
Seyyathīdaṁ. Sammādiṭṭhi .pe. Sammāsamādhi. Ayaṁ kho āvuso
<pb n="4.313"/>
Maggo ayaṁ paṭipadā etassa dukkhassa pariññāyāti. Bhaddako
āvuso maggo bhaddikā paṭipadā etassa dukkhassa pariññāya
alañca panāvuso sārīputta appamādāyāti.
<p rend="subhead" sid="5">5, assāsappattasuttaṃ</p>
<p n="501"/>Assāsapatto assāsapattoti āvuso sārīputta vuccati
kittāvatā nu kho āvuso sārīputta assāsapatto hotīti. Yato
kho āvuso bhikkhu channaṁ phassāyatanānaṁ samudayañca atthaṅgamañca
assādañca ādīnavañca nissaraṇañca yathābhūtaṁ pajānāti ettāvatā
kho āvuso assāsapatto hotīti. Atthi panāvuso maggo
atthi paṭipadā etassa assāsassa sacchikiriyāyāti. Atthi
kho āvuso maggo atthi paṭipadā etassa assāsassa sacchikiriyāyāti.
Katamo panāvuso maggo katamā paṭipadā etassa
assāsassa sacchikiriyāyāti. Ayameva kho āvuso ariyo aṭṭhaṅgiko
maggo etassa assāsassa sacchikiriyāya. Seyyathīdaṁ. Sammādiṭṭhi
.pe. Sammāsamādhi. Ayaṁ kho āvuso maggo ayaṁ
paṭipadā etassa assāsassa sacchikiriyāyāti. Bhaddako āvuso
maggo bhaddikā paṭipadā etassa assāsassa sacchikiriyāya
alañca panāvuso sārīputta appamādāyāti.
<p rend="subhead" sid="6">6, paramassāsappattasuttaṃ</p>
<p n="502"/>Paramassāsapatto paramassāsapattoti āvuso sārīputta
vuccati kittāvatā nu kho āvuso paramassāsapatto hotīti. Yato
kho āvuso bhikkhu channaṁ phassāyatanānaṁ <pb ed="P" n="4.255" set="S"/>samudayañca atthaṅgamañca
<pb n="4.314"/>
Assādañca ādīnavañca nissaraṇañca yathābhūtaṁ viditvā anupādā
vimutto hoti ettāvatā kho āvuso paramassāsapatto hotīti.
Atthi panāvuso maggo atthi paṭipadā etassa paramassāsassa
sacchikiriyāyāti. Atthi kho āvuso maggo atthi paṭipadā
etassa paramassāsassa sacchikiriyāyāti. Katamo pana āvuso
maggo katamā paṭipadā etassa paramassāsassa sacchikiriyāyāti.
Ayameva kho āvuso ariyo aṭṭhaṅgiko maggo etassa paramassāsassa
sacchikiriyāya. Seyyathīdaṁ. Sammādiṭṭhi .pe. Sammāsamādhi.
Ayaṁ kho āvuso maggo ayaṁ paṭipadā etassa paramassāsassa
sacchikiriyāyāti. Bhaddako āvuso maggo bhaddikā paṭipadā
etassa paramassāsassa sacchikiriyāya alañca panāvuso sārīputta
appamādāyāti.
<p rend="subhead" sid="7">7, vedanāpañhāsuttaṃ</p>
<p n="503"/>Vedanā vedanāti āvuso sārīputta vuccati katamā
nu kho āvuso vedanāti. Tisso imā āvuso vedanā.
Katamā tisso <note n="1">Yu. katmā tissoti pāṭhadvayaṁ na dissati.</note> sukhā vedanā dukkhā vedanā adukkhamasukhā
vedanā. Imā kho āvuso tisso vedanāti. Atthi panāvuso
maggo atthi paṭipadā etāsaṁ tissannaṁ <note n="2">Yu. ayaṁ pāṭho na dissati.  evamuparipi.</note> vedanānaṁ pariññāyāti.
Atthi kho āvuso maggo atthi paṭipadā etāsaṁ tissannaṁ vedanānaṁ
pariññāyāti. Katamo panāvuso maggo katamā paṭipadā etāsaṁ
tissannaṁ vedanānaṁ pariññāyāti. Ayameva kho āvuso ariyo
<pb n="4.315"/>
Aṭṭhaṅgiko maggo etāsaṁ tissannaṁ vedanānaṁ pariññāya.
Seyyathīdaṁ. Sammādiṭṭhi .pe. Sammāsamādhi. Ayaṁ kho āvuso
maggo ayaṁ paṭipadā etāsaṁ tissannaṁ vedanānaṁ pariññāyāti.
Bhaddako āvuso maggo bhaddikā paṭipadā etāsaṁ tissannaṁ
vedanānaṁ pariññāya alañca panāvuso sārīputta appamādāyāti.
<p rend="subhead" sid="8">8, āsavapañhāsuttaṃ</p>
<p n="504"/><pb ed="P" n="4.256" set="S"/>Āsavo āsavoti āvuso sārīputta vuccati katamo
nu kho āvuso āsavoti. Tayome āvuso āsavā kāmāsavo
bhavāsavo avijjāsavo ime kho āvuso tayo āsavāti. Atthi
panāvuso maggo atthi paṭipadā etesaṁ āsavānaṁ pahānāyāti.
Atthi kho āvuso maggo atthi paṭipadā etesaṁ āsavānaṁ
pahānāyāti. Katamo panāvuso maggo katamā paṭipadā etesaṁ
āsavānaṁ pahānāyāti. Ayameva kho āvuso ariyo aṭṭhaṅgiko
maggo etesaṁ āsavānaṁ pahānāya. Seyyathīdaṁ. Sammādiṭṭhi
.pe. Sammāsamādhi. Ayaṁ kho āvuso maggo ayaṁ paṭipadā
etesaṁ āsavānaṁ pahānāyāti. Bhaddako āvuso maggo bhaddikā
paṭipadā etesaṁ āsavānaṁ pahānāya alañca panāvuso sārīputta
appamādāyāti.
<p rend="subhead" sid="9">9, avijjāpañhāsuttaṃ</p>
<p n="505"/>Avijjā avijjāti āvuso sārīputta vuccati katamā
nu kho āvuso avijjāti. Yaṁ kho āvuso dukkhe aññāṇaṁ
dukkhasamudaye aññāṇaṁ dukkhanirodhe aññāṇaṁ dukkhanirodhagāminiyā
<pb n="4.316"/>
Paṭipadāya aññāṇaṁ ayaṁ vuccatāvuso avijjāti. Atthi panāvuso
maggo atthi paṭipadā etissā avijjāya pahānāyāti. Atthi kho
āvuso maggo atthi paṭipadā etissā avijjāya pahānāyāti. Katamo
panāvuso maggo katamā paṭipadā etissā avijjāya pahānāyāti.
Ayameva kho āvuso ariyo aṭṭhaṅgiko maggo etissā avijjāya
pahānāya. Seyyathīdaṁ. Sammādiṭṭhi .pe. Sammāsamādhi. Ayaṁ
kho āvuso maggo ayaṁ paṭipadā etissā avijjāya pahānāyāti
bhaddako āvuso maggo bhaddikā paṭipadā etissā <pb ed="P" n="4.257" set="S"/>avijjāya
pahānāya alañca panāvuso sārīputta appamādāyāti.
<p rend="subhead" sid="10">10, taṇhāpañhāsuttaṃ</p>
<p n="506"/>Taṇhā taṇhāti āvuso sārīputta vuccati katamā
nu kho āvuso taṇhāti. Tisso imā āvuso taṇhā kāmataṇhā
bhavataṇhā vibhavataṇhā. Imā kho āvuso tisso
taṇhāti. Atthi panāvuso maggo atthi paṭipadā etāsaṁ taṇhānaṁ
pahānāyāti. Atthi kho āvuso maggo atthi paṭipadā etāsaṁ taṇhānaṁ
pahānāyāti. Katamo panāvuso maggo katamā paṭipadā etāsaṁ
taṇhānaṁ pahānāyāti. Ayameva kho āvuso ariyo aṭṭhaṅgiko
maggo etāsaṁ taṇhānaṁ pahānāya. Seyyathīdaṁ. Sammādiṭṭhi
.pe. Sammāsamādhi. Ayaṁ kho āvuso maggo ayaṁ paṭipadā
etāsaṁ taṇhānaṁ pahānāyāti. Bhaddako āvuso maggo bhaddikā
<pb n="4.317"/>
Paṭipadā etāsaṁ taṇhānaṁ pahānāya alañca panāvuso sārīputta
appamādāyāti.
<p rend="subhead" sid="11">11, oghapañhāsuttaṃ</p>
<p n="507"/>Ogho oghoti āvuso sārīputta vuccati katamo
nu kho āvuso oghoti. Cattārome āvuso oghā kāmogho
bhavogho diṭṭhogho avijjogho. Ime kho āvuso cattāro
oghāti. Atthi panāvuso maggo atthi paṭipadā etesaṁ oghānaṁ
pahānāyāti. Atthi kho āvuso maggo atthi paṭipadā etesaṁ
oghānaṁ pahānāyāti. Katamo panāvuso maggo katamā paṭipadā
etesaṁ oghānaṁ pahānāyāti. Ayameva kho āvuso ariyo
aṭṭhaṅgiko maggo etesaṁ oghānaṁ pahānāya. Seyyathīdaṁ. Sammādiṭṭhi
.pe. <pb ed="P" n="4.258" set="S"/>Sammāsamādhi. Ayaṁ kho āvuso maggo ayaṁ
paṭipadā etesaṁ oghānaṁ pahānāyāti. Bhaddako āvuso maggo
bhaddikā paṭipadā etesaṁ oghānaṁ pahānāya alañca panāvuso
sārīputta appamādāyāti.
<p rend="subhead" sid="12">12, upādānapañhāsuttaṃ</p>
<p n="508"/>Upādānaṁ upādānanti āvuso sārīputta vuccati katamaṁ
nu kho āvuso upādānanti. Cattārīmāni āvuso
upādānāni kāmupādānaṁ diṭṭhupādānaṁ sīlabbatupādānaṁ attavādupādānaṁ.
Imāni kho āvuso cattāri upādānānīti. Atthi
panāvuso maggo atthi paṭipadā etesaṁ upādānānaṁ pahānāyāti.
Atthi kho āvuso maggo atthi paṭipadā etesaṁ upādānānaṁ
<pb n="4.318"/>
Pahānāyāti. Katamo panāvuso maggo katamā paṭipadā etesaṁ
upādānānaṁ pahānāyāti. Ayameva kho āvuso ariyo aṭṭhaṅgiko
maggo etesaṁ upādānānaṁ pahānāya. Seyyathīdaṁ. Sammādiṭṭhi
.pe. Sammāsamādhi. Ayaṁ kho āvuso maggo ayaṁ paṭipadā
etesaṁ upādānānaṁ pahānāyāti. Bhaddako āvuso maggo bhaddikā
paṭipadā etesaṁ upādānānaṁ pahānāya alañca panāvuso sārīputta
appamādāyāti.
<p rend="subhead" sid="13">13, bhavapañhāsuttaṃ</p>
<p n="509"/>Bhavo bhavoti āvuso sārīputta vuccati katamo nu kho
āvuso bhavoti. Tayome āvuso bhavā kāmabhavo rūpabhavo
arūpabhavo. Ime kho āvuso tayo bhavāti. Atthi panāvuso maggo
atthi paṭipadā etesaṁ bhavānaṁ pariññāyāti. Atthi kho āvuso
maggo atthi paṭipadā etesaṁ bhavānaṁ pariññāyāti. Katamo
panāvuso maggo katamā paṭipadā etesaṁ bhavānaṁ pariññāyāti.
Ayameva kho āvuso ariyo aṭṭhaṅgiko maggo etesaṁ bhavānaṁ
pariññāya. Seyyathīdaṁ. Sammādiṭṭhi .pe. Sammāsamādhi. Ayaṁ
kho āvuso maggo ayaṁ paṭipadā etesaṁ bhavānaṁ pariññāyāti.
Bhaddako āvuso maggo bhaddikā paṭipadā etesaṁ bhavānaṁ
pariññāya alañca panāvuso sārīputta appamādāyāti.
<p rend="subhead" sid="14">14, dukkhapañhāsuttaṃ</p>
<p n="510"/>Dukkhaṁ dukkhanti āvuso sārīputta vuccati katamaṁ nu kho
āvuso dukkhanti. Tisso imā āvuso dukkhatā dukkhadukkhatā
<pb n="4.319"/>
Saṅkhāradukkhatā vipariṇāmadukkhatā. Imā kho āvuso tisso
dukkhatāti. Atthi panāvuso maggo atthi paṭipadā etāsaṁ
dukkhatānaṁ pariññāyāti. Atthi kho āvuso maggo atthi
paṭipadā etāsaṁ dukkhatānaṁ pariññāyāti. Katamo panāvuso
maggo katamā paṭipadā etāsaṁ dukkhatānaṁ pariññāyāti. Ayameva
kho āvuso ariyo aṭṭhaṅgiko maggo etāsaṁ dukkhatānaṁ pariññāya.
Seyyathīdaṁ. Sammādiṭṭhi .pe. Sammāsamādhi. Ayaṁ kho āvuso
maggo ayaṁ paṭipadā etāsaṁ dukkhatānaṁ pariññāyāti. Bhaddako
āvuso maggo bhaddikā paṭipadā etāsaṁ dukkhatānaṁ pariññāya
alañca panāvuso sārīputta appamādāyāti.
<p rend="subhead" sid="15">15, sakkāyapañhāsuttaṃ</p>
<p n="511"/>Sakkāyo sakkāyoti āvuso sārīputta vuccati katamā
nu kho āvuso sakkāyoti. Pañcime āvuso upādānakkhandhā
sakkāyo vuttā bhagavatā. Seyyathīdaṁ. Rūpūpādānakkhandho
vedanūpādānakkhandho saññūpādānakkhandho saṅkhārūpādānakkhandho
viññāṇūpādānakkhandho ime kho āvuso pañcupādānakkhandhā sakkāyo
vuttā bhagavatāti. Atthi panāvuso maggo atthi paṭipadā etassa
sakkāyassa pariññāyāti. Atthi kho āvuso maggo atthi
paṭipadā etassa sakkāyassa pariññāyāti. Katamo panāvuso
maggo katamā paṭipadā etassa sakkāyassa pariññāyāti.
Ayameva kho āvuso ariyo aṭṭhaṅgiko maggo etassa sakkāyassa
<pb n="4.320"/>
Pariññāya. Seyyathīdaṁ. Sammādiṭṭhi .pe. Sammāsamādhi. Ayaṁ
kho āvuso maggo ayaṁ paṭipadā etassa sakkāyassa pariññāyāti.
Bhaddako āvuso maggo bhaddikā paṭipadā etassa sakkāyassa
pariññāya alañca panāvuso sārīputta appamādāyāti.
<p rend="subhead" sid="16">16, dukkarapañhāsuttaṃ</p>
<p n="512"/>Kiṁ nu kho āvuso sārīputta imasmiṁ dhammavinaye
dukkaranti. Pabbajjā kho āvuso imasmiṁ dhammavinaye dukkarāti.
Pabbajitena panāvuso kiṁ dukkaranti. Pabbajitena kho āvuso
abhirati dukkarāti. Abhiratena panāvuso kiṁ dukkaranti.
Abhiratena kho āvuso dhammānudhammapaṭipatti dukkarāti. Kīvaciraṁ
panāvuso dhammānudhammapaṭipanno bhikkhu arahaṁ assāti. Na ciraṁ
āvusoti.
Jambukhādakasaṁyuttaṁ samattaṁ.
Tassuddānaṁ
nibbānaṁ arahattañca <pb ed="P" n="4.261" set="S"/>dhammavādī kimatthiyaṁ
assāso paramassāso vedanā āsavāvijjā
taṇhā oghā upādānaṁ bhavo dukkhañca sakkāyo
imasmiṁ dhammavinaye dukkaranti.
</xml>