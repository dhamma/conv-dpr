<xml src="m70.xml">
<pgroup id="m70"/>
<readunit id="m70">10. kīṭāgirisuttaṃ</readunit>
<pb n="2.221"/>
Kīṭāgirisuttaṁ
<p n="222"/>Evamme sutaṁ ekaṁ samayaṁ bhagavā kāsīsu cārikaṁ
carati mahatā bhikkhusaṅghena saddhiṁ. Tatra kho bhagavā bhikkhū
āmantesi ahaṁ kho bhikkhave aññatreva <note n="1">Ma. etthantre casaddo dissati.</note> rattibhojanā <note n="2">Po. Ma. rattibhojananti sabbattha dissati. </note> bhuñjāmi
aññatra kho panāhaṁ bhikkhave rattibhojanā bhuñjamāno appābādhatañca
sañjānāmi appātaṅkatañca lahuṭṭhānañca balañca
phāsuvihārañca etha <note n="3">Po. evaṁ.</note> tumhepi bhikkhave aññatreva rattibhojanā
bhuñjatha aññatra kho pana bhikkhave tumhepi rattibhojanā bhuñjamānā
appābādhatañca sañjānissatha appātaṅkatañca lahuṭṭhānañca
balañca phāsuvihārañcāti. Evaṁ bhanteti kho te bhikkhū bhagavato
paccassosuṁ.
<p n="223"/>Atha kho bhagavā kāsīsu anupubbena cārikaṁ caramāno
yena kīṭāgiri nāma kāsīnaṁ nigamo tadavasari. Tatra sudaṁ bhagavā
kīṭāgirismiṁ viharati kāsīnaṁ nigame. Tena kho pana samayena
assajipunabbasukā nāma bhikkhū kīṭāgirismiṁ āvāsikā honti.
Atha kho sambahulā bhikkhū yena assajipunabbasukā bhikkhū tenupasaṅkamiṁsu
upasaṅkamitvā assajipunabbasuke bhikkhū etadavocuṁ bhagavā
kho āvuso aññatreva rattibhojanā bhuñjati bhikkhusaṅgho ca
aññatra kho panāvuso rattibhojanā bhuñjamānā appābādhatañca
<pb n="2.222"/>
Sañjānanti appātaṅkatañca lahuṭṭhānañca balañca phāsuvihārañca
etha <note n="1">Po. evaṁ.</note> tumhepi āvuso aññatreva rattibhojanā bhuñjatha aññatra
kho panāvuso tumhepi rattibhojanā bhuñjamānā appābādhatañca
sañjānissatha appātaṅkatañca lahuṭṭhānañca balañca phāsuvihārañcāti.
Evaṁ vutte assajipunabbasukā bhikkhū te bhikkhū
etadavocuṁ mayaṁ kho āvuso sāyañceva bhuñjāma pāto ca
divā ca vikāle te mayaṁ sāyañceva bhuñjamānā pāto ca
divā ca vikāle appābādhatañca sañjānāma appātaṅkatañca
lahuṭṭhānañca balañca phāsuvihārañca te mayaṁ kiṁ sandiṭṭhikaṁ
hitvā kālikaṁ anudhāvissāma sāyañceva mayaṁ bhuñjissāma pāto ca
divā ca vikāleti.
<p n="224"/>Yato <note n="2">Ma. yato ca kho.</note> kho te bhikkhū nāsakkhiṁsu assajipunabbasuke <note n="*">mīkārkkhag assajipunabbaske peḌna assajipunabbasuke</note>
bhikkhū saññāpetuṁ atha te <note n="3">Ma. Yu. te bhikkhūti natthi.</note> bhikkhū yena bhagavā tenupasaṅkamiṁsu
upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ
nisinnā kho te bhikkhū bhagavantaṁ etadavocuṁ idha mayaṁ bhante
yena assajipunabbasukā bhikkhū tenupasaṅkamimhā <note n="4">Ma. Yu. ...  upasaṅkamimha.</note> upasaṅkamitvā
assajipunabbasuke bhikkhū etadavocumhā <note n="5">Ma. Yu. avocumha. </note> bhagavā kho āvuso
aññatreva rattibhojanā bhuñjati bhikkhusaṅgho ca aññatra kho
panāvuso rattibhojanā bhuñjamānā appābādhatañca sañjānanti
appātaṅkatañca lahuṭṭhānañca balañca phāsuvihārañca etha tumhepi
<pb n="2.223"/>
Āvuso aññatreva rattibhojanā bhuñjatha aññatra kho panāvuso
tumhepi rattibhojanā bhuñjamānā appābādhatañca sañjānissatha
appātaṅkatañca lahuṭṭhānañca balañca phāsuvihārañcāti evaṁ
vutte bhante <note n="1">Ma. ayaṁ pāṭho natthi.</note> assajipunabbasukā bhikkhū amhe etadavocuṁ mayaṁ
kho āvuso sāyañceva bhuñjāma pāto ca divā ca vikāle te
mayaṁ sāyañceva bhuñjamānā pāto ca divā ca vikāle
appābādhatañca sañjānāma appātaṅkatañca lahuṭṭhānañca balañca
phāsuvihārañca te mayaṁ kiṁ sandiṭṭhikaṁ hitvā kālikaṁ anudhāvissāma
sāyañceva mayaṁ bhuñjissāma pāto ca divā ca vikāleti yato
kho mayaṁ bhante nāsakkhimhā <note n="2">Ma. Yu. nāsakkhimha.</note> assajipunabbasuke bhikkhū saññāpetuṁ
atha mayaṁ etamatthaṁ bhagavato ārocemāti. Atha kho bhagavā
aññataraṁ bhikkhuṁ āmantesi ehi tvaṁ bhikkhu mama vacanena assajipunabbasuke
bhikkhū āmantehi satthāyasmante āmantetīti. Evaṁ
bhanteti kho so bhikkhu bhagavato paṭissutvā yena assajipunabbasukā
bhikkhū tenupasaṅkami upasaṅkamitvā asasajipunabbasuke bhikkhū
etadavoca satthāyasmante āmantetīti <note n="3">Ma. āmantesīti.</note>. Evamāvusoti kho
assajipunabbasukā bhikkhū tassa bhikkhuno paṭissutvā yena bhagavā
tenupasaṅkamiṁsu upasaṅkamitvā bhagavantaṁ abhivādetvā ekamantaṁ
nisīdiṁsu. Ekamantaṁ nisinne kho assajipunabbasuke bhikkhū bhagavā
etadavoca saccaṁ kira bhikkhave sambahulā bhikkhū tumhe upasaṅkamitvā
<pb n="2.224"/>
Etadavocuṁ bhagavā kho āvuso aññatreva rattibhojanā
bhuñjati bhikkhusaṅgho ca aññatra kho panāvuso rattibhojanā
bhuñjamānā appābādhatañca sañjānanti appātaṅkatañca lahuṭṭhānañca
balañca <pb ed="P" n="1.475" set="M"/>phāsuvihārañca etha <note n="1">Po. evaṁ.</note> tumhepi āvuso aññatreva
rattibhojanā bhuñjatha aññatra kho panāvuso tumhepi rattibhojanā
bhuñjamānā appābādhatañca sañjānissatha appātaṅkatañca
lahuṭṭhānañca balañca phāsuvihārañcāti evaṁ vutte kira <note n="2">Ma. kiṁ nu bhikkhave.</note> bhikkhave
tumhe te bhikkhū evaṁ avacuttha mayaṁ kho panāvuso sāyañceva
bhuñjāma pāto ca divā ca vikāle te mayaṁ sāyañceva bhuñjamānā
pāto ca divā ca vikāle appābādhatañca sañjānāma
appātaṅkatañca lahuṭṭhānañca balañca phāsuvihārañca te
mayaṁ kiṁ sandiṭṭhikaṁ hitvā kālikaṁ anudhāvissāma sāyañceva mayaṁ
bhuñjissāma pāto ca divā ca vikāleti. Evaṁ bhante.
<p n="225"/>Kinnu me tumhe bhikkhave evaṁ dhammaṁ desitaṁ ājānātha
yaṅkiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ
vā tassa akusalā dhammā parihāyanti kusalā dhammā
abhivaḍḍhantīti. No hetaṁ bhante. Nanu me tumhe bhikkhave
evaṁ dhammaṁ desitaṁ ājānātha idhekaccassa evarūpaṁ sukhaṁ vedanaṁ
vediyato akusalā dhammā abhivaḍḍhanti kusalā dhammā parihāyanti
idha panekaccassa evarūpaṁ sukhaṁ vedanaṁ vediyato akusalā dhammā
<pb n="2.225"/>
Parihāyanti kusalā dhammā abhivaḍḍhanti idhekaccassa evarūpaṁ
dukkhaṁ vedanaṁ vediyato akusalā dhammā abhivaḍḍhanti kusalā dhammā
parihāyanti idha panekaccassa evarūpaṁ dukkhaṁ vedanaṁ vediyato
akusalā dhammā parihāyanti kusalā dhammā abhivaḍḍhanti idhekaccassa
evarūpaṁ adukkhamasukhaṁ vedanaṁ vediyato akusalā dhammā
abhivaḍḍhanti kusalā dhammā parihāyanti idha panekaccassa evarūpaṁ
adukkhamasukhaṁ vedanaṁ vediyato akusalā dhammā parihāyanti kusalā
dhammā abhivaḍḍhantīti. Evaṁ bhante.
<p n="226"/>Sādhu bhikkhave mayā cetaṁ bhikkhave aññātaṁ abhavissa
adiṭṭhaṁ aviditaṁ asacchikataṁ aphusitaṁ <note n="1">Sī. Yu. phassitaṁ.</note> paññāya idhekaccassa evarūpaṁ
sukhaṁ vedanaṁ vediyato akusalā dhammā abhivaḍḍhanti kusalā dhammā
parihāyantīti evamahaṁ <note n="2">Po. Ma. evāhaṁ.</note> ajānanto evarūpaṁ sukhaṁ vedanaṁ pajahathāti
vadeyyaṁ api nu me etaṁ bhikkhave evarūpaṁ abhavissāti. No
hetaṁ bhante. Yasmā <pb ed="P" n="1.476" set="M"/>ca kho etaṁ bhikkhave mayā ñātaṁ
diṭṭhaṁ viditaṁ sacchikataṁ phusitaṁ paññāya idhekaccassa evarūpaṁ sukhaṁ
vedanaṁ vediyato akusalā dhammā abhivaḍḍhanti kusalā dhammā
parihāyantīti tasmāhaṁ evarūpaṁ sukhaṁ vedanaṁ pajahathāti vadāmi.
Mayā cetaṁ bhikkhave aññātaṁ abhavissa adiṭṭhaṁ aviditaṁ asacchikataṁ
aphusitaṁ paññāya idhekaccassa evarūpaṁ sukhaṁ vedanaṁ vediyato
<pb n="2.226"/>
Akusalā dhammā parihāyanti kusalā dhammā abhivaḍḍhantīti evamahaṁ
ajānanto evarūpaṁ sukhaṁ vedanaṁ upasampajja viharathāti vadeyyaṁ
api nu <note n="1">Ma. nu kho.</note> me etaṁ bhikkhave paṭirūpaṁ abhavissāti. No hetaṁ bhante.
Yasmā ca kho etaṁ bhikkhave mayā ñātaṁ diṭṭhaṁ viditaṁ sacchikataṁ
phusitaṁ paññāya idhekaccassa evarūpaṁ sukhaṁ vedanaṁ vediyato akusalā
dhammā parihāyanti kusalā dhammā abhivaḍḍhantīti tasmāhaṁ evarūpaṁ
sukhaṁ vedanaṁ upasampajja viharathāti vadāmi.
<p n="227"/>Mayā cetaṁ bhikkhave aññātaṁ abhavissa adiṭṭhaṁ aviditaṁ
asacchikataṁ aphusitaṁ paññāya idhekaccassa evarūpaṁ dukkhaṁ vedanaṁ
vediyato akusalā dhammā abhivaḍḍhanti kusalā dhammā parihāyantīti
evamahaṁ ajānanto evarūpaṁ dukkhaṁ vedanaṁ pajahathāti vadeyyaṁ api
nu me etaṁ bhikkhave paṭirūpaṁ abhavissāti. No hetaṁ bhante.
Yasmā ca kho etaṁ bhikkhave mayā ñātaṁ diṭṭhaṁ viditaṁ sacchikataṁ phusitaṁ
paññāya idhekaccassa evarūpaṁ dukkhaṁ <note n="2">Yu. adukkhamasukhaṁ.</note> vedanaṁ vediyato akusalā dhammā
abhivaḍḍhanti kusalā dhammā parihāyantīti tasmāhaṁ evarūpaṁ dukkhaṁ
vedanaṁ pajahathāti vadāmi. Mayā cetaṁ bhikkhave aññātaṁ abhavissa
adiṭṭhaṁ aviditaṁ asacchikataṁ aphusitaṁ paññāya idhekaccassa evarūpaṁ
dukkhaṁ vedanaṁ vediyato akusalā dhammā parihāyanti kusalā dhammā
abhivaḍḍhantīti evamahaṁ ajānanto evarūpaṁ dukkhaṁ vedanaṁ upasampajja
viharathāti vadeyyaṁ api nu me etaṁ bhikkhave paṭirūpaṁ
<pb n="2.227"/>
Abhavissāti. No hetaṁ bhante. Yasmā ca kho etaṁ bhikkhave
mayā ñātaṁ diṭṭhaṁ viditaṁ sacchikataṁ phusitaṁ paññāya idhekaccassa
evarūpaṁ dukkhaṁ vedanaṁ vediyato akusalā dhammā parihāyanti kusalā
dhammā abhivaḍḍhantīti tasmāhaṁ evarūpaṁ dukkhaṁ vedanaṁ upasampajja
viharathāti vadāmi.
<p n="228"/>Mayā cetaṁ bhikkhave aññātaṁ abhavissa adiṭṭhaṁ aviditaṁ
asacchikataṁ aphusitaṁ paññāya idhekaccassa evarūpaṁ adukkhamasukhaṁ
vedanaṁ vediyato akusalā dhammā abhivaḍḍhanti kusalā dhammā
parihāyantīti evamahaṁ ajānanto evarūpaṁ adukkhamasukhaṁ vedanaṁ
pajahathāti vadeyyaṁ api nu me etaṁ bhikkhave paṭirūpaṁ abhavissāti.
No hetaṁ bhante. Yasmā ca kho etaṁ bhikkhave mayā ñātaṁ
diṭṭhaṁ viditaṁ sacchikataṁ phusitaṁ paññāya idhekaccassa evarūpaṁ adukkhamasukhaṁ
vedanaṁ vediyato akusalā dhammā abhivaḍḍhanti kusalā dhammā
parihāyantīti tasmāhaṁ evarūpaṁ adukkhamasukhaṁ vedanaṁ pajahathāti
vadāmi. Mayā cetaṁ bhikkhave aññātaṁ abhavissa adiṭṭhaṁ aviditaṁ
asacchikataṁ aphusitaṁ paññāya idhekaccassa evarūpaṁ adukkhamasukhaṁ vedanaṁ
vediyato akusalā dhammā parihāyanti kusalā dhammā abhivaḍḍhantīti
evamahaṁ ajānanto evarūpaṁ adukkhamasukhaṁ vedanaṁ upasampajja
viharathāti vadeyyaṁ api nu me etaṁ bhikkhave paṭirūpaṁ abhavissāti.
No hetaṁ bhante. Yasmā ca kho etaṁ bhikkhave mayā ñātaṁ
<pb n="2.228"/>
Diṭṭhaṁ viditaṁ sacchikataṁ <pb ed="P" n="1.477" set="M"/>phusitaṁ paññāya idhekaccassa evarūpaṁ adukkhamasukhaṁ
vedanaṁ vediyato akusalā dhammā parihāyanti kusalā dhammā
abhivaḍḍhantīti tasmāhaṁ evarūpaṁ adukkhamasukhaṁ vedanaṁ upasampajja
viharathāti vadāmi.
<p n="229"/>Nāhaṁ bhikkhave sabbesaṁyeva bhikkhūnaṁ appamādena karaṇīyanti
vadāmi na <note n="1">Ma. na panāhaṁ ... vadāmīti ime pāṭhā na dissanti.</note> panāhaṁ bhikkhave sabbesaṁyeva bhikkhūnaṁ na appamādena
karaṇīyanti vadāmi. Ye te bhikkhave bhikkhū arahanto khīṇāsavā
vusitavanto katakaraṇīyā ohitabhārā anuppattasadatthā parikkhīṇabhavasaññojanā
sammadaññā vimuttā tathārūpānāhaṁ bhikkhave bhikkhūnaṁ
na appamādena karaṇīyanti vadāmi taṁ kissa hetu katantesaṁ
appamādena abhabbā te pamajjituṁ. Ye ca kho te
bhikkhave bhikkhū sekhā appattamānasā anuttaraṁ yogakkhemaṁ patthayamānā
viharanti tathārūpānāhaṁ bhikkhave bhikkhūnaṁ appamādena
karaṇīyanti vadāmi taṁ kissa hetu appevanāma ime āyasmanto
anulomikāni senāsanāni paṭisevamānā kalyāṇamitte bhajamānā
indriyāni samannānayamānā yassatthāya kulaputtā sammadeva agārasmā
anagāriyaṁ pabbajanti tadanuttaraṁ brahmacariyapariyosānaṁ
diṭṭheva dhamme sayaṁ abhiññā sacchikatvā upasampajja vihareyyunti.
Imaṁ kho ahaṁ bhikkhave imesaṁ bhikkhūnaṁ appamādaphalaṁ sampassamāno
appamādena karaṇīyanti vadāmi.
<pb n="2.229"/>
<p n="230"/>Sattime bhikkhave puggalā santo saṁvijjamānā lokasmiṁ
katame satta ubhatobhāgavimutto paññāvimutto kāyasakkhī diṭṭhippatto
saddhāvimutto dhammānusārī saddhānusārī.
<p n="231"/>Katamo ca <note n="1">Po. casaddo natthi.</note> bhikkhave puggalo ubhatobhāgavimutto idha
bhikkhave ekacco puggalo ye te santā vimokkhā atikkamma
rūpe āruppā te kāyena phusitvā <note n="2">Yu. Sī. sattavāresu phassitvāti pāṭho dissati. </note> viharati paññāya cassa
disvā āsavā parikkhīṇā honti ayaṁ vuccati bhikkhave puggalo
ubhatobhāgavimutto. Imassa kho ahaṁ bhikkhave bhikkhuno na appamādena
karaṇīyanti vadāmi taṁ kissa hetu katantassa appamādena
abhabbo so pamajjituṁ.
<p n="232"/>Katamo ca bhikkhave puggalo paññāvimutto idha
bhikkhave ekacco puggalo ye te santā vimokkhā <pb ed="P" n="1.478" set="M"/>atikkamma
rūpe āruppā te na <note n="3">Po. nakāro natthi.</note> kāyena phusitvā viharati paññāya cassa
disvā āsavā parikkhīṇā honti ayaṁ vuccati bhikkhave puggalo
paññāvimutto. Imassapi kho ahaṁ bhikkhave bhikkhuno na <note n="4">Ma. nakāro natthi.</note> appamādena
karaṇīyanti vadāmi taṁ kissa hetu katantassa appamādena
abhabbo so pamajjituṁ.
<p n="233"/>Katamo ca bhikkhave puggalo kāyasakkhī idha bhikkhave
ekacco puggalo ye te santā vimokkhā atikkamma rūpe
<pb n="2.230"/>
Āruppā te kāyena phusitvā viharati paññāya cassa disvā
ekacce āsavā parikkhīṇā honti ayaṁ vuccati bhikkhave puggalo
kāyasakkhī. Imassa kho ahaṁ bhikkhave bhikkhuno appamādena
karaṇīyanti vadāmi taṁ kissa hetu appevanāma ayamāyasmā
anulomikāni senāsanāni paṭisevamāno kalyāṇamitte bhajamāno
indriyāni samannānayamāno yassatthāya kulaputtā sammadeva
agārasmā anagāriyaṁ pabbajanti tadanuttaraṁ brahmacariyapariyosānaṁ
diṭṭheva dhamme sayaṁ abhiññā sacchikatvā upasampajja vihareyyāti.
Imaṁ kho ahaṁ bhikkhave imassa bhikkhuno appamādaphalaṁ sampassamāno
appamādena karaṇīyanti vadāmi.
<p n="234"/>Katamo ca bhikkhave puggalo diṭṭhippatto <note n="1">aññattha diṭṭhappattotipi dissati.</note> idha bhikkhave
ekacco puggalo ye te santā vimokkhā atikkamma rūpe
āruppā te na <note n="2">Po. nakāro natthi.</note> kāyena phusitvā viharati paññāya cassa
disvā ekacce āsavā parikkhīṇā honti tathāgatappaveditā
cassa dhammā paññāya vodiṭṭhā honti vocaritā ayaṁ vuccati
bhikkhave puggalo diṭṭhippatto. <pb ed="P" n="1.479" set="M"/>Imassapi kho ahaṁ bhikkhave
bhikkhuno appamādena karaṇīyanti vadāmi taṁ kissa hetu
appevanāma ayamāyasmā anulomikāni senāsanāni paṭisevamāno
kalyāṇamitte bhajamāno indriyāni samannānayamāno yassatthāya
kulaputtā sammadeva agārasmā anagāriyaṁ pabbajanti tadanuttaraṁ
<pb n="2.231"/>
Brahmacariyapariyosānaṁ diṭṭheva dhamme sayaṁ abhiññā sacchikatvā
upasampajja vihareyyāti. Imaṁ kho ahaṁ bhikkhave imassa bhikkhuno
appamādaphalaṁ sampassamāno appamādena karaṇīyanti vadāmi.
<p n="235"/>Katamo ca bhikkhave puggalo saddhāvimutto idha
bhikkhave ekacco puggalo ye te santā vimokkhā atikkamma
rūpe āruppā te na <note n="1">Po. Ma. nakāro natthi.</note> kāyena phusitvā viharati paññāya cassa
disvā ekacce āsavā parikkhīṇā honti tathāgate cassa
saddhā niviṭṭhā hoti mūlajātā patiṭṭhitā ayaṁ vuccati bhikkhave
puggalo saddhāvimutto. Imassapi kho ahaṁ bhikkhave bhikkhuno
appamādena karaṇīyanti vadāmi taṁ kissa hetu appevanāma
ayamāyasmā anulomikāni senāsanāni paṭisevamāno kalyāṇamitte
bhajamāno indriyāni samannānayamāno yassatthāya kulaputtā sammadeva
agārasmā anagāriyaṁ pabbajanti tadanuttaraṁ brahmacariyapariyosānaṁ
diṭṭheva dhamme sayaṁ abhiññā sacchikatvā upasampajja
vihareyyāti. Imaṁ kho ahaṁ bhikkhave imassa bhikkhuno appamādaphalaṁ
sampassamāno appamādena karaṇīyanti vadāmi.
<p n="236"/>Katamo ca bhikkhave puggalo dhammānusārī idha bhikkhave
ekacco puggalo ye te santā vimokkhā atikkamma rūpe
āruppā te na <note n="2">Po. Ma. nakāro natthi.</note> kāyena phusitvā viharati paññāya cassa
disvā ekacce <note n="3">Yu. ekacceti pāṭho natthi.</note> āsavā parikkhīṇā <note n="4">Yu. aparikkhīṇā.</note> honti tathāgatappaveditā
<pb n="2.232"/>
Cassa dhammā paññāya mattaso nijjhānaṁ khamanti apicassa
ime dhammā honti seyyathīdaṁ saddhindriyaṁ viriyindriyaṁ satindriyaṁ
samādhindriyaṁ paññindriyaṁ ayaṁ vuccati bhikkhave puggalo dhammānusārī.
Imassapi kho ahaṁ bhikkhave bhikkhuno appamādena
karaṇīyanti vadāmi taṁ kissa hetu appevanāma ayamāyasmā
anulomikāni senāsanāni paṭisevamāno kalyāṇamitte bhajamāno
indriyāni samannānayamāno yassatthāya kulaputtā sammadeva
agārasmā anagāriyaṁ pabbajanti tadanuttaraṁ brahmacariyapariyosānaṁ
diṭṭheva dhamme sayaṁ abhiññā sacchikatvā upasampajja vihareyyāti.
Imaṁ kho ahaṁ bhikkhave imassa bhikkhuno appamādaphalaṁ sampassamāno
appamādena karaṇīyanti vadāmi.
<p n="237"/>Katamo ca bhikkhave puggalo saddhānusārī idha bhikkhave
ekacco puggalo ye te santā vimokkhā atikkamma rūpe
āruppā te na <note n="1">Po. nakāro natthi.</note> kāyena phusitvā viharati paññāya cassa
disvā ekacce āsavā parikkhīṇā honti tathāgate cassa
saddhāmattaṁ hoti pemamattaṁ apicassa ime dhammā honti
seyyathīdaṁ saddhindriyaṁ viriyindriyaṁ satindriyaṁ samādhindriyaṁ paññindriyaṁ
ayaṁ vuccati bhikkhave puggalo saddhānusārī. Imassapi
kho ahaṁ bhikkhave bhikkhuno appamādena karaṇīyanti vadāmi taṁ
kissa hetu appevanāma ayamāyasmā anulomikāni senāsanāni
<pb n="2.233"/>
Paṭisevamāno kalyāṇamitte bhajamāno indriyāni samannānayamāno
yassatthāya kulaputtā sammadeva agārasmā anagāriyaṁ pabbajanti
tadanuttaraṁ brahmacariyapariyosānaṁ diṭṭheva dhamme sayaṁ abhiññā sacchikatvā
upasampajja vihareyyāti. Imaṁ kho ahaṁ bhikkhave imassa
bhikkhuno appamādaphalaṁ sampassamāno appamādena <pb ed="P" n="1.480" set="M"/>karaṇīyanti vadāmi.
<p n="238"/>Nāhaṁ bhikkhave ādikeneva aññārādhanaṁ vadāmi apica
bhikkhave anupubbasikkhā anupubbakiriyā anupubbapaṭipadā aññārādhanā
hoti. Kathañca bhikkhave anupubbasikkhā anupubbakiriyā anupubbapaṭipadā
aññārādhanā hoti. Idha bhikkhave saddhājāto upasaṅkamati
upasaṅkamanto payirupāsati payirupāsanto sotaṁ odahati
ohitasoto dhammaṁ suṇāti sutvā dhammaṁ <note n="1">Ma. dhammesu.</note> dhāreti dhatānaṁ <note n="2">Ma. dhātānaṁ.</note> dhammānaṁ
atthaṁ upaparikkhati atthaṁ upaparikkhato dhammā nijjhānaṁ khamanti
dhammanijjhānakkhantiyā <note n="3">Ma. dhammānij....</note> sati chando jāyati chandajāto ussahati
ussahitvā <note n="4">Ma. ussāhetvā. </note> tuleti tulayitvā padahati pahitatto samāno kāyena
ceva paramaṁ saccaṁ sacchikaroti paññāya ca naṁ ativijjha passati.
Sāpi nāma bhikkhave saddhā nāhosi tampi nāma bhikkhave
upasaṅkamanaṁ nāhosi sāpi nāma bhikkhave payirupāsanā nāhosi
tampi nāma bhikkhave sotāvadhānaṁ nāhosi tampi nāma bhikkhave
dhammassavanaṁ nāhosi sāpi nāma bhikkhave dhammadhāraṇā nāhosi
sāpi nāma bhikkhave atthupaparikkhatā <note n="5">Yu. atthūpaparikkhā.</note> nāhosi sāpi nāma bhikkhave
<pb n="2.234"/>
Dhammanijjhānakkhanti nāhosi sopi nāma bhikkhave chando nāhosi
sopi nāma bhikkhave ussāho nāhosi sāpi nāma bhikkhave tulanā
nāhosi tampi nāma bhikkhave padhānaṁ nāhosi vippaṭipannāttha <note n="1">Po. vippaṭipannatthaṁ.</note>
bhikkhave micchāpaṭipannāttha <note n="2">Po. micchāpaṭipannatthaṁ.</note> bhikkhave kīvadūrevime bhikkhave moghapurisā
apakkantā imasmā dhammavinayā.
<p n="239"/>Atthi bhikkhave catuppadaṁ veyyākaraṇaṁ yassuddiṭṭhassa
viññū puriso nacirasseva paññāya atthaṁ ājāneyya uddisissāma <note n="3">Ma. uddiṭṭhassāpi  bhikkhave. Yu. uddisissāmi.</note>
vo bhikkhave ājānissatha metanti. Ke ca mayaṁ bhante ke ca
dhammassa aññātāroti. Yopi so bhikkhave satthā āmisagaruko <note n="4">Ma. Yu. āmisagaru.</note>
āmisadāyādo āmisehi saṁsaṭṭho viharati tassapāyaṁ evarūpī
paṇopaṇaviyā <note n="5">Sī. Yu. paṇopaṇavidhā. </note> na upeti evañca no assa atha naṁ kareyyāma
na ca no evamassa na naṁ kareyyāmāti. Kimpana bhikkhave yaṁ
tathāgato sabbaso āmisehi visaṁsaṭṭho viharati saddhassa bhikkhave
sāvakassa satthu sāsane pariyogayha <note n="6">Po. Yu. pariyogāya.</note> vattato ayamanudhammo <note n="7">Po. ayaṁ pana dhammo.</note> hoti
satthā bhagavā sāvakohamasmi <note n="8">Ma. sāvakohamasmīti. </note> jānāti bhagavā nāhaṁ jānāmīti.
Saddhassa bhikkhave <pb ed="P" n="1.481" set="M"/>sāvakassa satthu sāsane pariyogayha vattato
rūḷhanīyaṁ <note n="9">Yu. rūḷhaniyaṁ.</note> satthu sāsanaṁ hoti ojavantaṁ. Saddhassa bhikkhave sāvakassa
satthu sāsane pariyogayha vattato ayamanudhammo <note n="10">Po. ayaṁ pana dhammo.</note> hoti kāmaṁ taco
ca nahāru ca aṭṭhi ca avasussatu <note n="11">Ma. Yu. avasissatu.</note> me <note n="12">Yu. meti pāṭho natthi. </note> sarīre avasussatu <note n="13">Yu. upasussatu.</note> maṁsalohitaṁ
<pb n="2.235"/>
Yantaṁ purisathāmena purisaviriyena purisaparakkamena pattabbaṁ na taṁ
apāpuṇitvā viriyassa saṇṭhānaṁ bhavissatīti. Saddhassa bhikkhave
sāvakassa satthu sāsane pariyogayha vattato dvinnaṁ phalānaṁ aññataraṁ
phalaṁ pāṭikaṅkhaṁ diṭṭheva dhamme aññā sati vā upādisese
anāgāmitāti.
Idamavoca bhagavā attamanā te bhikkhū bhagavato bhāsitaṁ
abhinandunti.
Kīṭāgirisuttaṁ niṭṭhitaṁ dasamaṁ.
Bhikkhuvaggo niṭṭhito dutiyo.
Tassa vaggassa uddānaṁ
kuñjararāhulasassataloko <note n="1">Ma. kuñjaro rāhulo yassa satthussa lokā   mālukyaputtatathābhaddālināmāni   pañcannaṁ sahampatiyācanāthanāḷi   kīṭāgiri nāma asamo pavaro.   dutiyo varavaggo   bhikkhuvaggo niṭṭhito.</note> māluṅkyaputto ca bhaddālināmo
dijakhuddasahampatiyācanā nāḷakīpadaragirināmo asamo pavaro
dutiyo varavaggo.
<p rend="subhead" check="nosid">3, paribbājakavaggo</p>
</xml>