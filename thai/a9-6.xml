<xml src="a9-6.xml">
<readunit id="a9-6">(6) 1. khemavaggo</readunit>
<p rend="subhead" sid="1">1, khemasuttaṃ</p>
<pb n="9.477"/>
Paṇṇāsakāsaṅgahitā vaggā
khemavaggo paṭhamo
<p n="256"/>52 Khemaṁ khemanti āvuso vuccati kittāvatā nu kho
āvuso khemaṁ vuttaṁ bhagavatāti.
Idhāvuso bhikkhu vivicceva kāmehi .pe. Paṭhamajjhānaṁ upasampajja
viharati ettāvatāpi kho āvuso khemaṁ vuttaṁ bhagavatā pariyāyena .pe.
Puna caparaṁ āvuso bhikkhu sabbaso nevasaññānāsaññāyatanaṁ
samatikkamma saññāvedayitanirodhaṁ upasampajja viharati paññāyapassa
disvā āsavā parikkhīṇā honti ettāvatāpi kho āvuso khemaṁ
vuttaṁ bhagavatā nippariyāyenāti.
<p rend="subhead" sid="2">2, khemappattasuttaṃ</p>
<p n="257"/>53 Khemappatto khemappattoti āvuso vuccati .pe.
<p rend="subhead" sid="3">3, amatasuttaṃ</p>
<p n="258"/>54 Amataṁ amatanti āvuso vuccati.
<p rend="subhead" sid="4">4, amatappattasuttaṃ</p>
<p n="259"/>55 Amatappatto amatappattoti āvuso vuccati.
<p rend="subhead" sid="5">5, abhayasuttaṃ</p>
<p n="260"/><pb ed="P" n="4.456" set="A"/>56 Abhayaṁ abhayanti āvuso vuccati.
<p rend="subhead" sid="6">6, abhayappattasuttaṃ</p>
<p n="261"/>57 Abhayappatto abhayappattoti āvuso vuccati.
<p rend="subhead" sid="7">7, passaddhisuttaṃ</p>
<p n="262"/>58 Passaddhi passaddhīti āvuso vuccati.
<p rend="subhead" sid="8">8, anupubbapassaddhisuttaṃ</p>
<p n="263"/>59 Anupubbapassaddhi anupubbapassaddhīti āvuso vuccati.
<p rend="subhead" sid="9">9, nirodhasuttaṃ</p>
<p n="264"/>60 Nirodho nirodhoti āvuso vuccati.
<p rend="subhead" sid="10">10, anupubbanirodhasuttaṃ</p>
<p n="265"/>61 Anupubbanirodho anupubbanirodhoti āvuso vuccati
<pb n="9.478"/>
Kittāvatā nu kho āvuso anupubbanirodho vutto bhagavatāti.
Idhāvuso bhikkhu vivicceva kāmehi .pe. Paṭhamajjhānaṁ upasampajja
viharati ettāvatāpi kho āvuso anupubbanirodho vutto bhagavatā
pariyāyena .pe.
Puna caparaṁ āvuso bhikkhu sabbaso nevasaññānāsaññāyatanaṁ
samatikkamma saññāvedayitanirodhaṁ upasampajja viharati paññāyapassa disvā
āsavā parikkhīṇā honti ettāvatāpi kho āvuso anupubbanirodho
vutto bhagavatā nippariyāyenāti.
<p rend="subhead" sid="11">11, abhabbasuttaṃ</p>
<p n="266"/>62 Nava bhikkhave dhamme appahāya abhabbo arahattaṁ
sacchikātuṁ. Katame nava rāgaṁ dosaṁ mohaṁ kodhaṁ upanāhaṁ makkhaṁ
palāsaṁ issaṁ macchariyaṁ. Ime kho bhikkhave nava dhamme appahāya
abhabbo arahattaṁ sacchikātuṁ.
Nava bhikkhave dhamme pahāya bhabbo arahattaṁ sacchikātuṁ. Katame
nava rāgaṁ dosaṁ mohaṁ kodhaṁ upanāhaṁ makkhaṁ palāsaṁ issaṁ macchariyaṁ.
Ime kho bhikkhave nava dhamme pahāya bhabbo arahattaṁ sacchikātunti.
Khemavaggo paṭhamo.
Tassuddānaṁ
khemo ca amataṁ ceva abhayapassaddhiyena ca
nirodho anupubbo ceva dhammaṁ pahāya bhabbena cāti.
</xml>