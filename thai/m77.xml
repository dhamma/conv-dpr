<xml src="m77.xml">
<pgroup id="m77"/>
<readunit id="m77">7. mahāsakuludāyisuttaṃ</readunit>
<pb n="2.310"/>
Mahāsakuludāyisuttaṁ
<p n="314"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Tena kho pana samayena sambahulā
abhiññātā abhiññātā paribbājakā moranivāpe paribbājakārāme
paṭivasanti seyyathīdaṁ annabhāro <note n="1">Yu. anugāro.</note> varataro <note n="2">Yu. varadharo Sī. varacaro.</note> sakuludāyi ca
paribbājako aññe ca abhiññātā abhiññātā paribbājakā.
Atha kho bhagavā pubbaṇhasamayaṁ nivāsetvā pattacīvaramādāya rājagahaṁ
piṇḍāya pāvisi. Atha kho bhagavato etadahosi atippago kho tāva
rājagahe piṇḍāya carituṁ yannūnāhaṁ yena moranivāpo paribbājakārāmo
yena sakuludāyi ca <note n="3">Yu. ayaṁ saddo natthi. </note> paribbājako tenupasaṅkameyyanti. Atha
kho bhagavā yena moranivāpo paribbājakārāmo tenupasaṅkami.
<p n="315"/>Tena kho pana samayena sakuludāyi paribbājako mahatiyā
paribbājakaparisāya saddhiṁ nisinno hoti unnādiniyā uccāsaddamahāsaddāya <note n="4">Yu. uccasaddāya.</note>
anekavihitaṁ tiracchānakathaṁ kathentiyā seyyathīdaṁ rājakathaṁ
corakathaṁ mahāmattakathaṁ senākathaṁ bhayakathaṁ yuddhakathaṁ annakathaṁ pānakathaṁ
vatthakathaṁ sayanakathaṁ <pb ed="P" n="2.2" set="M"/>mālākathaṁ gandhakathaṁ ñātikathaṁ yānakathaṁ gāmakathaṁ
nigamakathaṁ nagarakathaṁ janapadakathaṁ itthīkathaṁ sūrakathaṁ visikhākathaṁ kumbhaṭṭhānakathaṁ
kumbhadāsikathaṁ <note n="5">Yu. ayaṁ pāṭho natthi.</note> pubbapetakathaṁ nānattakathaṁ lokakkhāyikaṁ samuddakkhāyikaṁ
<pb n="2.311"/>
Itibhavābhavakathaṁ iti vā. Addasā kho sakuludāyi paribbājako
bhagavantaṁ dūrato <note n="1">Yu. va.</note> āgacchantaṁ disvāna sakaṁ parisaṁ saṇṭhapesi <note n="2">Yu. saṇṭhāpesi.</note>
appasaddā bhonto hontu mā bhonto saddamakattha ayaṁ samaṇo
gotamo āgacchati appasaddakāmo kho pana so āyasmā appasaddavaṇṇavādī <note n="3">Yu. appasaddassa.</note>
appevanāma appasaddaṁ parisaṁ viditvā upasaṅkamitabbaṁ
maññeyyāti. Atha kho te paribbājakā tuṇhī ahesuṁ. Atha
kho bhagavā yena sakuludāyi paribbājako tenupasaṅkami. Atha kho
sakuludāyi paribbājako bhagavantaṁ etadavoca etu kho bhante
bhagavā svāgataṁ <note n="4">Yu. sāgataṁ. </note> bhante bhagavato cirassaṁ kho bhante bhagavā imaṁ
pariyāyamakāsi yadidaṁ idhāgamanāya nisīdatu bhante bhagavā idamāsanaṁ
paññattanti. Nisīdi bhagavā paññatte āsane. Sakuludāyipi
kho paribbājako aññataraṁ nīcaṁ āsanaṁ gahetvā ekamantaṁ nisīdi.
Ekamantaṁ nisinnaṁ kho sakuludāyi paribbājakaṁ bhagavā etadavoca
kāya nuttha udāyi etarahi kathāya sannisinnā kā ca pana vo
antarākathā vippakatāti.
<p n="316"/>Tiṭṭhatesā bhante kathā yāya mayaṁ etarahi kathāya
sannisinnā nesā bhante kathā bhagavato dullabhā bhavissati pacchāpi
savanāya purimāni bhante divasāni purimatarāni nānātitthiyānaṁ
samaṇabrāhmaṇānaṁ kutūhalasālāyaṁ <note n="5">kotuhalasālāyantipi pāṭho.</note> sannisinnānaṁ sannipatitānaṁ ayamantarākathā
<pb n="2.312"/>
Udapādi lābhā vata bho aṅgamagadhānaṁ suladdhaṁ vata
bho aṅgamagadhānaṁ yatrime <note n="1">Yu. yatthime.</note> samaṇabrāhmaṇā saṅghino gaṇino
gaṇācariyā ñātā yasassino titthakarā sādhusammatā bahujanassa
rājagahaṁ vassāvāsaṁ upagatā <note n="2">Sī. Ma. Yu. osaṭā.</note>. Ayampi kho pūraṇo kassapo saṅghī
ceva gaṇī ca gaṇācariyo <note n="3">Yu. etthantare casaddo atthi. </note> ñāto yasassī titthakaro sādhusammato
bahujanassa sopi rājagahaṁ vassāvāsaṁ upagato. Ayampi kho
makkhali gosālo ... <pb ed="P" n="2.3" set="M"/>Ajito kesakambalo ... Pakuddho kaccāyano ...
Sañjayo velaṭṭhaputto <note n="4">Yu. belaṭṭhiputto. ito paraṁ īdisameva.</note> ... Nigantho <note n="5">Yu. nigaṇṭho.</note> nāṭaputto saṅghī ceva gaṇī
ca gaṇācariyo <note n="6">Yu. etthantare casaddo atthi. </note> ñāto yasassī titthakaro sādhusammato bahujanassa
sopi rājagahaṁ vassāvāsaṁ upagato. Ayampi kho samaṇo gotamo
saṅghī ceva gaṇī ca gaṇācariyo <note n="7">Yu. etthantare casaddo atthi. </note> ñāto yasassī titthakaro sādhusammato
bahujanassa sopi rājagahaṁ vassāvāsaṁ upagato. Ko nu kho
imesaṁ bhavataṁ <note n="8">Yu. bhagavataṁ. </note> samaṇabrāhmaṇānaṁ saṅghīnaṁ gaṇīnaṁ gaṇācariyānaṁ ñātānaṁ
yasassīnaṁ titthakarānaṁ sādhusammatānaṁ bahujanassa sāvakānaṁ sakkato
garukato mānito pūjito kathañca pana sāvakā sakkatvā garukatvā
upanissāya viharantīti.
<p n="317"/>Tatrekacce evamāhaṁsu ayaṁ kho pūraṇo kassapo
saṅghī ceva gaṇī ca gaṇācariyo <note n="10">Yu. etthantare casaddo atthi. </note> ñāto yasassī titthakaro sādhusammato
bahujanassa so kho sāvakānaṁ na sakkato na garukato na mānito
<pb n="2.313"/>
Na pūjito na ca pana pūraṇaṁ kassapaṁ sāvakā sakkatvā garukatvā
upanissāya viharanti. Bhūtapubbaṁ pūraṇo kassapo anekasatāya
parisāya dhammaṁ desesi. Tatra aññataro pūraṇassa kassapassa
sāvako saddamakāsi mā bhonto pūraṇaṁ kassapaṁ etamatthaṁ pucchittha
neso etaṁ jānāti mayametaṁ jānāma amhe etamatthaṁ pucchatha
mayametaṁ bhavataṁ byākarissāmāti. Bhūtapubbaṁ pūraṇo kassapo
bāhā paggayha kandanto na labhati appasaddā bhonto hontu
mā bhonto saddamakattha nete bhavante pucchanti amhe ete
pucchanti mayametesaṁ byākarissāmīti. Bahū kho pana pūraṇassa
kassapassa sāvakā vādaṁ āropetvā apakkantā na tvaṁ imaṁ
dhammavinayaṁ ājānāsi ahaṁ imaṁ dhammavinayaṁ ājānāmi kiṁ tvaṁ imaṁ
dhammavinayaṁ ājānissasi micchāpaṭipanno tvamasi ahamasmi
sammāpaṭipanno sahitamme asahitante pure vacanīyaṁ pacchā avaca
pacchā vacanīyaṁ pure avaca adhiciṇṇante <note n="1">Yu. aviciṇṇante.</note> viparāvattaṁ āropito
te vādo niggahitosi cara vādappamokkhāya nibbedhehi vā sace
pahosīti. Iti pūraṇo kassapo sāvakānaṁ na sakkato na
garukato na <pb ed="P" n="2.4" set="M"/>mānito na pūjito na ca pana pūraṇaṁ kassapaṁ sāvakā
sakkatvā garukatvā upanissāya viharanti akuṭṭho ca pana pūraṇo
kassapo dhammakkosenāti. Ekacce evamāhaṁsu ayampi kho
makkhali gosālo ... Ajito kesakambalo <note n="2">Yu. sabbattha kesakambalīti dissati.</note> ... Pakuddho kaccāyano ...
<pb n="2.314"/>
Sañjayo velaṭṭhaputto ... Nigantho nāṭaputto saṅghī ceva gaṇī
ca gaṇācariyo ñāto yasassī titthakaro sādhusammato bahujanassa
sopi sāvakānaṁ na sakkato na garukato na mānito na pūjito
na ca pana niganthaṁ nāṭaputtaṁ sāvakā sakkatvā garukatvā upanissāya
viharanti. Bhūtapubbaṁ nigantho nāṭaputto anekasatāya parisāya
dhammaṁ desesi. Tatra aññataro niganthassa nāṭaputtassa sāvako
saddamakāsi mā bhonto niganthaṁ nāṭaputtaṁ etamatthaṁ pucchittha
neso etaṁ jānāti mayametaṁ jānāma amhe etamatthaṁ pucchatha
mayametaṁ bhavataṁ byākarissāmāti. Bhūtapubbaṁ nigantho nāṭaputto
bāhā paggayha kandanto na labhati appasaddā bhonto hontu
mā bhonto saddamakattha nete bhavante pucchanti amhe ete
pucchanti mayametesaṁ <note n="1">Yu. mayametaṁ.</note> byākarissāmāti. Bahū kho pana niganthassa
nāṭaputtassa sāvakā vādaṁ āropetvā apakkantā na tvaṁ
imaṁ dhammavinayaṁ ājānāsi ahaṁ imaṁ dhammavinayaṁ ājānāmi kiṁ
tvaṁ imaṁ dhammavinayaṁ ājānissasi micchāpaṭipanno tvamasi ahamasmi
sammāpaṭipanno sahitamme asahitante pure vacanīyaṁ pacchā
avaca pacchā vacanīyaṁ pure avaca adhiciṇṇante viparāvattaṁ
āropito te vādo niggahitosi cara vādappamokkhāya nibbedhehi
vā sace pahosīti. Iti nigantho nāṭaputto sāvakānaṁ na
sakkato na garukato na mānito na pūjito na ca pana niganthaṁ
<pb n="2.315"/>
Nāṭaputtaṁ sāvakā sakkatvā garukatvā upanissāya viharanti akuṭṭho
ca pana nigantho nāṭaputto dhammakkosenāti.
<p n="318"/>Ekacce evamāhaṁsu ayampi <note n="1">Yu. ayaṁ.</note> kho samaṇo gotamo
saṅghī ceva gaṇī ca gaṇācariyo ñāto yasassī titthakaro
sādhusammato bahujanassa so ca kho sāvakānaṁ sakkato garukato
mānito pūjito samaṇañca pana gotamaṁ sāvakā sakkatvā garukatvā
upanissāya viharanti. Bhūtapubbaṁ samaṇo gotamo anekasatāya
parisāya <pb ed="P" n="2.5" set="M"/>dhammaṁ desesi. Tatra aññataro samaṇassa gotamassa
sāvako ukkāsi. Tamenamaññataro sabrahmacārī jannukena ghaṭṭesi
appasaddo āyasmā hotu mā āyasmā saddamakāsi satthā
no bhagavā dhammaṁ desetīti. Yasmiṁ samaye samaṇo gotamo
anekasatāya parisāya dhammaṁ desesi neva tasmiṁ samaye samaṇassa
gotamassa sāvakānaṁ khipitasaddo vā hoti ukkāsitasaddo vā
tamenaṁ mahājanakāyo <note n="2">Yu. janakāyo.</note> paccāsiṁsamānarūpo paccupaṭṭhito hoti yanno
bhagavā dhammaṁ bhāsissati tanno sossāmāti. Seyyathāpi nāma
puriso cātummahāpathe khuddaṁ madhuṁ anelakaṁ pīḷeyya tamenaṁ mahājanakāyo
paccāsiṁsamānarūpo paccupaṭṭhito assa evameva yasmiṁ samaye
samaṇo gotamo anekasatāya parisāya dhammaṁ deseti neva tasmiṁ
samaye samaṇassa gotamassa sāvakānaṁ khipitasaddo vā hoti ukkāsitasaddo
vā tamenaṁ mahājanakāyo paccāsiṁsamānarūpo paccupaṭṭhito
<pb n="2.316"/>
Hoti yanno bhagavā dhammaṁ bhāsissati tanno sossāmāti.
Yepi samaṇassa gotamassa sāvakā sabrahmacārīhi sampayojetvā
sikkhaṁ paccakkhāya hīnāyāvattanti tepi satthuno ceva vaṇṇavādino
honti dhammassa ca vaṇṇavādino honti saṅghassa ca vaṇṇavādino
honti attagarahinoyeva honti anaññagarahino mayamevamhā
alakkhikā mayaṁ appapuññā ye mayaṁ evaṁ svākkhāte dhammavinaye
pabbajitvā na sakkhimhā yāvajīvaṁ paripuṇṇaṁ parisuddhaṁ brahmacariyaṁ
caritunti. Te ārāmikabhūtā vā upāsakabhūtā vā pañcasu
sikkhāpadesu samādāya vattanti. Iti samaṇo gotamo sāvakānaṁ
sakkato garukato mānito pūjito samaṇañca pana gotamaṁ sāvakā
sakkatvā garukatvā upanissāya viharantīti. Katī pana tvaṁ udāyi
mayi dhamme samanupassasi yehi mama sāvakā sakkaronti garukaronti
mānenti pūjenti sakkatvā garukatvā upanissāya viharantīti.
<p n="319"/>Pañca kho ahaṁ bhante bhagavati dhamme samanupassāmi
yehi bhagavantaṁ sāvakā sakkaronti garukaronti mānenti pūjenti
sakkatvā garukatvā upanissāya viharanti katame pañca bhagavā
hi bhante appāhāro appāhāratāya ca vaṇṇavādī yampi
bhante bhagavā appāhāro appāhāratāya ca vaṇṇavādī imaṁ
kho ahaṁ bhante bhagavati paṭhamaṁ dhammaṁ samanupassāmi yena bhagavantaṁ
sāvakā <pb ed="P" n="2.6" set="M"/>sakkaronti garukaronti mānenti pūjenti sakkatvā garukatvā
<pb n="2.317"/>
Upanissāya viharanti.
<p n="320"/>Puna caparaṁ bhante bhagavā santuṭṭho itarītarena cīvarena
itarītaracīvarasantuṭṭhiyā ca vaṇṇavādī yampi bhante bhagavā santuṭṭho
itarītarena cīvarena itarītaracīvarasantuṭṭhiyā ca vaṇṇavādī imaṁ kho
ahaṁ bhante bhagavati dutiyaṁ dhammaṁ samanupassāmi yena bhagavantaṁ sāvakā
sakkaronti garukaronti mānenti pūjenti sakkatvā garukatvā
upanissāya viharanti.
<p n="321"/>Puna caparaṁ bhante bhagavā santuṭṭho itarītarena
piṇḍapātena itarītarapiṇḍapātasantuṭṭhiyā ca vaṇṇavādī yampi bhante
bhagavā santuṭṭho itarītarena piṇḍapātena itarītarapiṇḍapātasantuṭṭhiyā
ca vaṇṇavādī imaṁ kho ahaṁ bhante bhagavati tatiyaṁ
dhammaṁ samanupassāmi yena bhagavantaṁ sāvakā sakkaronti garukaronti
mānenti pūjenti sakkatvā garukatvā upanissāya viharanti.
<p n="322"/>Puna caparaṁ bhante bhagavā santuṭṭho itarītarena senāsanena
itarītarasenāsanasantuṭṭhiyā ca vaṇṇavādī yampi bhante bhagavā
santuṭṭho itarītarena senāsanena itarītarasenāsanasantuṭṭhiyā ca
vaṇṇavādī imaṁ kho ahaṁ bhante bhagavati catutthaṁ dhammaṁ samanupassāmi
yena bhagavantaṁ sāvakā sakkaronti garukaronti mānenti
pūjenti sakkatvā garukatvā upanissāya viharanti.
<p n="323"/>Puna caparaṁ bhante bhagavā pavivitto pavivekassa ca
<pb n="2.318"/>
Vaṇṇavādī yampi bhante bhagavā pavivitto pavivekassa ca
vaṇṇavādī imaṁ kho ahaṁ bhante bhagavati pañcamaṁ dhammaṁ samanupassāmi
yena bhagavantaṁ sāvakā sakkaronti garukaronti mānenti
pūjenti sakkatvā garukatvā upanissāya viharanti. Ime kho ahaṁ
bhante bhagavati pañca dhamme samanupassāmi yehi bhagavantaṁ sāvakā
sakkaronti garukaronti mānenti pūjenti sakkatvā garukatvā
upanissāya viharantīti.
<p n="324"/>Appāhāro samaṇo gotamo appāhāratāya ca
vaṇṇavādīti iti ce maṁ udāyi sāvakā sakkareyyuṁ garukareyyuṁ
māneyyuṁ pūjeyyuṁ sakkatvā <pb ed="P" n="2.7" set="M"/>garukatvā upanissāya vihareyyuṁ santi
kho pana me udāyi sāvakā kosakāhārāpi addhakosakāhārāpi <note n="1">Yu. aḍḍha....</note>
veluvāhārāpi addhaveluvāhārāpi <note n="2">Yu. aḍḍha....</note> ahaṁ kho panudāyi appekadā
iminā pattena samatittikampi bhuñjāmi bhiyyopi bhuñjāmi.
Appāhāro samaṇo gotamo appāhāratāya ca vaṇṇavādīti
iti ce maṁ udāyi sāvakā sakkareyyuṁ garukareyyuṁ māneyyuṁ pūjeyyuṁ
sakkatvā garukatvā upanissāya vihareyyuṁ ye te udāyi mama
sāvakā kosakāhārāpi addhakosakāhārāpi veluvāhārāpi
addhaveluvāhārāpi na mante iminā dhammena sakkareyyuṁ garukareyyuṁ
māneyyuṁ pūjeyyuṁ sakkatvā garukatvā upanissāya vihareyyuṁ.
<p n="325"/>Santuṭṭho samaṇo gotamo itarītarena cīvarena
itarītaracīvarasantuṭṭhiyā
<pb n="2.319"/>
Ca vaṇṇavādīti iti ce maṁ udāyi sāvakā sakkareyyuṁ
garukareyyuṁ māneyyuṁ pūjeyyuṁ sakkatvā garukatvā upanissāya vihareyyuṁ
santi kho pana me udāyi sāvakā paṁsukūlikā lūkhacīvaradharā te
susānā vā saṅkārakuṭā vā pāpaṇikā vā nantakāni uccinitvā
saṅghāṭiṁ karitvā dhārenti ahaṁ kho panudāyi appekadā gahapatāni
cīvarāni dhāremi daḷhāni suttalūkhāni <note n="1">Yu. yattha lūkhāni.</note> alāvulomasāni santuṭṭho
samaṇo gotamo itarītarena cīvarena itarītaracīvarasantuṭṭhiyā ca
vaṇṇavādīti iti ce maṁ udāyi sāvakā sakkareyyuṁ garukareyyuṁ
māneyyuṁ pūjeyyuṁ sakkatvā garukatvā upanissāya vihareyyuṁ ye
te udāyi mama sāvakā paṁsukūlikā lūkhacīvaradharā te susānā vā
saṅkārakuṭā vā pāpaṇikā vā nantakāni uccinitvā saṅghāṭiṁ
karitvā dhārenti na mante iminā dhammena sakkareyyuṁ garukareyyuṁ
māneyyuṁ pūjeyyuṁ sakkatvā garukatvā upanissāya vihareyyuṁ.
<p n="326"/>Santuṭṭho samaṇo gotamo itarītarena piṇḍapātena
itarītarapiṇḍapātasantuṭṭhiyā ca vaṇṇavādīti iti ce maṁ udāyi
sāvakā sakkareyyuṁ garukareyyuṁ māneyyuṁ pūjeyyuṁ sakkatvā garukatvā
upanissāya vihareyyuṁ santi kho pana me udāyi sāvakā piṇḍapātikā
sapadānacārino uccāpake <note n="2">Yu. uccepake vate. ito paraṁ īdisameva.</note> vatte ratā te antaragharaṁ
paviṭṭhā samānā āsanenapi nimantiyamānā na sādiyanti ahaṁ
kho panudāyi appekadā nimantanepi bhuñjāmi sālīnaṁ odanaṁ
<pb n="2.320"/>
Vicitakāḷakaṁ anekasūpaṁ anekabyañjanaṁ santuṭṭho samaṇo gotamo
itarītarena piṇḍapātena itarītarapiṇḍapātasantuṭṭhiyā ca vaṇṇavādīti
iti ce maṁ udāyi sāvakā sakkareyyuṁ garukareyyuṁ māneyyuṁ
pūjeyyuṁ sakkatvā garukatvā upanissāya vihareyyuṁ ye te udāyi
mama sāvakā piṇḍapātikā sapadānacārino uccāpake vatte ratā
te antaragharaṁ paviṭṭhā samānā āsanenapi nimantiyamānā na sādiyanti
na mante iminā dhammena sakkareyyuṁ garukareyyuṁ māneyyuṁ pūjeyyuṁ
sakkatvā garukatvā upanissāya vihareyyuṁ.
<p n="327"/>Santuṭṭho samaṇo gotamo itarītarena senāsanena
itarītarasenāsanasantuṭṭhiyā ca vaṇṇavādīti iti ce maṁ udāyi
sāvakā sakkareyyuṁ garukareyyuṁ māneyyuṁ pūjeyyuṁ sakkatvā garukatvā
upanissāya vihareyyuṁ santi kho pana me udāyi sāvakā rukkhamūlikā
abbhokāsikā te aṭṭha māse channaṁ na upenti ahaṁ kho panudāyi
appekadā kūṭāgāresupi viharāmi ullittāvalittesu nivātesu
phusitaggaḷesu pihitavātapānesu santuṭṭho samaṇo gotamo itarītarena
senāsanena itarītarasenāsanasantuṭṭhiyā ca vaṇṇavādīti iti ce maṁ
udāyi sāvakā sakkareyyuṁ garukareyyuṁ māneyyuṁ pūjeyyuṁ sakkatvā
garukatvā upanissāya vihareyyuṁ ye te udāyi mama sāvakā
rukkhamūlikā abbhokāsikā te <note n="1">Yu. ayaṁ pāṭho natthi.</note> aṭṭha māse channaṁ na upenti
na mante iminā dhammena sakkareyyuṁ garukareyyuṁ māneyyuṁ pūjeyyuṁ
<pb n="2.321"/>
Sakkatvā garukatvā upanissāya vihareyyuṁ.
<p n="328"/>Pavivitto samaṇo gotamo pavivekassa ca vaṇṇavādīti
iti ce maṁ udāyi sāvakā sakkareyyuṁ garukareyyuṁ māneyyuṁ pūjeyyuṁ
sakkatvā garukatvā upanissāya vihareyyuṁ santi kho pana me
udāyi sāvakā āraññakā pantāni senāsanāni <note n="1">Yu. pantasenāsanā.</note> araññavanapatthāni <note n="2">Yu. etthantare pantāni senāsanānīti dissati. </note>
ajjhogahetvā viharanti te anvaḍḍhamāsaṁ saṅghamajjhe osaranti
pātimokkhuddesāya ahaṁ kho panudāyi appekadā ākiṇṇo
viharāmi bhikkhūhi bhikkhunīhi upāsakehi <pb ed="P" n="2.9" set="M"/>upāsikāhi raññā <note n="3">Yu. rañño.</note>
rājamahāmattehi titthiyehi titthiyasāvakehi pavivitto samaṇo gotamo
pavivekassa ca vaṇṇavādīti iti ce maṁ udāyi sāvakā sakkareyyuṁ
garukareyyuṁ māneyyuṁ pūjeyyuṁ sakkatvā garukatvā upanissāya vihareyyuṁ
ye te udāyi mama sāvakā āraññakā pantāni senāsanāni
araññavanapatthāni <note n="4">Yu. etthantare pantāni senāsanānīti dissati. </note> ajjhogahetvā viharanti te anvaḍḍhamāsaṁ
saṅghamajjhe osaranti pātimokkhuddesāya na mante iminā
dhammena sakkareyyuṁ garukareyyuṁ māneyyuṁ pūjeyyuṁ sakkatvā garukatvā
upanissāya vihareyyuṁ. Iti kho udāyi na maṁ <note n="5">Yu. mamaṁ.</note> sāvakā imehi
pañcahi dhammehi sakkaronti garukaronti mānenti pūjenti sakkatvā
garukatvā upanissāya viharanti.
<p n="329"/>Atthi kho udāyi aññe ca pañca dhammā yehi
pañcahi dhammehi mama sāvakā sakkaronti garukaronti mānenti
<pb n="2.322"/>
Pūjenti sakkatvā garukatvā upanissāya viharanti katame pañca
idhudāyi mama sāvakā adhisīle sambhāventi sīlavā samaṇo gotamo
paramena sīlakkhandhena samannāgatoti. Yamudāyi <note n="1">Yu. yaṁ panudāyi. sabbattha īdisameva.</note> mama sāvakā
adhisīle sambhāventi sīlavā samaṇo gotamo paramena sīlakkhandhena
samannāgatoti. Ayaṁ kho udāyi paṭhamo dhammo yena
mama sāvakā sakkaronti garukaronti mānenti pūjenti sakkatvā
garukatvā upanissāya viharanti.
<p n="330"/>Puna caparaṁ udāyi mama sāvakā abhikkante
ñāṇadassane sambhāventi jānaṁyevāha samaṇo gotamo jānāmīti
passaṁyevāha samaṇo gotamo passāmīti abhiññāya samaṇo
gotamo dhammaṁ deseti no anabhiññāya sanidānaṁ samaṇo
gotamo dhammaṁ deseti no anidānaṁ sappāṭihāriyaṁ samaṇo
gotamo dhammaṁ deseti no appāṭihāriyanti. Yamudāyi <note n="2">Yu. yaṁ panudāyi. sabbattha īdisameva.</note> mama
sāvakā abhikkante ñāṇadassane sambhāventi jānaṁyevāha samaṇo
gotamo jānāmīti passaṁyevāha samaṇo gotamo passāmīti
abhiññāya samaṇo gotamo dhammaṁ deseti no anabhiññāya
sanidānaṁ samaṇo gotamo dhammaṁ deseti <pb ed="P" n="2.10" set="M"/>no anidānaṁ sappāṭihāriyaṁ
samaṇo gotamo dhammaṁ deseti no appāṭihāriyanti. Ayaṁ kho
udāyi dutiyo dhammo yena mama sāvakā sakkaronti garukaronti
mānenti pūjenti sakkatvā garukatvā upanissāya viharanti.
<pb n="2.323"/>
<p n="331"/>Puna caparaṁ udāyi mama sāvakā adhipaññāya sambhāventi
paññavā samaṇo gotamo paramena paññākkhandhena samannāgato
taṁ vata anāgataṁ vā vādapathaṁ na dakkhati uppannaṁ vā parappavādaṁ
na sahadhammena suniggahitaṁ niggahissatīti netaṁ ṭhānaṁ vijjati. Taṁ
kiṁ maññasi udāyi api nu me sāvakā evaṁ jānantā evaṁ
passantā antarantarā kathaṁ opāteyyunti. No hetaṁ bhante.
Na kho panāhaṁ udāyi sāvakesu anusāsaniṁ paccāsiṁsāmi aññadatthuṁ
mamaṁyeva sāvakā anusāsaniṁ paccāsiṁsanti. Yamudāyi mama sāvakā
adhipaññāya sambhāventi paññavā samaṇo gotamo paramena
paññākkhandhena samannāgato taṁ vata <note n="1">Yu. vatasaddo natthi.</note> anāgataṁ vā vādapathaṁ
na dakkhati uppannaṁ vā parappavādaṁ na sahadhammena suniggahitaṁ
niggahissatīti netaṁ ṭhānaṁ vijjati. Ayaṁ kho udāyi tatiyo dhammo
yena mama sāvakā sakkaronti garukaronti mānenti pūjenti
sakkatvā garukatvā upanissāya viharanti.
<p n="332"/>Puna caparaṁ udāyi mama sāvakā yena dukkhena
dukkhotiṇṇā dukkhaparetā te maṁ upasaṅkamitvā dukkhaṁ ariyasaccaṁ
pucchanti tesāhaṁ dukkhaṁ ariyasaccaṁ puṭṭho byākaromi tesāhaṁ
cittaṁ ārādhemi pañhassa veyyākaraṇena te maṁ upasaṅkamitvā
dukkhasamudayaṁ ... Dukkhanirodhaṁ ... Dukkhanirodhagāminiṁ paṭipadaṁ ariyasaccaṁ
pucchanti tesāhaṁ dukkhanirodhagāminiṁ paṭipadaṁ ariyasaccaṁ puṭṭho
<pb n="2.324"/>
Byākaromi tesāhaṁ cittaṁ ārādhemi pañhassa veyyākaraṇena.
Yamudāyi mama sāvakā yena dukkhena dukkhotiṇṇā dukkhaparetā
te maṁ upasaṅkamitvā dukkhaṁ ariyasaccaṁ pucchanti tesāhaṁ dukkhaṁ
ariyasaccaṁ puṭṭho byākaromi tesāhaṁ cittaṁ ārādhemi pañhassa
veyyākaraṇena te maṁ upasaṅkamitvā dukkhasamudayaṁ ... Dukkhanirodhaṁ ...
Dukkhanirodhagāminiṁ paṭipadaṁ ariyasaccaṁ pucchanti tesāhaṁ dukkhanirodhagāminiṁ
paṭipadaṁ <pb ed="P" n="2.11" set="M"/>ariyasaccaṁ puṭṭho byākaromi tesāhaṁ cittaṁ
ārādhemi pañhassa veyyākaraṇena. Ayaṁ kho udāyi catuttho
dhammo yena mama sāvakā sakkaronti garukaronti mānenti
pūjenti sakkatvā garukatvā upanissāya viharanti.
<p n="333"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā cattāro satipaṭṭhāne bhāventi.
Idhudāyi bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ vedanāsu vedanānupassī
viharati ... Citte cittānupassī viharati ... Dhammesu dhammānupassī
viharati ātāpī sampajāno satimā vineyya loke abhijjhādomanassaṁ.
Tatra ca pana me sāvakā bahū abhiññāvosānapāramippattā
viharanti.
<p n="334"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā cattāro sammappadhāne bhāventi.
<pb n="2.325"/>
Idhudāyi bhikkhu anuppannānaṁ pāpakānaṁ akusalānaṁ dhammānaṁ anuppādāya
chandaṁ janeti vāyamati viriyaṁ ārabhati cittaṁ paggaṇhāti padahati
uppannānaṁ pāpakānaṁ akusalānaṁ dhammānaṁ pahānāya chandaṁ janeti
vāyamati viriyaṁ ārabhati cittaṁ paggaṇhāti padahati anuppannānaṁ
kusalānaṁ dhammānaṁ uppādāya chandaṁ janeti vāyamati viriyaṁ ārabhati
cittaṁ paggaṇhāti padahati uppannānaṁ kusalānaṁ dhammānaṁ ṭhitiyā
asammosāya bhiyyobhāvāya vepullāya bhāvanāya pāripūriyā chandaṁ
janeti vāyamati viriyaṁ ārabhati cittaṁ paggaṇhāti padahati. Tatra
ca pana me sāvakā bahū abhiññāvosānapāramippattā viharanti.
<p n="335"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā cattāro iddhipāde bhāventi.
Idhudāyi bhikkhu chandasamādhipadhānasaṅkhārasamannāgataṁ iddhipādaṁ bhāveti
viriyasamādhipadhānasaṅkhārasamannāgataṁ iddhipādaṁ bhāveti cittasamādhipadhāna-
saṅkhārasamannāgataṁ iddhipādaṁ bhāveti vīmaṁsāsamādhipadhānasaṅkhārasamannāgataṁ
iddhipādaṁ bhāveti. Tatra ca pana me sāvakā
bahū abhiññāvosānapāramippattā viharanti.
<p n="336"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā pañcindriyāni bhāventi. Idhudāyi
bhikkhu saddhindriyaṁ bhāveti upasamagāmiṁ sambodhagāmiṁ viriyindriyaṁ
bhāveti ... Satindriyaṁ bhāveti ... Samādhindriyaṁ bhāveti ... Paññindriyaṁ
<pb n="2.326"/>
Bhāveti upasamagāmiṁ sambodhagāmiṁ. Tatra ca pana me sāvakā
bahū abhiññāvosānapāramippattā viharanti.
<p n="337"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā pañca balāni bhāventi. Idhudāyi
bhikkhu saddhābalaṁ bhāveti upasamagāmiṁ sambodhagāmiṁ viriyabalaṁ bhāveti ...
Satibalaṁ bhāveti ... Samādhibalaṁ bhāveti ... Paññābalaṁ bhāveti upasamagāmiṁ
sambodhagāmiṁ. Tatra ca pana me sāvakā bahū abhiññāvosānapāramippattā
viharanti.
<p n="338"/>Puna caparaṁ udāyi akkhātā mayā sāvakānaṁ
paṭipadā yathāpaṭipannā me sāvakā satta bojjhaṅge bhāventi.
Idhudāyi bhikkhu satisambojjhaṅgaṁ bhāveti vivekanissitaṁ virāganissitaṁ
nirodhanissitaṁ vossaggapariṇāmiṁ dhammavicayasambojjhaṅgaṁ bhāveti ...
Viriyasambojjhaṅgaṁ bhāveti ... Pītisambojjhaṅgaṁ bhāveti ...
Passaddhisambojjhaṅgaṁ bhāveti ... Samādhisambojjhaṅgaṁ bhāveti ...
Upekkhāsambojjhaṅgaṁ bhāveti vivekanissitaṁ virāganissitaṁ
nirodhanissitaṁ vossaggapariṇāmiṁ. Tatra ca pana me
sāvakā bahū abhiññāvosānapāramippattā viharanti.
<p n="339"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā ariyaṁ aṭṭhaṅgikaṁ maggaṁ bhāventi.
Idhudāyi bhikkhu sammādiṭṭhiṁ bhāveti sammāsaṅkappaṁ bhāveti sammāvācaṁ
<pb n="2.327"/>
Bhāveti sammākammantaṁ bhāveti sammāājīvaṁ bhāveti sammāvāyāmaṁ
bhāveti sammāsatiṁ bhāveti sammāsamādhiṁ bhāveti. Tatra ca pana
me sāvakā bahū abhiññāvosānapāramippattā viharanti.
<p n="340"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā aṭṭha vimokkhe bhāventi. Rūpī
rūpāni passati ayaṁ paṭhamo vimokkho. Ajjhattaṁ arūpasaññī
bahiddhā rūpāni passati ayaṁ dutiyo vimokkho. Subhanteva
adhimutto hoti ayaṁ tatiyo vimokkho. Sabbaso rūpasaññānaṁ
samatikkamā paṭighasaññānaṁ aṭṭhaṅgamā nānattasaññānaṁ amanasikārā
ananto ākāsoti ākāsānañcāyatanaṁ upasampajja viharati
ayaṁ catuttho vimokkho. Sabbaso ākāsānañcāyatanaṁ samatikkamma
anantaṁ viññāṇanti viññāṇañcāyatanaṁ upasampajja viharati ayaṁ
pañcamo vimokkho. Sabbaso viññāṇañcāyatanaṁ samatikkamma
natthi kiñcīti ākiñcaññāyatanaṁ upasampajja viharati ayaṁ chaṭṭho
vimokkho. Sabbaso ākiñcaññāyatanaṁ samatikkamma nevasaññānāsaññāyatanaṁ
upasampajja viharati ayaṁ sattamo vimokkho.
Sabbaso nevasaññānāsaññāyatanaṁ samatikkamma saññāvedayitanirodhaṁ
upasampajja viharati ayaṁ aṭṭhamo vimokkho. Tatra ca pana me
sāvakā bahū abhiññāvosānapāramippattā viharanti.
<p n="341"/>Puna caparaṁ udāyi akkhātā mayā sāvakānaṁ paṭipadā
<pb n="2.328"/>
Yathāpaṭipannā me sāvakā aṭṭha abhibhāyatanāni bhāventi.
Ajjhattaṁ rūpasaññī eko bahiddhā rūpāni passati parittāni
suvaṇṇadubbaṇṇāni tāni abhibhuyya jānāmi passāmīti evaṁsaññī
hoti idaṁ paṭhamaṁ abhibhāyatanaṁ. Ajjhattaṁ rūpasaññī eko
bahiddhā rūpāni passati appamāṇāni suvaṇṇadubbaṇṇāni tāni
abhibhuyya jānāmi passāmīti evaṁsaññī hoti idaṁ dutiyaṁ abhibhāyatanaṁ.
Ajjhattaṁ arūpasaññī eko bahiddhā rūpāni passati
parittāni suvaṇṇadubbaṇṇāni tāni abhibhuyya jānāmi passāmīti
evaṁsaññī hoti idaṁ tatiyaṁ abhibhāyatanaṁ. Ajjhattaṁ arūpasaññī eko
bahiddhā rūpāni passati appamāṇāni <note n="1">Yu. etthantare suvaṇṇadubbaṇṇānīti dissati.</note> tāni abhibhuyya jānāmi
passāmīti evaṁsaññī hoti idaṁ catutthaṁ abhibhāyatanaṁ. Ajjhattaṁ
arūpasaññī eko bahiddhā rūpāni passati nīlāni nīlavaṇṇāni
nīlanidassanāni nīlanibhāsāni. Seyyathāpi nāma ummārapupphaṁ <note n="2">Yu. etthantare nīlanti  dissati.</note>
nīlavaṇṇaṁ nīlanidassanaṁ nīlanibhāsaṁ seyyathāpi vā pana taṁ vatthaṁ
bārāṇaseyyakaṁ ubhatobhāgavimatthaṁ <note n="3">Yu. ubhato-vimaṭṭhaṁ.</note> nīlaṁ nīlavaṇṇaṁ nīlanidassanaṁ nīlanibhāsaṁ
evameva <note n="4">Yu. evamevaṁ.</note> ajjhattaṁ arūpasaññī eko bahiddhā <pb ed="P" n="2.14" set="M"/>rūpāni passati
nīlāni nīlavaṇṇāni nīlanidassanāni nīlanibhāsāni tāni abhibhuyya
jānāmi passāmīti evaṁsaññī hoti idaṁ pañcamaṁ abhibhāyatanaṁ.
Ajjhattaṁ arūpasaññī eko bahiddhā rūpāni passati pītāni pītavaṇṇāni
pītanidassanāni pītanibhāsāni. Seyyathāpi nāma kaṇṇikārapupphaṁ <note n="1">Yu. etthantare suvaṇṇadubbaṇṇānīti dissati.</note>
<pb n="2.329"/>
Pītavaṇṇaṁ pītanidassanaṁ pītanibhāsaṁ seyyathāpi vā pana taṁ
vatthaṁ bārāṇaseyyakaṁ ubhatobhāgavimatthaṁ pītaṁ pītavaṇṇaṁ pītanidassanaṁ
pītanibhāsaṁ evameva <note n="2">Yu. evamevaṁ.</note> ajjhattaṁ arūpasaññī eko bahiddhā rūpāni
passati pītāni pītavaṇṇāni pītanidassanāni pītanibhāsāni tāni
abhibhuyya jānāmi passāmīti evaṁsaññī hoti idaṁ chaṭṭhaṁ
abhibhāyatanaṁ. Ajjhattaṁ arūpasaññī eko bahiddhā rūpāni passati
lohitakāni lohitakavaṇṇāni lohitakanidassanāni lohitakanibhāsāni.
Seyyathāpi nāma bandhujīvakapupphaṁ lohitakaṁ lohitakavaṇṇaṁ lohitakanidassanaṁ
lohitakanibhāsaṁ seyyathāpi vā pana taṁ vatthaṁ bārāṇaseyyakaṁ
ubhatobhāgavimatthaṁ lohitakaṁ lohitakavaṇṇaṁ lohitakanidassanaṁ lohitakanibhāsaṁ
evameva <note n="3">Yu. evamevaṁ.</note> ajjhattaṁ arūpasaññī eko bahiddhā rūpāni passati
lohitakāni lohitakavaṇṇāni lohitakanidassanāni lohitakanibhāsāni
tāni abhibhuyya jānāmi passāmīti evaṁsaññī hoti idaṁ sattamaṁ
abhibhāyatanaṁ. Ajjhattaṁ arūpasaññī eko bahiddhā rūpāni passati
odātāni odātavaṇṇāni odātanidassanāni odātanibhāsāni.
Seyyathāpi nāma osadhitārakā odātā odātavaṇṇā odātanidassanā
odātanibhāsā seyyathāpi vā pana taṁ vatthaṁ bārāṇaseyyakaṁ
ubhatobhāgavimatthaṁ odātaṁ odātavaṇṇaṁ odātanidassanaṁ
odātanibhāsaṁ evameva <note n="4">Yu. evamevaṁ.</note> ajjhattaṁ arūpasaññī eko bahiddhā rūpāni
passati odātāni odātavaṇṇāni odātanidassanāni odātanibhāsāni
<pb n="2.330"/>
Tāni abhibhuyya jānāmi passāmīti evaṁsaññī hoti idaṁ
aṭṭhamaṁ abhibhāyatanaṁ. Tatra ca pana me sāvakā bahū abhiññāvosānapāramippattā
viharanti.
<p n="342"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā dasa kasiṇāyatanāni bhāventi.
Paṭhavīkasiṇameko sañjānāti uddhamadho tiriyaṁ anvayaṁ appamāṇaṁ
āpokasiṇameko sañjānāti ... Tejokasiṇameko sañjānāti ...
Vāyokasiṇameko sañjānāti ... Nīlakasiṇameko sañjānāti <pb ed="P" n="2.15" set="M"/>... Pītakasiṇameko
sañjānāti ... Lohitakasiṇameko sañjānāti ... Odātakasiṇameko
sañjānāti ... Ākāsakasiṇameko sañjānāti ... Viññāṇakasiṇameko
sañjānāti uddhamadho tiriyaṁ anvayaṁ appamāṇaṁ. Tatra
ca pana me sāvakā bahū abhiññāvosānapāramippattā viharanti.
<p n="343"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā cattāri jhānāni <note n="1">Yu. cattāro jhāne.</note> bhāventi. Idhudāyi
bhikkhu vivicceva kāmehi vivicca akusalehi dhammehi savitakkaṁ
savicāraṁ vivekajaṁ pītisukhaṁ paṭhamaṁ jhānaṁ upasampajja viharati so
imameva kāyaṁ vivekajena pītisukhena abhisanneti <note n="2">Sī. Yu. catūsu ṭhānesu abhisandeti.</note> parisanneti <note n="3">parisandetīti  pāṭho dissati. Yu. catūsu ṭhānesu parisandeti.</note> paripūreti
parippharati nāssa kiñci sabbāvato kāyassa vivekajena pītisukhena
apphutaṁ hoti. Seyyathāpi udāyi dakkho nhāpako vā nhāpakantevāsī
<pb n="2.331"/>
Vā kaṁsathāle nhāniyacuṇṇāni ākīritvā udakena
paripphosakaṁ <note n="1">Yu. ayaṁ pāṭho dve vāre āmeḍito dissati.</note> sanneyya sāssa nhāniyapiṇḍi snehānuggatā <note n="2">Sī. subhānugatā. </note>
snehāparetā santarabāhirā phuṭṭhā snehena na ca paggharinī evameva
kho udāyi bhikkhu imameva kāyaṁ vivekajena pītisukhena abhisanneti
parisanneti paripūreti parippharati nāssa kiñci sabbāvato kāyassa
vivekajena pītisukhena apphutaṁ hoti.
<p n="344"/>Puna caparaṁ udāyi bhikkhu vitakkavicārānaṁ vūpasamā .pe.
Dutiyaṁ jhānaṁ upasampajja viharati so imameva kāyaṁ samādhijena
pītisukhena abhisanneti parisanneti paripūreti parippharati nāssa
kiñci sabbāvato kāyassa samādhijena pītisukhena apphutaṁ hoti.
Seyyathāpi udāyi udakarahado gambhīro <note n="3">Yu. gambhīroti natthi.</note> ubbhitodako <note n="4">Yu. ubbhidodakoti dissati.</note> tassa
nevassa puratthimāya disāya udakassāyamukhaṁ na pacchimāya disāya
udakassāyamukhaṁ na uttarāya disāya udakassāyamukhaṁ na dakkhiṇāya disāya
udakassāyamukhaṁ devo ca kālena kālaṁ sammādhāraṁ anuppaveccheyya
atha kho tamhā <note n="5">Yu. ca.</note> udakarahadā sītā vāridhārā ubbhijjitvā tameva
udakarahadaṁ sītena vārinā abhisanneyya parisanneyya paripūreyya
paripphareyya nāssa kiñci sabbāvato udakarahadassa sītena vārinā
apphutaṁ assa evameva kho udāyi bhikkhu imameva kāyaṁ samādhijena
pītisukhena abhisanneti parisanneti paripūreti parippharati nāssa kiñci
<pb n="2.332"/>
Sabbāvato kāyassa samādhijena pītisukhena apphutaṁ hoti.
<p n="345"/>Puna caparaṁ udāyi bhikkhu pītiyā ca virāgā .pe.
Tatiyaṁ jhānaṁ upasampajja viharati so imameva kāyaṁ nippītikena
sukhena abhisanneti parisanneti paripūreti parippharati nāssa kiñci
sabbāvato kāyassa nippītikena sukhena apphutaṁ hoti. Seyyathāpi
udāyi uppaliniyaṁ vā paduminiyaṁ vā puṇḍarīkiniyaṁ vā appekaccāni
uppalāni vā padumāni vā puṇḍarīkāni vā udake jātāni udake
saṁvaḍḍhāni udakānuggatāni antonimmuggapositāni <note n="1">Yu. antonimuggaposīni tāni.</note> tāni yāva ca
aggā yāva ca mūlā tena <note n="2">Yu. sītenāti dissati.</note> vārinā abhisannāni parisannāni paripūrāni
paripphutāni nāssa kiñci sabbāvataṁ uppalānaṁ vā padumānaṁ vā
puṇḍarīkānaṁ vā tena <note n="2">Yu. sītenāti dissati.</note> vārinā apphutaṁ assa evameva <note n="3">Yu. kho. </note> udāyi
bhikkhu imameva kāyaṁ nippītikena sukhena abhisanneti parisanneti
paripūreti parippharati nāssa kiñci sabbāvato kāyassa nippītikena
sukhena apphutaṁ hoti.
<p n="346"/>Puna caparaṁ udāyi bhikkhu sukhassa ca pahānā .pe.
Catutthaṁ jhānaṁ upasampajja viharati so imameva kāyaṁ parisuddhena
cetasā pariyodātena pharitvā nisinno hoti nāssa kiñci
sabbāvato kāyassa parisuddhena cetasā pariyodātena apphutaṁ hoti.
Seyyathāpi udāyi puriso odātena vatthena sīsaṁ <note n="4">Yu. sasīsaṁ.</note> pārupitvā
nisinno assa nāssa kiñci sabbāvato kāyassa odātena
<pb n="2.333"/>
Vatthena apphutaṁ assa evameva <pb ed="P" n="2.17" set="M"/>kho udāyi bhikkhu imameva kāyaṁ
parisuddhena cetasā pariyodātena pharitvā nisinno hoti nāssa
kiñci sabbāvato kāyassa parisuddhena cetasā pariyodātena apphutaṁ
hoti. Tatra ca pana me sāvakā bahū abhiññāvosānapāramippattā
viharanti.
<p n="347"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā evaṁ pajānanti ayaṁ kho me kāyo
rūpī cātummahābhūtiko mātāpettikasambhavo odanakummāsūpacayo
aniccucchādanaparimaddanabhedanaviddhaṁsanadhammo idañca pana me
viññāṇaṁ ettha sitaṁ ettha paṭibaddhaṁ. Seyyathāpi udāyi maṇi
veḷuriyo subho jotimā <note n="1">Yu. jātimā.</note> aṭṭhaṁso suparikammakato accho vippasanno
sabbākārasampanno tatrassa suttaṁ āvutaṁ nīlaṁ vā pītaṁ vā
lohitaṁ vā odātaṁ vā paṇḍusuttaṁ vā tamenaṁ cakkhumā puriso
hatthe karitvā paccavekkheyya ayaṁ kho maṇi veḷuriyo subho
jotimā <note n="2">Yu. jātimā.</note> aṭṭhaṁso suparikammakato accho vippasanno sabbākārasampanno
tatridaṁ suttaṁ āvutaṁ nīlaṁ vā pītaṁ vā lohitaṁ vā
odātaṁ vā paṇḍusuttaṁ vāti evameva kho udāyi akkhātā
mayā sāvakānaṁ paṭipadā yathāpaṭipannā me sāvakā evaṁ pajānanti <note n="3">Yu. jānanti.</note>
ayaṁ kho me kāyo rūpī cātummahābhūtiko mātāpettikasambhavo
odanakummāsūpacayo aniccucchādanaparimaddanabhedanaviddhaṁsanadhammo
<pb n="2.334"/>
Idañca pana me <note n="1">Yu. ayaṁ pāṭho natthi.</note> viññāṇaṁ ettha sitaṁ ettha paṭibaddhanti.
Tatra ca pana me sāvakā bahū abhiññāvosānapāramippattā
viharanti.
<p n="348"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā imamhā kāyā aññaṁ kāyaṁ abhinimminanti
rūpiṁ manomayaṁ sabbaṅgapaccaṅgaṁ ahīnindriyaṁ <note n="2">Yu. abhinindriyaṁ.</note>. Seyyathāpi
udāyi puriso muñjamhā īsikaṁ ubbāheyya tassa evamassa <note n="3">Yu. evañcassa.</note>
ayaṁ īsikā ayaṁ muñjo <note n="4">Yu.  ayaṁ muñjo. ayaṁ īsikā.</note> añño muñjo aññā īsikā muñjamhā
tveva īsikā ubbāḷhāti <note n="5">Yu. pabbāḷhati.</note> seyyathāpi vā panudāyi puriso asiṁ
kosiyā ubbāheyya <note n="6">Yu. pabbāheyya.</note> <pb ed="P" n="2.18" set="M"/>tassa evamassa ayaṁ asi ayaṁ kosi
añño asi aññā <note n="7">Yu.  añño.</note> kosi kosiyā tveva asi ubbāḷhoti
seyyathāpi vā <note n="8">Yu. vāsaddo natthi.</note> panudāyi puriso ahiṁ karaṇḍā uddhareyya tassa
evamassa ayaṁ ahi ayaṁ karaṇḍo añño ahi añño karaṇḍo
karaṇḍā tveva ahi ubbhatoti evameva kho udāyi akkhātā
mayā sāvakānaṁ paṭipadā yathāpaṭipannā me sāvakā imamhā
kāyā aññaṁ kāyaṁ abhinimminanti rūpiṁ manomayaṁ sabbaṅgapaccaṅgaṁ <note n="9">Yu. sabbaṅgapaccaṅgiṁ.</note>
ahīnindriyaṁ <note n="10">Yu. abhinindriyaṁ.</note>. Tatra ca pana me sāvakā bahū abhiññāvosānapāramippattā
viharanti.
<p n="349"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā anekavihitaṁ iddhividhaṁ paccanubhonti
<pb n="2.335"/>
Ekopi hutvā bahudhā honti bahudhāpi hutvā eko honti
āvibhāvaṁ tirobhāvaṁ tirokuḍḍaṁ tiropākāraṁ tiropabbataṁ asajjamānā
gacchanti seyyathāpi ākāse. Paṭhaviyāpi ummujjanimmujjaṁ karonti
seyyathāpi udake. Udakepi abhijjamāne gacchanti seyyathāpi
paṭhaviyaṁ. Ākāsepi pallaṅkena kamanti seyyathāpi pakkhī sakuṇā <note n="1">PTS. M II ,</note>.
Imepi candimasuriye evaṁmahiddhike evaṁmahānubhāve pāṇinā parimasanti
parimajjanti yāva brahmalokāpi kāyena vasaṁ vattenti.
Seyyathāpi udāyi dakkho kumbhakāro vā kumbhakārantevāsī vā
suparikammakatāya mattikāya yaṁyadeva bhājanavikatiṁ ākaṅkheyya tantadeva
kareyya abhinipphādeyya seyyathā vā panudāyi dakkho dantakāro
vā dantakārantevāsī vā suparikammakatasmiṁ dantasmiṁ yaṁyadeva
dantavikatiṁ ākaṅkheyya tantadeva kareyya abhinipphādeyya seyyathā
vā panudāyi dakkho suvaṇṇakāro vā suvaṇṇakārantevāsī vā
suparikammakatasmiṁ suvaṇṇasmiṁ yaṁyadeva suvaṇṇavikatiṁ ākaṅkheyya
tantadeva kareyya abhinipphādeyya evameva kho udāyi akkhātā
mayā sāvakānaṁ paṭipadā yathāpaṭipannā me sāvakā anekavihitaṁ
iddhividhaṁ paccanubhonti ekopi hutvā bahudhā honti bahudhāpi
hutvā eko honti āvibhāvaṁ tirobhāvaṁ tirokuḍḍaṁ tiropākāraṁ
tiropabbataṁ asajjamānā gacchanti seyyathāpi ākāse. Paṭhaviyāpi
ummujjanimmujjaṁ karonti seyyathāpi udake. Udakepi abhijjamāne
<pb n="2.336"/>
Gacchanti seyyathāpi paṭhaviyaṁ. Ākāse <note n="1">Yu. ākāsepi.</note> pallaṅkena kamanti
seyyathāpi pakkhī sakuṇā. Imepi candimasuriye evaṁmahiddhike
evaṁmahānubhāve pāṇinā parimasanti parimajjanti yāva brahmalokāpi
kāyena vasaṁ vattenti. Tatra ca pana me sāvakā bahū
abhiññāvosānapāramippattā viharanti.
<p n="350"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā dibbāya sotadhātuyā visuddhāya
atikkantamānusakāya ubho sadde suṇanti dibbe ca mānuse ca ye
dūre santike ca. Seyyathāpi udāyi balavā saṅkhadhamo appakasirena <note n="2">Yu. appakasireneva. casaddo natthi.</note>
ca catuddisā viññāpeyya evameva kho udāyi akkhātā
mayā sāvakānaṁ paṭipadā yathāpaṭipannā me sāvakā dibbāya
sotadhātuyā visuddhāya atikkantamānusakāya <note n="3">Yu. ..ṃānusikāya.</note> ubho sadde suṇanti
dibbe ca mānuse ca ye dūre santike ca. Tatra ca pana me
sāvakā bahū abhiññāvosānapāramippattā viharanti.
<p n="351"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā parasattānaṁ parapuggalānaṁ cetasā
ceto paricca pajānanti sarāgaṁ vā cittaṁ sarāgaṁ cittanti
pajānanti vītarāgaṁ vā cittaṁ vītarāgaṁ cittanti pajānanti
sadosaṁ vā cittaṁ sadosaṁ cittanti pajānanti vītadosaṁ vā
cittaṁ vītadosaṁ cittanti pajānanti samohaṁ vā cittaṁ samohaṁ
<pb n="2.337"/>
Cittanti pajānanti vītamohaṁ vā cittaṁ vītamohaṁ cittanti
pajānanti saṅkhittaṁ vā cittaṁ saṅkhittaṁ cittanti pajānanti
vikkhittaṁ vā cittaṁ vikkhittaṁ cittanti pajānanti mahaggataṁ vā
cittaṁ mahaggataṁ cittanti pajānanti amahaggataṁ vā cittaṁ
amahaggataṁ cittanti pajānanti sauttaraṁ vā cittaṁ sauttaraṁ
cittanti pajānanti anuttaraṁ vā cittaṁ anuttaraṁ cittanti
pajānanti samāhitaṁ vā cittaṁ samāhitaṁ cittanti pajānanti
asamāhitaṁ vā cittaṁ asamāhitaṁ cittanti pajānanti vimuttaṁ
vā cittaṁ vimuttaṁ cittanti pajānanti avimuttaṁ vā cittaṁ
avimuttaṁ cittanti pajānanti. Seyyathāpi udāyi itthī vā
puriso vā daharo yuvā <pb ed="P" n="2.20" set="M"/>maṇḍanakajātiko ādāse vā parisuddhe
pariyodāte acche vā udakapatte sakaṁ mukhanimittaṁ paccavekkhamāno
sakaṇikaṁ vā sakaṇikanti pajāneyya akaṇikaṁ vā akaṇikanti
pajāneyya evameva udāyi akkhātā mayā sāvakānaṁ paṭipadā
yathāpaṭipannā me sāvakā parasattānaṁ parapuggalānaṁ cetasā ceto
paricca pajānanti sarāgaṁ vā cittaṁ sarāgaṁ cittanti pajānanti
vītarāgaṁ vā cittaṁ vītarāgaṁ cittanti pajānanti sadosaṁ vā
cittaṁ sadosaṁ cittanti pajānanti vītadosaṁ vā cittaṁ vītadosaṁ
cittanti pajānanti samohaṁ vā cittaṁ ... Vītamohaṁ vā
cittaṁ ... Saṅkhittaṁ vā cittaṁ ... Vikkhittaṁ vā cittaṁ ... Mahaggataṁ
<pb n="2.338"/>
Vā cittaṁ ... Amahaggataṁ vā cittaṁ ... Sauttaraṁ vā cittaṁ ... Anuttaraṁ
vā cittaṁ ... Samāhitaṁ vā cittaṁ ... Asamāhitaṁ vā cittaṁ ... Vimuttaṁ
vā cittaṁ ... Avimuttaṁ vā cittaṁ avimuttaṁ cittanti pajānanti.
Tatra ca pana me sāvakā bahū abhiññāvosānapāramippattā
viharanti.
<p n="352"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā anekavihitaṁ pubbenivāsaṁ anussaranti
seyyathīdaṁ ekampi jātiṁ dvepi jātiyo tissopi jātiyo catassopi
jātiyo pañcapi jātiyo dasapi jātiyo vīsampi jātiyo tiṁsampi
jātiyo cattāḷīsampi jātiyo paññāsampi jātiyo jātisatampi <note n="1">katthaci satampi jātiyo sahassampi jātiyo satasahassampi jātiyotipi dissati.</note>
jātisahassampi jātisatasahassampi anekepi saṁvaṭṭakappe anekepi
vivaṭṭakappe anekepi saṁvaṭṭavivaṭṭakappe amutrāsiṁ evaṁnāmo
evaṁgotto evaṁvaṇṇo evamāhāro evaṁ sukhadukkhapaṭisaṁvedī
evamāyupariyanto so tato cuto amutra udapādiṁ tatrāpāsiṁ
evaṁnāmo evaṁgotto evaṁvaṇṇo evamāhāro evaṁ sukhadukkhapaṭisaṁvedī
evamāyupariyanto so tato cuto idhūpapannoti. Iti sākāraṁ
sauddesaṁ anekavihitaṁ pubbenivāsaṁ anussaranti. Seyyathāpi
udāyi puriso sakamhā gāmā aññaṁ gāmaṁ gaccheyya tamhāpi
gāmā aññaṁ gāmaṁ gaccheyya so tamhā gāmā sakaṁyeva gāmaṁ
paccāgaccheyya tassa evamassa ahaṁ kho sakamhā gāmā amuṁ
<pb n="2.339"/>
Gāmaṁ <pb ed="P" n="2.21" set="M"/>āgacchiṁ tatra evaṁ aṭṭhāsiṁ evaṁ nisīdiṁ abhāsiṁ evaṁ
tuṇhī ahosiṁ tamhāpi gāmā amuṁ gāmaṁ āgacchiṁ tatrāpi evaṁ
aṭṭhāsiṁ evaṁ nisīdiṁ evaṁ abhāsiṁ evaṁ tuṇhī ahosiṁ somhi
tamhā gāmā sakaṁyeva gāmaṁ paccāgatoti evameva kho udāyi
akkhātā mayā sāvakānaṁ paṭipadā yathāpaṭipannā me sāvakā
anekavihitaṁ pubbenivāsaṁ anussaranti seyyathīdaṁ ekampi jātiṁ
dvepi jātiyo .pe. Iti sākāraṁ sauddesaṁ anekavihitaṁ pubbenivāsaṁ
anussaranti. Tatra ca pana me sāvakā bahū abhiññāvosānapāramippattā
viharanti.
<p n="353"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā dibbena cakkhunā visuddhena atikkantamānusakena
satte passanti cavamāne upapajjamāne hīne paṇīte
suvaṇṇe dubbaṇṇe sugate duggate yathākammūpage satte pajānanti
ime vata bhonto sattā kāyaduccaritena samannāgatā vacīduccaritena
samannāgatā manoduccaritena samannāgatā ariyānaṁ upavādakā
micchādiṭṭhikā micchādiṭṭhikammasamādānā te kāyassa bhedā parammaraṇā
apāyaṁ duggatiṁ vinipātaṁ nirayaṁ upapannā ime vā pana bhonto
sattā kāyasucaritena samannāgatā vacīsucaritena samannāgatā manosucaritena
samannāgatā ariyānaṁ anupavādakā sammādiṭṭhikā sammādiṭṭhikammasamādānā
te kāyassa bhedā parammaraṇā sugatiṁ saggaṁ
<pb n="2.340"/>
Lokaṁ upapannāti. Iti dibbena cakkhunā visuddhena atikkantamānusakena
satte passanti cavamāne upapajjamāne hīne paṇīte suvaṇṇe
dubbaṇṇe sugate duggate yathākammūpage satte pajānanti.
Seyyathāpassu udāyi <note n="1">Yu. seyyathāpassudāyi.</note> dve agārā sadvārā tatra cakkhumā
puriso majjhe ṭhito passeyya manusse gehe pavisantepi nikkhamantepi
anusaṁcarantepi anuvicarantepi evameva kho udāyi akkhātā mayā
sāvakānaṁ paṭipadā yathāpaṭipannā me sāvakā dibbena cakkhunā
visuddhena atikkantamānusakena satte passanti cavamāne upapajjamāne
hīne paṇīte suvaṇṇe dubbaṇṇe sugate duggate .pe. Yathākammūpage
satte <pb ed="P" n="2.22" set="M"/>pajānanti. Tatra ca pana me sāvakā bahū
abhiññāvosānapāramippattā viharanti.
<p n="354"/>Puna caparaṁ udāyi akkhātā mayā sāvakānaṁ paṭipadā
yathāpaṭipannā me sāvakā āsavānaṁ khayā anāsavaṁ cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
viharanti. Seyyathāpi udāyi pabbatasaṅkhepe udakarahado accho
vippasanno anāvilo tatra cakkhumā puriso tīre ṭhito passeyya
sippikasambukampi <note n="2">Yu. sippisambukampi.</note> sakkharakaṭhalampi macchagumbampi carantampi tiṭṭhantampi
tassa evamassa ayaṁ kho udakarahado accho vippasanno anāvilo
tatrime sippikasambukāpi <note n="3">Yu. sippisambukampi.</note> sakkharakaṭhalāpi <note n="4">Yu. pisaddo natthi.</note> macchagumbāpi carantipi
tiṭṭhantipīti evameva kho udāyi akkhātā mayā sāvakānaṁ paṭipadā
<pb n="2.341"/>
Yathāpaṭipannā me sāvakā āsavānaṁ khayā anāsavaṁ cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
viharanti. Tatra ca pana me sāvakā bahū abhiññāvosānapāramippattā
viharanti.
<p n="355"/>Ayaṁ kho udāyi pañcamo dhammo yena mama sāvakā
sakkaronti garukaronti mānenti pūjenti sakkatvā garukatvā
upanissāya viharanti. Ime kho udāyi pañca dhammā yehi
mama sāvakā sakkaronti garukaronti mānenti pūjenti sakkatvā
garukatvā upanissāya viharantīti.
Idamavoca bhagavā attamano sakuludāyi paribbājako bhagavato
bhāsitaṁ abhinandīti.
Mahāsakuludāyisuttaṁ niṭṭhitaṁ sattamaṁ.
</xml>