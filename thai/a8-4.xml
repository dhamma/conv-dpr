<xml src="a8-4.xml">
<readunit id="a8-4">4. dānavaggo</readunit>
<p rend="subhead" sid="1">1, paṭhamadānasuttaṃ</p>
Dānavaggo catuttho <pb ed="P" n="4.236" set="A"/>
<p n="121"/>31 Aṭṭhimāni bhikkhave dānāni. Katamāni aṭṭha āsajja
dānaṁ deti bhayā dānaṁ deti adāsi meti dānaṁ deti dassati
meti dānaṁ deti sāhu dānanti dānaṁ deti ahaṁ pacāmi ime na
pacanti nārahāmi pacanto apacantānaṁ dānaṁ na dātunti dānaṁ deti imaṁ
me dānaṁ dadato kalyāṇo kittisaddo abbhuggacchatīti dānaṁ deti
cittālaṅkāracittaparikkhāratthaṁ dānaṁ deti. Imāni kho bhikkhave aṭṭha
dānānīti.
<p rend="subhead" sid="2">2, dutiyadānasuttaṃ</p>
<p n="122"/>32 Saddhā hiriyaṁ kusalañca dānaṁ
dhammā ete sappurisānuyātā
etañhi maggaṁ diviyaṁ vadanti
etena hi gacchati devalokanti.
<p rend="subhead" sid="3">3, dānavatthusuttaṃ</p>
<p n="123"/>33 Aṭṭhimāni bhikkhave dānavatthūni. Katamāni aṭṭha
chandā dānaṁ deti dosā dānaṁ deti mohā dānaṁ deti bhayā dānaṁ
deti dinnapubbaṁ katapubbaṁ pitupitāmahehi nārahāsiṁ <note n="2">Ma. nārahāmi.</note> porāṇaṁ kulavaṁsaṁ
hāpetunti dānaṁ deti imāhaṁ dānaṁ datvā kāyassa bhedā parammaraṇā
<pb n="8.241"/>
Sugatiṁ saggaṁ <pb ed="P" n="4.237" set="A"/>lokaṁ upapajjissāmīti dānaṁ deti imaṁ me dānaṁ dadato
cittaṁ pasīdati attamanatā somanassaṁ upajāyatīti dānaṁ deti
cittālaṅkāracittaparikkhāratthaṁ dānaṁ deti. Imāni kho bhikkhave aṭṭha
dānavatthūnīti.
<p rend="subhead" sid="4">4, khettasuttaṃ</p>
<p n="124"/>34 Aṭṭhaṅgasamannāgate bhikkhave khette bījaṁ vuttaṁ
namahapphalaṁ hoti namahassādaṁ naphātiseyyanti <note n="1">Ma. itisaddo natthi.</note>. Kathaṁ aṭṭhaṅgasamannāgataṁ <note n="2">Ma. -samannāgate.</note>
idha bhikkhave khettaṁ unnamininnāmi <note n="3">Ma. unnāmaninnāmi. </note> ca hoti pāsāṇasakkharillañca <note n="4">Ma. pāsāṇasakkharikañca.</note>
hoti ūsarañca hoti na ca gambhīrasitaṁ hoti na āyasampannaṁ
hoti na apāyasampannaṁ hoti na mātikāsampannaṁ hoti na
mariyādasampannaṁ hoti evaṁ aṭṭhaṅgasamannāgate bhikkhave khette bījaṁ
vuttaṁ namahapphalaṁ hoti namahassādaṁ naphātiseyyanti. Evameva kho
bhikkhave aṭṭhaṅgasamannāgatesu samaṇabrāhmaṇesu dānaṁ dinnaṁ namahapphalaṁ
hoti namahānisaṁsaṁ namahājutikaṁ namahāvipphāraṁ. Kathaṁ aṭṭhaṅgasamannāgatā
idha bhikkhave samaṇabrāhmaṇā micchādiṭṭhikā honti micchāsaṅkappā
micchāvācā micchākammantā micchāājīvā micchāvāyāmā
micchāsatino micchāsamādhino evaṁ aṭṭhaṅgasamannāgatesu bhikkhave
samaṇabrāhmaṇesu dānaṁ dinnaṁ namahapphalaṁ hoti namahānisaṁsaṁ namahājutikaṁ
namahāvipphāraṁ.
Aṭṭhaṅgasamannāgate ca bhikkhave khette bījaṁ vuttaṁ mahapphalaṁ hoti
<pb n="8.242"/>
Mahassādaṁ phātiseyyanti <note n="1">Ma. itisaddo natthi.</note>. Kathaṁ aṭṭhaṅgasamannāgataṁ <note n="2">Ma. -samannāgate.</note> idha bhikkhave khettaṁ
anunnamininnāmi <note n="3">Ma. anunnāmāninnāmi. </note> <pb ed="P" n="4.238" set="A"/>ca hoti apāsāṇasakkharillañca <note n="4">Ma. apāsāṇasakkharikañca.</note> hoti anūsarañca
hoti gambhīrasitaṁ hoti āyasampannaṁ hoti apāyasampannaṁ hoti
mātikāsampannaṁ hoti mariyādasampannaṁ hoti evaṁ aṭṭhaṅgasamannāgate
bhikkhave khette bījaṁ vuttaṁ mahapphalaṁ hoti mahassādaṁ phātiseyyanti <note n="5">Ma. itisaddo natthi.</note>.
Evameva kho bhikkhave aṭṭhaṅgasamannāgatesu samaṇabrāhmaṇesu
dānaṁ dinnaṁ mahapphalaṁ hoti mahānisaṁsaṁ mahājutikaṁ mahāvipphāraṁ.
Kathaṁ aṭṭhaṅgasamannāgatā <note n="6">Ma. -samannāgatesu.</note> idha bhikkhave samaṇabrāhmaṇā sammādiṭṭhikā
honti sammāsaṅkappā sammāvācā sammākammantā sammāājīvā
sammāvāyāmā sammāsatino sammāsamādhino evaṁ aṭṭhaṅgasamannāgatesu
bhikkhave samaṇabrāhmaṇesu dānaṁ dinnaṁ mahapphalaṁ hoti
mahānisaṁsaṁ mahājutikaṁ mahāvipphāranti.
Yathāpi khette sampanne pavuttā bījasampadā
deve sampādayantamhi hoti dhaññāya sampadā
anītisampadā hoti virūḷhi bhavati sampadā
vepullaṁ sampadā hoti phalaṁ ve hoti sampadā
evaṁ sampannasīlesu dinnā bhojanasampadā
sampadānaṁ upaneti sampannaṁ hissa taṁ kataṁ
tasmā sampadamākaṅkhī sampannatthūdha puggalo
<pb n="8.243"/>
Sampannapaññe sevetha evaṁ ijjhanti sampadā
vijjācaraṇasampanno laddhā cittassa sampadaṁ
karoti kammasampadaṁ labhati catthasampadaṁ
lokaṁ ñatvā yathābhūtaṁ pappuyya diṭṭhisampadaṁ
maggasampadamāgamma yāti sampannamānaso
odhunitvā malaṁ sabbaṁ patvā nibbānasampadaṁ
muccati sabbadukkhehi sā hoti sabbasampadāti.
<p rend="subhead" sid="5">5, dānūpapattisuttaṃ</p>
<p n="125"/>35 Aṭṭhimā bhikkhave dānūpapattiyo. Katamā aṭṭha idha
bhikkhave ekacco dānaṁ deti samaṇassa vā brāhmaṇassa vā annaṁ pānaṁ
vatthaṁ yānaṁ mālāgandhavilepanaṁ seyyāvasathaṁ padīpeyyaṁ so yaṁ deti taṁ
paccāsiṁsati so passati khattiyamahāsāle vā brāhmaṇamahāsāle
vā gahapatimahāsāle vā pañcahi kāmaguṇehi samappite samaṅgibhūte
paricārayamāne tassa evaṁ hoti aho vatāhaṁ kāyassa bhedā
parammaraṇā khattiyamahāsālānaṁ vā brāhmaṇamahāsālānaṁ vā
gahapatimahāsālānaṁ vā sahabyataṁ upapajjeyyanti so taṁ cittaṁ padahati
taṁ cittaṁ adhiṭṭhāti taṁ cittaṁ bhāveti tassa taṁ cittaṁ
hīnedhimuttaṁ uttariṁ abhāvitaṁ <note n="1">Ma. tatrūpapattiyā saṁvattati. evamīdisesu ṭhānesupi.</note> kāyassa bhedā parammaraṇā khattiyamahāsālānaṁ
vā brāhmaṇamahāsālānaṁ vā gahapatimahāsālānaṁ vā sahabyataṁ
upapajjati tañca kho sīlavato vadāmi no dussīlassa ijjhati
bhikkhave sīlavato cetopaṇidhi suddhattā <note n="2">Ma. visuddhattā.  evamuparipi.</note>. Idha pana bhikkhave ekacco
<pb n="8.244"/>
Dānaṁ deti samaṇassa vā brāhmaṇassa vā annaṁ pānaṁ vatthaṁ yānaṁ
mālāgandhavilepanaṁ seyyāvasathaṁ padīpeyyaṁ so <pb ed="P" n="4.240" set="A"/>yaṁ deti taṁ paccāsiṁsati
tassa sutaṁ hoti cātummahārājikā devā dīghāyukā vaṇṇavanto
sukhabahulāti tassa evaṁ hoti aho vatāhaṁ kāyassa bhedā
parammaraṇā cātummahārājikānaṁ devānaṁ sahabyataṁ upapajjeyyanti so
taṁ cittaṁ padahati taṁ cittaṁ adhiṭṭhāti taṁ cittaṁ bhāveti tassa
taṁ cittaṁ hīnedhimuttaṁ uttariṁ abhāvitaṁ kāyassa bhedā parammaraṇā
cātummahārājikānaṁ devānaṁ sahabyataṁ upapajjati tañca kho sīlavato
vadāmi no dussīlassa ijjhati bhikkhave sīlavato cetopaṇidhi
suddhattā. Idha pana bhikkhave ekacco dānaṁ deti samaṇassa vā
brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathaṁ
padīpeyyaṁ so yaṁ deti taṁ paccāsiṁsati tassa sutaṁ hoti
tāvatiṁsā devā .pe. Yāmā devā tusitā devā nimmānaratī devā
paranimmitavasavattī devā dīghāyukā vaṇṇavanto sukhabahulāti tassa
evaṁ hoti aho vatāhaṁ kāyassa bhedā parammaraṇā paranimmitavasavattīnaṁ
devānaṁ sahabyataṁ upapajjeyyanti so taṁ cittaṁ padahati taṁ
cittaṁ adhiṭṭhāti taṁ cittaṁ bhāveti tassa taṁ cittaṁ hīnedhimuttaṁ
uttariṁ abhāvitaṁ kāyassa bhedā parammaraṇā paranimmitavasavattīnaṁ devānaṁ
sahabyataṁ upapajjati tañca kho sīlavato vadāmi no dussīlassa
ijjhati bhikkhave sīlavato cetopaṇidhi suddhattā. Idha pana bhikkhave
<pb n="8.245"/>
Ekacco dānaṁ deti samaṇassa vā brāhmaṇassa vā annaṁ pānaṁ
vatthaṁ yānaṁ mālāgandhavilepanaṁ seyyāvasathaṁ padīpeyyaṁ so <pb ed="P" n="4.241" set="A"/>yaṁ deti taṁ
paccāsiṁsati tassa sutaṁ hoti brahmakāyikā devā dīghāyukā
vaṇṇavanto sukhabahulāti tassa evaṁ hoti aho vatāhaṁ kāyassa
bhedā parammaraṇā brahmakāyikānaṁ devānaṁ sahabyataṁ upapajjeyyanti
so taṁ cittaṁ padahati taṁ cittaṁ adhiṭṭhāti taṁ cittaṁ bhāveti tassa
taṁ cittaṁ hīnedhimuttaṁ uttariṁ abhāvitaṁ kāyassa bhedā parammaraṇā
brahmakāyikānaṁ devānaṁ sahabyataṁ upapajjati tañca kho sīlavato
vadāmi no dussīlassa vītarāgassa no sarāgassa ijjhati bhikkhave
sīlavato cetopaṇidhi vītarāgattā. Imā kho bhikkhave aṭṭha
dānūpapattiyoti
<p rend="subhead" sid="6">6, puññakiriyavatthusuttaṃ</p>
<p n="126"/>36 Tīṇīmāni bhikkhave puññakiriyāvatthūni. Katamāni tīṇi dānamayaṁ
puññakiriyāvatthu <note n="1">Sī. Yu. puññakiriyāvatthuṁ. evamuparipi.</note> sīlamayaṁ puññakiriyāvatthu bhāvanāmayaṁ puññakiriyāvatthu.
Idha bhikkhave ekaccassa dānamayaṁ puññakiriyāvatthu parittaṁ
kataṁ hoti sīlamayaṁ puññakiriyāvatthu parittaṁ kataṁ hoti bhāvanāmayaṁ
puññakiriyāvatthu nābhisambhoti so kāyassa bhedā parammaraṇā
manussadobhagyaṁ upapajjati. Idha pana bhikkhave ekaccassa dānamayaṁ
puññakiriyāvatthu mattaso kataṁ hoti sīlamayaṁ puññakiriyāvatthu
mattaso kataṁ hoti bhāvanāmayaṁ puññakiriyāvatthu nābhisambhoti so
kāyassa bhedā parammaraṇā manussasobhagyaṁ upapajjati. Idha pana
<pb n="8.246"/>
Bhikkhave ekaccassa <pb ed="P" n="4.242" set="A"/>dānamayaṁ puññakiriyāvatthu adhimattaṁ kataṁ hoti
sīlamayaṁ puññakiriyāvatthu adhimattaṁ kataṁ hoti bhāvanāmayaṁ puññakiriyāvatthu
nābhisambhoti so kāyassa bhedā parammaraṇā catummahārājikānaṁ
devānaṁ sahabyataṁ upapajjati tatra bhikkhave cattāro
mahārājāno dānamayaṁ puññakiriyāvatthuṁ atirekaṁ karitvā sīlamayaṁ puññakiriyāvatthu
atirekaṁ karitvā cātummahārājike deve dasahi ṭhānehi
adhiggaṇhanti dibbena āyunā dibbena vaṇṇena dibbena sukhena
dibbena yasena dibbena ādhipateyyena dibbehi rūpehi dibbehi saddehi
dibbehi gandhehi dibbehi rasehi dibbehi phoṭṭhabbehi. Idha pana
bhikkhave ekaccassa dānamayaṁ puññakiriyāvatthu adhimattaṁ kataṁ hoti
sīlamayaṁ puññakiriyāvatthu adhimattaṁ kataṁ hoti bhāvanāmayaṁ puññakiriyāvatthu
nābhisambhoti so kāyassa bhedā parammaraṇā tāvatiṁsānaṁ devānaṁ
sahabyataṁ upapajjati tatra bhikkhave sakko devānamindo dānamayaṁ
puññakiriyāvatthuṁ atirekaṁ karitvā sīlamayaṁ puññakiriyāvatthuṁ atirekaṁ
karitvā tāvatiṁse deve dasahi ṭhānehi adhiggaṇhāti dibbena
āyunā .pe. Dibbehi phoṭṭhabbehi. Idha pana bhikkhave ekaccassa
dānamayaṁ puññakiriyāvatthu adhimattaṁ kataṁ hoti sīlamayaṁ puññakiriyāvatthu
adhimattaṁ kataṁ hoti bhāvanāmayaṁ puññakiriyāvatthu nābhisambhoti so
kāyassa bhedā parammaraṇā yāmānaṁ devānaṁ sahabyataṁ upapajjati
tatra bhikkhave suyāmo devaputto dānamayaṁ puññakiriyāvatthuṁ atirekaṁ
<pb n="8.247"/>
Karitvā sīlamayaṁ puññakiriyāvatthuṁ atirekaṁ karitvā yāme deve dasahi
ṭhānehi adhiggaṇhāti dibbena āyunā .pe. Dibbehi phoṭṭhabbehi.
Idha pana bhikkhave ekaccassa dānamayaṁ puññakiriyāvatthu adhimattaṁ
kataṁ hoti sīlamayaṁ puññakiriyāvatthu adhimattaṁ kataṁ hoti bhāvanāmayaṁ
puññakiriyāvatthu nābhisambhoti so kāyassa <pb ed="P" n="4.243" set="A"/>bhedā parammaraṇā
tusitānaṁ devānaṁ sahabyataṁ upapajjati tatra bhikkhave santusito
devaputto dānamayaṁ puññakiriyāvatthuṁ atirekaṁ karitvā sīlamayaṁ puññakiriyāvatthuṁ
atirekaṁ karitvā tusite deve dasahi ṭhānehi adhiggaṇhāti
dibbena āyunā .pe. Dibbehi phoṭṭhabbehi. Idha pana bhikkhave
ekaccassa dānamayaṁ puññakiriyāvatthu adhimattaṁ kataṁ hoti sīlamayaṁ
puññakiriyāvatthu adhimattaṁ kataṁ hoti bhāvanāmayaṁ puññakiriyāvatthu
nābhisambhoti so kāyassa bhedā parammaraṇā nimmānaratīnaṁ devānaṁ
sahabyataṁ upapajjati tatra bhikkhave sunimmito devaputto dānamayaṁ
puññakiriyāvatthuṁ atirekaṁ karitvā sīlamayaṁ puññakiriyāvatthuṁ atirekaṁ karitvā
nimmānaratī deve dasahi ṭhānehi adhiggaṇhāti dibbena āyunā
.pe. Dibbehi phoṭṭhabbehi. Idha pana bhikkhave ekaccassa dānamayaṁ
puññakiriyāvatthu adhimattaṁ kataṁ hoti sīlamayaṁ puññakirayāvatthu
adhimattaṁ kataṁ hoti bhāvanāmayaṁ puññakiriyāvatthu nābhisambhoti so
kāyassa bhedā parammaraṇā paranimmitavasavattīnaṁ devānaṁ sahabyataṁ upapajjati
tatra bhikkhave paranimmitavasavattī devaputto dānamayaṁ puññakiriyāvatthuṁ
<pb n="8.248"/>
Atirekaṁ karitvā sīlamayaṁ puññakiriyāvatthuṁ atirekaṁ karitvā paranimmitavasavattī
deve dasahi ṭhānehi adhiggaṇhāti dibbena āyunā dibbena
vaṇṇena dibbena sukhena dibbena yasena dibbena ādhipateyyena
dibbehi rūpehi dibbehi saddehi dibbehi gandhehi dibbehi rasehi
dibbehi phoṭṭhabbehi. Imāni kho bhikkhave tīṇi puññakiriyāvatthūnīti.
<p rend="subhead" sid="7">7, sappurisadānasuttaṃ</p>
<p n="127"/>37 Aṭṭhimāni bhikkhave sappurisadānāni. Katamāni aṭṭha
suciṁ deti paṇītaṁ deti kālena deti kappiyaṁ deti viceyya deti
abhiṇhaṁ deti dadaṁ cittaṁ pasādeti datvā attamano hoti. Imāni
kho bhikkhave aṭṭha sappurisadānānīti.
Suciṁ paṇītaṁ kālena kappiyaṁ pānabhojanaṁ
abhiṇhaṁ dadāti dānāni <note n="1">Ma. dānaṁ.</note> sukhettesu <note n="2">Sī. Yu. sukhette.</note> brahmacārisu
neva <note n="3">Sī. Yu. na ca.</note> vippaṭisāriyaṁ <note n="4">Ma. vippaṭisārassa.</note> cajitvā āmisaṁ bahuṁ
evaṁ dinnāni dānāni vaṇṇayanti vipassino
evaṁ yajitvā medhāvī saddho muttena cetasā
abyāpajjhaṁ sukhaṁ lokaṁ paṇḍito upapajjatīti.
<p rend="subhead" sid="8">8, sappurisasuttaṃ</p>
<p n="128"/>38 Sappuriso bhikkhave kule jāyamāno bahuno janassa
atthāya hitāya sukhāya hoti mātāpitūnaṁ atthāya hitāya sukhāya
hoti puttadārassa atthāya hitāya sukhāya hoti dāsakammakaraporisassa
atthāya hitāya sukhāya hoti mittāmaccānaṁ atthāya
hitāya sukhāya hoti pubbapetānaṁ atthāya hitāya sukhāya hoti
<pb n="8.249"/>
Rañño atthāya hitāya sukhāya hoti devatānaṁ atthāya hitāya
sukhāya hoti samaṇabrāhmaṇānaṁ atthāya hitāya sukhāya hoti.
Seyyathāpi bhikkhave mahāmegho sabbasassāni sampādento bahuno janassa
atthāya hitāya .pe. Hoti evameva kho bhikkhave sappuriso
kule jāyamāno bahuno janassa atthāya hitāya sukhāya hoti mātāpitūnaṁ
atthāya hitāya sukhāya hoti puttadārassa atthāya hitāya
sukhāya hoti dāsakammakaraporisassa atthāya hitāya sukhāya hoti
mittāmaccānaṁ atthāya hitāya sukhāya hoti pubbapetānaṁ atthāya
hitāya sukhāya hoti rañño <pb ed="P" n="4.245" set="A"/>atthāya hitāya sukhāya hoti
devatānaṁ atthāya hitāya sukhāya hoti samaṇabrāhmaṇānaṁ atthāya
hitāya sukhāya hotīti.
Bahūnaṁ <note n="1">Sī. Yu. bahunnaṁ.</note> vata atthāya sappañño gharamāvasaṁ
mātaraṁ pitaraṁ pubbe rattindivamatandito
pūjeti sahadhammena pubbe katamanussaraṁ
anāgāre pabbajite apāpe brahmacārino <note n="2">Ma. apace brahmacāriyo.</note>
niviṭṭhasaddho pūjeti ñatvā dhamme ca pesalo
rañño hito devahito ñātīnaṁ sakhīnaṁ hito
sabbesaṁ sa <note n="3">Ma. so.</note> hito hoti saddhamme supatiṭṭhito
vineyya maccheramalaṁ sa lokaṁ bhajate sivanti.
<p rend="subhead" sid="9">9, abhisandasuttaṃ</p>
<p n="129"/>39 Aṭṭhime bhikkhave puññābhisandā kusalābhisandā
<pb n="8.250"/>
Sukhassāhārā sovaggikā sukhavipākā saggasaṁvattanikā iṭṭhāya kantāya
manāpāya hitāya sukhāya saṁvattanti. Katame aṭṭha idha bhikkhave
ariyasāvako buddhaṁ saraṇaṁ gato hoti ayaṁ bhikkhave paṭhamo puññābhisando
kusalābhisando sukhassāhāro sovaggiko sukhavipāko saggasaṁvattaniko
iṭṭhāya kantāya manāpāya hitāya sukhāya saṁvattati.
Puna caparaṁ bhikkhave ariyasāvako dhammaṁ saraṇaṁ gato hoti ayaṁ
bhikkhave dutiyo puññābhisando .pe. Saṁvattati. Puna caparaṁ bhikkhave
ariyasāvako saṅghaṁ saraṇaṁ gato hoti ayaṁ bhikkhave tatiyo puññābhisando
kusalābhisando sukhassāhāro sovaggiko sukhavipāko saggasaṁvattaniko
iṭṭhāya kantāya manāpāya hitāya sukhāya saṁvattati.
Pañcimāni bhikkhave dānāni mahādānāni aggaññāni rattaññāni
vaṁsaññāni porāṇāni asaṅkiṇṇāni asaṅkiṇṇapubbāni na saṅkiyanti
na saṅkiyissanti appaṭikuṭṭhāni samaṇehi brāhmaṇehi viññūhi katamāni
pañca idha bhikkhave ariyasāvako pāṇātipātaṁ pahāya pāṇātipātā
paṭivirato hoti pāṇātipātā paṭivirato bhikkhave ariyasāvako
aparimāṇānaṁ sattānaṁ abhayaṁ deti averaṁ deti abyāpajjhaṁ deti
aparimāṇānaṁ sattānaṁ abhayaṁ datvā averaṁ datvā abyāpajjhaṁ datvā
aparimāṇassa abhayassa averassa abyāpajjhassa bhāgī hoti idaṁ
bhikkhave paṭhamaṁ dānaṁ mahādānaṁ aggaññaṁ rattaññaṁ vaṁsaññaṁ porāṇaṁ
asaṅkiṇṇaṁ asaṅkiṇṇapubbaṁ na saṅkiyati na saṅkiyissati appaṭikuṭṭhaṁ
<pb n="8.251"/>
Samaṇehi brāhmaṇehi viññūhi ayaṁ bhikkhave catuttho puññābhisando
kusalābhisando sukhassāhāro sovaggiko sukhavipāko saggasaṁvattaniko
iṭṭhāya kantāya manāpāya hitāya sukhāya saṁvattati. Puna
caparaṁ bhikkhave ariyasāvako adinnādānaṁ pahāya adinnādānā paṭivirato
hoti .pe. Kāmesu micchācāraṁ pahāya kāmesu micchācārā paṭivirato
hoti .pe. Musāvādaṁ pahāya musāvādā paṭivirato hoti .pe.
Surāmerayamajjapamādaṭṭhānaṁ pahāya surāmerayamajjapamādaṭṭhānā paṭivirato
hoti surāmerayamajjapamādaṭṭhānā paṭivirato bhikkhave ariyasāvako
aparimāṇānaṁ sattānaṁ abhayaṁ deti averaṁ deti abyāpajjhaṁ deti
aparimāṇānaṁ sattānaṁ abhayaṁ datvā averaṁ datvā abyāpajjhaṁ datvā
aparimāṇassa abhayassa averassa abyāpajjhassa bhāgī hoti idaṁ
bhikkhave pañcamaṁ dānaṁ mahādānaṁ aggaññaṁ rattaññaṁ vaṁsaññaṁ porāṇaṁ
asaṅkiṇṇaṁ asaṅkiṇṇapubbaṁ na saṅkiyati na saṅkiyissati appaṭikuṭṭhaṁ
samaṇehi <pb ed="P" n="4.247" set="A"/>brāhmaṇehi viññūhi ayaṁ <note n="1">Ma. kho.</note> bhikkhave aṭṭhamo puññābhisando
kusalābhisando sukhassāhāro sovaggiko sukhavipāko saggasaṁvattaniko
iṭṭhāya kantāya manāpāya hitāya sukhāya saṁvattati. Ime
kho bhikkhave aṭṭha puññābhisandā kusalābhisandā sukhassāhārā sovaggikā
sukhavipākā saggasaṁvattanikā iṭṭhāya kantāya manāpāya hitāya sukhāya
saṁvattantīti.
<p rend="subhead" sid="10">10, duccaritavipākasuttaṃ</p>
<p n="130"/>40 Pāṇātipāto bhikkhave āsevito bhāvito bahulīkato
<pb n="8.252"/>
Nirayasaṁvattaniko tiracchānayonisaṁvattaniko pittivisayasaṁvattaniko <note n="1">Ma. pettisaṁvattaniko. evamuparipi.</note> yo
sabbalahuso pāṇātipātassa vipāko manussabhūtassa appāyukasaṁvattaniko
hoti. Adinnādānaṁ bhikkhave āsevitaṁ bhāvitaṁ bahulīkataṁ nirayasaṁvattanikaṁ
tiracchānayonisaṁvattanikaṁ pittivisayasaṁvattanikaṁ yo sabbalahuso adinnādānassa
vipāko manussabhūtassa bhogabyasanasaṁvattaniko hoti. Kāmesu
micchācāro bhikkhave āsevito bhāvito bahulīkato nirayasaṁvattaniko
tiracchānayonisaṁvattaniko pittivisayasaṁvattaniko yo sabbalahuso kāmesu
micchācārassa vipāko manussabhūtassa sapattaverasaṁvattaniko hoti.
Musāvādo bhikkhave āsevito bhāvito bahulīkato nirayasaṁvattaniko
tiracchānayonisaṁvattaniko pittivisayasaṁvattaniko yo sabbalahuso musāvādassa
vipāko manussabhūtassa abhūtabbhakkhānasaṁvattaniko hoti. Pisuṇā
bhikkhave vācā āsevitā bhāvitā bahulīkatā nirayasaṁvattanikā
tiracchānayonisaṁvattanikā pittivisayasaṁvattanikā yo sabbalahuso pisuṇāya <pb ed="P" n="4.248" set="A"/>vācāya
vipāko manussabhūtassa mittehi bhedanasaṁvattaniko hoti. Pharusā bhikkhave
vācā āsevitā bhāvitā bahulīkatā nirayasaṁvattanikā tiracchānayonisaṁvattanikā
pittivisayasaṁvattanikā yo sabbalahuso pharusāya vācāya
vipāko manussabhūtassa amanāpasaddasaṁvattaniko hoti. Samphappalāpo
bhikkhave āsevito bhāvito bahulīkato nirayasaṁvattaniko tiracchānayonisaṁvattaniko
pittivisayasaṁvattaniko yo sabbalahuso samphappalāpassa
vipāko manussabhūtassa anādeyyavācāsaṁvattaniko hoti. Surāmerayapānaṁ
<pb n="8.253"/>
Bhikkhave āsevitaṁ bhāvitaṁ bahulīkataṁ nirayasaṁvattanikaṁ tiracchānayonisaṁvattanikaṁ
pittivisayasaṁvattanikaṁ yo sabbalahuso surāmerayapānassa vipāko manussabhūtassa
ummattakasaṁvattaniko hotīti.
Dānavaggo catuttho.
Tassuddānaṁ
dve dānāni vatthuñca khettaṁ dānūpapatti <note n="1">Ma. nānūpapattiyo.</note> kiriyaṁ
dve sappurisā sabbalahuso abhisando ca vattatīti <note n="2">Ma. kiriyaṁ dve sappurisā abhisando vipāko cāti.</note>.
</xml>