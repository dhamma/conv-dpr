<xml src="a1-14.xml">
<readunit id="a1-14">14. etadaggavaggo</readunit>
<p rend="subhead" sid="1">1, paṭhamavaggo</p>
<pb n="1.31"/>
Etadaggapāli
<p n="146"/>Etadaggaṁ bhikkhave mama sāvakānaṁ bhikkhūnaṁ rattaññūnaṁ yadidaṁ
aññākoṇḍañño <note n="1">Ma. aññāsikoṇḍañño.</note>. Mahāpaññānaṁ yadidaṁ sārīputto. Iddhimantānaṁ
yadidaṁ mahāmoggallāno. Dhūtavādānaṁ <note n="2">Ma. Yu. dhutavādānaṁ.</note> yadidaṁ mahākassapo.
Dibbacakkhukānaṁ yadidaṁ anuruddho. Uccākulikānaṁ yadidaṁ bhaddiyo
kāḷigodhāyaputto. Mañjussarānaṁ yadidaṁ lakuṇṭakabhaddiyo.
Sīhanādikānaṁ yadidaṁ piṇḍolabhāradvājo. Dhammakathikānaṁ yadidaṁ
puṇṇo mantāniputto. Saṅkhittena bhāsitassa vitthārena atthaṁ
vibhajantānaṁ yadidaṁ mahākaccānoti.
Vaggo paṭhamo.
<p rend="subhead" sid="2">2, dutiyavaggo</p>
<p n="147"/><pb ed="P" n="1.24" set="A"/>Etadaggaṁ bhikkhave mama sāvakānaṁ bhikkhūnaṁ manomayaṁ kāyaṁ
abhinimminantānaṁ yadidaṁ cullapanthako. Cetovivaṭṭakusalānaṁ <note n="3">Yu. cetovivaddhakusalānaṁ. </note> yadidaṁ
cullapanthako. Paññāvivaṭṭakusalānaṁ <note n="4">Ma. saññāvivaṭṭakusalānaṁ. Yu. saññāvivaddhakusalānaṁ.</note> yadidaṁ mahāpanthako. Araṇavihārīnaṁ
yadidaṁ subhūti. Dakkhiṇeyyānaṁ yadidaṁ subhūti. Āraññakānaṁ yadidaṁ
revato khadiravaniyo. Jhāyīnaṁ yadidaṁ kaṅkhārevato. Āraddhaviriyānaṁ
yadidaṁ soṇo koliviso. Kalyāṇavākkaraṇānaṁ yadidaṁ soṇo
kuṭikaṇṇo. Lābhīnaṁ yadidaṁ sīvalī. Saddhādhimuttānaṁ yadidaṁ
vakkalīti.
Vaggo dutiyo.
<p rend="subhead" sid="3">3, tatiyavaggo</p>
<p n="148"/>Etadaggaṁ bhikkhave mama sāvakānaṁ bhikkhūnaṁ sikkhākāmānaṁ
<pb n="1.32"/>
Yadidaṁ rāhulo. Saddhāpabbajitānaṁ yadidaṁ raṭṭhapālo. Paṭhamaṁ salākaṁ
gaṇhantānaṁ yadidaṁ kuṇḍadhāno. Paṭibhāṇavantānaṁ yadidaṁ vaṅgīso.
Samantapāsādikānaṁ yadidaṁ upaseno vaṅgantaputto.
Senāsanapaññāpakānaṁ yadidaṁ dabbo mallaputto. Devatānaṁ
piyamanāpānaṁ yadidaṁ pilindavaccho. Khippābhiññānaṁ yadidaṁ bāhiyo
dārucīriyo. Cittakathikānaṁ yadidaṁ kumārakassapo. Paṭisambhidappattānaṁ
yadidaṁ mahākoṭṭhitoti.
Vaggo tatiyo.
<p rend="subhead" sid="4">4, catutthavaggo</p>
<p n="149"/>Etadaggaṁ bhikkhave mama sāvakānaṁ bhikkhūnaṁ bahussutānaṁ
yadidaṁ ānando. Satimantānaṁ yadidaṁ ānando. <pb ed="P" n="1.25" set="A"/>Gatimantānaṁ yadidaṁ
ānando. Dhitimantānaṁ yadidaṁ ānando. Upaṭṭhākānaṁ yadidaṁ
ānando. Mahāparisānaṁ yadidaṁ uruvelakassapo. Kulappasādakānaṁ
yadidaṁ kāḷudāyi. Appābādhānaṁ yadidaṁ bakkulo <note n="1">Ma. bākulo.</note>. Pubbenivāsaṁ
anussarantānaṁ yadidaṁ sobhito. Vinayadharānaṁ yadidaṁ upāli.
Bhikkhunovādakānaṁ yadidaṁ nandako. Indriyesu guttadvārānaṁ yadidaṁ
nando. Bhikkhuovādakānaṁ yadidaṁ mahākappino. Tejodhātukusalānaṁ
yadidaṁ sāgato. Paṭibhāṇeyyakānaṁ yadidaṁ rādho. Lūkhacīvaradharānaṁ
yadidaṁ mogharājāti.
Vaggo catuttho.
<p rend="subhead" sid="5">5, pañcamavaggo</p>
<pb n="1.33"/>
<p n="150"/>Etadaggaṁ bhikkhave mama sāvikānaṁ bhikkhunīnaṁ rattaññūnaṁ
yadidaṁ mahāpajāpatī gotamī. Mahāpaññānaṁ yadidaṁ khemā.
Iddhimantānaṁ yadidaṁ uppalavaṇṇā. Vinayadharānaṁ yadidaṁ paṭācārā.
Dhammakathikānaṁ yadidaṁ dhammadinnā. Jhāyīnaṁ yadidaṁ nandā. Āraddhaviriyānaṁ
yadidaṁ soṇā. Dibbacakkhukānaṁ yadidaṁ sakulā <note n="1">Ma. bakulā.</note>. Khippābhiññānaṁ yadidaṁ
bhaddā kuṇḍalakesā. Pubbenivāsaṁ anussarantīnaṁ yadidaṁ bhaddā kapilānī <note n="2">Ma. kāpilānī.</note>.
Mahābhiññappattānaṁ yadidaṁ bhaddā kaccānā <note n="3">Ma. bhaddakaccānā.</note>. Lūkhacīvaradharānaṁ yadidaṁ
kisāgotamī. Saddhādhimuttānaṁ yadidaṁ sigālamātāti <note n="4">siṅgālakamātā. </note>.
Vaggo pañcamo.
<p rend="subhead" sid="6">6, chaṭṭhavaggo</p>
<p n="151"/>Etadaggaṁ bhikkhave mama sāvakānaṁ upāsakānaṁ paṭhamaṁ
saraṇaṁ gacchantānaṁ <pb ed="P" n="1.26" set="A"/>yadidaṁ tapussabhallikā vāṇijā. Dāyakānaṁ yadidaṁ
sudatto gahapati anāthapiṇḍiko. Dhammakathikānaṁ yadidaṁ citto gahapati
macchikasaṇḍiko <note n="5">macchikāsaṇdiko.</note>. Catūhi saṅgahavatthūhi parisaṁ saṁgaṇhantānaṁ yadidaṁ
hatthako āḷavako. Paṇītadāyakānaṁ yadidaṁ mahānāmo sakko.
Manāpadāyakānaṁ yadidaṁ uggo gahapati vesāliko. Saṅghupaṭṭhākānaṁ
yadidaṁ <note n="6">Ma. hatthigāmako.</note> uggato gahapati. Aveccappasannānaṁ yadidaṁ sūro ambaṭṭho <note n="7">Ma. surabandho.</note>.
Puggalappasannānaṁ yadidaṁ jīvako komārabhacco. Vissāsakānaṁ yadidaṁ
nakulapitā gahapatīti.
Vaggo chaṭṭho.
<p rend="subhead" sid="7">7, sattamavaggo</p>
<pb n="1.34"/>
<p n="152"/>Etadaggaṁ bhikkhave mama sāvikānaṁ upāsikānaṁ paṭhamaṁ saraṇaṁ
gacchantīnaṁ yadidaṁ sujātā senānidhītā <note n="1">Ma. seniyadhītā.</note>. Dāyikānaṁ yadidaṁ visākhā
migāramātā. Bahussutānaṁ yadidaṁ khujjuttarā. Mettāvihārīnaṁ yadidaṁ
sāmāvatī. Jhāyīnaṁ yadidaṁ uttarā nandamātā. Paṇītadāyikānaṁ
yadidaṁ suppavāsā koliyadhītā. Gilānupaṭṭhākīnaṁ yadidaṁ suppiyā
upāsikā. Aveccappasannānaṁ yadidaṁ kātiyānī. Vissāsikānaṁ yadidaṁ
nakulamātā gahapatānī. Anussavappannānaṁ yadidaṁ kālī upāsikā
kuraragharikāti <note n="2">Ma. kulagharikā.</note>.
Vaggo sattamo. <note n="3">Ma. etadaggavaggo niṭṭhito.</note>
</xml>