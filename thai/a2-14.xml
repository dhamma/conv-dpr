<xml src="a2-14.xml">
<readunit id="a2-14">(14) 4. santhāravaggo</readunit>
<p n="396"/>150 Dveme bhikkhave santhārā katame dve āmisasanthāro
ca dhammasanthāro ca ime kho bhikkhave dve santhārā
etadaggaṁ bhikkhave imesaṁ dvinnaṁ santhārānaṁ yadidaṁ dhammasanthāroti.
<p n="397"/>151 Dveme bhikkhave paṭisanthārā katame dve
āmisapaṭisanthāro ca dhammapaṭisanthāro ca ime kho bhikkhave dve
paṭisanthārā etadaggaṁ bhikkhave imesaṁ dvinnaṁ paṭisanthārānaṁ yadidaṁ
dhammapaṭisanthāroti.
<p n="398"/>152 Dvemā bhikkhave esanā katamā dve āmisesanā
ca dhammesanā ca imā kho bhikkhave dve esanā etadaggaṁ bhikkhave
imāsaṁ dvinnaṁ esanānaṁ yadidaṁ dhammesanāti.
<p n="399"/>153 Dvemā bhikkhave pariyesanā katamā dve āmisapariyesanā
ca dhammapariyesanā ca imā kho bhikkhave dve pariyesanā
etadaggaṁ bhikkhave imāsaṁ dvinnaṁ pariyesanānaṁ yadidaṁ dhammapariyesanāti.
<p n="400"/>154 Dvemā bhikkhave pariyeṭṭhiyo katamā dve āmisapariyeṭṭhi
ca dhammapariyeṭṭhi ca imā kho bhikkhave dve
pariyeṭṭhiyo etadaggaṁ bhikkhave imāsaṁ dvinnaṁ pariyeṭṭhīnaṁ yadidaṁ
dhammapariyeṭṭhīti.
<pb n="2.117"/>
<p n="401"/>155 Dvemā bhikkhave pūjā katamā dve āmisapūjā
ca dhammapūjā ca imā kho bhikkhave dve pūjā etadaggaṁ bhikkhave
imāsaṁ dvinnaṁ pūjānaṁ yadidaṁ dhammapūjāti.
<p n="402"/>156 Dvemāni bhikkhave atitheyyāni <note n="1">Ma. Yu. ātitheyyāni.</note> katamāni dve
āmisātitheyyañca dhammātitheyyañca imāni kho bhikkhave dve
atitheyyāni <note n="2">Ma. Yu. ātitheyyāni.</note> etadaggaṁ bhikkhave imesaṁ dvinnaṁ atitheyyānaṁ <note n="3">Ma. Yu. ātitheyyānaṁ.</note> yadidaṁ
dhammātitheyyanti.
<p n="403"/>157 Dvemā bhikkhave iddhiyo katamā dve āmisiddhi
ca dhammiddhi ca imā kho bhikkhave dve iddhiyo etadaggaṁ bhikkhave
imāsaṁ dvinnaṁ <pb ed="P" n="1.94" set="A"/>iddhīnaṁ yadidaṁ dhammiddhīti.
<p n="404"/>158 Dvemā bhikkhave vuḍḍhiyo katamā dve āmisavuḍḍhi
ca dhammavuḍḍhi ca imā kho bhikkhave dve vuḍḍhiyo etadaggaṁ
bhikkhave imāsaṁ dvinnaṁ vuḍḍhīnaṁ yadidaṁ dhammavuḍḍhīti.
<p n="405"/>159 Dvemāni bhikkhave ratanāni katamāni dve āmisaratanañca
dhammaratanañca imāni kho bhikkhave dve ratanāni etadaggaṁ
bhikkhave imesaṁ dvinnaṁ ratanānaṁ yadidaṁ dhammaratananti.
<p n="406"/>160 Dveme bhikkhave sannicayā katame dve āmisasannicayo
ca dhammasannicayo ca ime kho bhikkhave dve sannicayā
etadaggaṁ bhikkhave imesaṁ dvinnaṁ sannicayānaṁ yadidaṁ dhammasannicayoti.
<p n="407"/>161 Dvemāni bhikkhave vepullāni katamāni dve
<pb n="2.118"/>
Āmisavepullañca dhammavepullañca imāni kho bhikkhave dve vepullāni
etadaggaṁ bhikkhave imesaṁ dvinnaṁ vepullānaṁ yadidaṁ dhammavepullanti.
Santhāravaggo catuttho <note n="1">Yu. cuddasamo.</note>.
</xml>