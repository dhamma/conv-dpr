<xml src="a8-8.xml">
<readunit id="a8-8">(8) 3. yamakavaggo</readunit>
<p rend="subhead" sid="1">1, paṭhamasaddhāsuttaṃ</p>
Yamakavaggo tatiyo
<p n="168"/>78 Saddho <note n="2">Ma. ca. evamīdisesu ṭhānesupi.</note> bhikkhave bhikkhu hoti no <note n="2">Ma. ca. evamīdisesu ṭhānesupi.</note> sīlavā evaṁ
so tena aṅgena aparipūro hoti tena taṁ aṅgaṁ paripūretabbaṁ
kinnāhaṁ saddho ca assaṁ sīlavā cāti yato ca kho bhikkhave
bhikkhu saddho ca hoti sīlavā ca evaṁ so tena aṅgena
paripūro hoti. Saddho ca bhikkhave bhikkhu hoti sīlavā ca no
bahussuto evaṁ so tena aṅgena aparipūro hoti tena taṁ aṅgaṁ
paripūretabbaṁ kinnāhaṁ saddho ca assaṁ sīlavā ca bahussuto cāti
yato ca kho bhikkhave bhikkhu saddho ca hoti sīlavā ca bahussuto ca
evaṁ so tena aṅgena paripūro hoti. Saddho ca bhikkhave bhikkhu
hoti sīlavā ca bahussuto ca no dhammakathiko .pe. Dhammakathiko
ca no parisāvacaro .pe. Parisāvacaro ca no visārado parisāya
<pb n="8.325"/>
Dhammaṁ deseti .pe. Visārado ca parisāya dhammaṁ deseti no
catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti
akicchalābhī akasiralābhī .pe. Catunnaṁ jhānānaṁ ābhicetasikānaṁ
diṭṭhadhammasukhavihārānaṁ nikāmalābhī hoti akicchalābhī akasiralābhī no āsavānaṁ
khayā anāsavaṁ cetovimuttiṁ paññāvimuttiṁ <pb ed="P" n="4.315" set="A"/>diṭṭheva dhamme ayaṁ abhiññā
sacchikatvā upasampajja viharati evaṁ so tena aṅgena aparipūro
hoti tena taṁ aṅgaṁ paripūretabbaṁ kinnāhaṁ saddho ca assaṁ sīlavā
ca bahussuto ca dhammakathiko ca parisāvacaro ca visārado ca parisāya
dhammaṁ deseyyaṁ catunnaṁ jhānānaṁ ābhicetasikānaṁ diṭṭhadhammasukhavihārānaṁ
nikāmalābhī assaṁ akicchalābhī akasiralābhī āsavānaṁ khayā anāsavaṁ
cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā
upasampajja vihareyyanti yato ca kho bhikkhave bhikkhu saddho ca
hoti sīlavā ca bahussuto ca dhammakathiko ca parisāvacaro ca visārado
ca parisāya dhammaṁ deseti catunnaṁ jhānānaṁ ābhicetasikānaṁ diṭṭhadhammasukhavihārānaṁ
nikāmalābhī hoti akicchalābhī akasiralābhī āsavānaṁ <note n="1">Ma. āsavānañca. evamuparipi.</note>
khayā anāsavaṁ cetovimuttiṁ paññāvimuttiṁ diṭṭheva dhamme sayaṁ
abhiññā sacchikatvā upasampajja viharati evaṁ so tena aṅgena
paripūro hoti. Imehi kho bhikkhave aṭṭhahi dhammehi samannāgato
bhikkhu samantapāsādiko ca hoti sabbākāraparipūro cāti.
<p rend="subhead" sid="2">2, dutiyasaddhāsuttaṃ</p>
<p n="169"/>79 Saddho bhikkhave bhikkhu hoti no sīlavā evaṁ so tena
<pb n="8.326"/>
Aṅgena aparipūro hoti tena taṁ aṅgaṁ paripūretabbaṁ kinnāhaṁ
saddho ca assaṁ sīlavā cāti yato ca kho bhikkhave bhikkhu saddho
ca hoti sīlavā ca evaṁ so tena aṅgena paripūro hoti. Saddho ca
bhikkhave bhikkhu hoti sīlavā ca no <pb ed="P" n="4.316" set="A"/>bahussuto .pe. Bahussuto ca no
dhammakathiko .pe. Dhammakathiko ca no parisāvacaro .pe. Parisāvacaro ca
no visārado parisāya dhammaṁ deseti .pe. Visārado ca parisāya dhammaṁ
deseti <note n="1">Ma. no ca. evamuparipi.</note> ye ca te santā vimokkhā atikkamma rūpe arūpā te kāyena
phusitvā viharati no <note n="2">Ma. no ca. evamuparipi.</note> āsavānaṁ khayā anāsavaṁ cetovimuttiṁ paññāvimuttiṁ
diṭṭheva dhamme sayaṁ abhiññā sacchikatvā upasampajja viharati evaṁ
so tena aṅgena aparipūro hoti tena taṁ aṅgaṁ paripūretabbaṁ kinnāhaṁ
saddho ca assaṁ sīlavā ca bahussuto ca dhammakathiko ca parisāvacaro
ca visārado ca parisāya dhammaṁ deseyyaṁ ye ca <note n="3">Ma. casaddo natthi.</note> te santā vimokkhā
atikkamma rūpe arūpā te kāyena phusitvā vihareyyaṁ āsavānaṁ khayā
anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā
sacchikatvā upasampajja vihareyyanti yato ca kho bhikkhave bhikkhu
saddho ca hoti sīlavā ca bahussuto ca dhammakathiko ca parisāvacaro
ca visārado ca parisāya dhammaṁ deseti ye ca <note n="3">Ma. casaddo natthi.</note> te santā vimokkhā
atikkamma rūpe arūpā te <note n="4">Ma. ca.</note> kāyena phusitvā viharati āsavānaṁ
khayā .pe. Sacchikatvā upasampajja viharati evaṁ so tena aṅgena
paripūro hoti. Imehi kho bhikkhave aṭṭhahi dhammehi samannāgato
<pb n="8.327"/>
Bhikkhu samantapāsādiko ca hoti sabbākāraparipūro <pb ed="P" n="4.317" set="A"/>cāti.
<p rend="subhead" sid="3">3, paṭhamamaraṇassatisuttaṃ</p>
<p n="170"/>80 Ekaṁ samayaṁ bhagavā nādike <note n="1">Ma. Yu. nātike. evamuparipi.</note> viharati giñjakāvasathe.
Tatra kho bhagavā bhikkhū āmantesi bhikkhavoti. Bhadanteti te bhikkhū
bhagavato paccassosuṁ. Bhagavā etadavoca maraṇassati bhikkhave bhāvitā
bahulīkatā mahapphalā hoti mahānisaṁsā amatogadhā amatapariyosānā
bhāvetha no tumhe bhikkhave maraṇassatinti.
Evaṁ vutte aññataro bhikkhu bhagavantaṁ etadavoca ahaṁ kho
bhante bhāvemi maraṇassatinti. Yathākathaṁ pana tvaṁ bhikkhu bhāvesi
maraṇassatinti. Idha mayhaṁ bhante evaṁ hoti aho vatāhaṁ
rattindivaṁ jīveyyaṁ bhagavato sāsanaṁ manasi kareyyaṁ bahu <note n="2">Sī. Yu. bahuṁ. evamuparipi.</note> vata me
katamassāti evaṁ kho ahaṁ bhante bhāvemi maraṇassatinti.
Aññataropi kho bhikkhu bhagavantaṁ etadavoca ahaṁpi kho
bhante bhāvemi maraṇassatinti. Yathākathaṁ pana tvaṁ bhikkhu bhāvesi
maraṇassatinti. Idha mayhaṁ bhante evaṁ hoti aho vatāhaṁ divasaṁ
jīveyyaṁ bhagavato sāsanaṁ manasi kareyyaṁ bahu vata me katamassāti
evaṁ kho ahaṁ bhante bhāvemi maraṇassatinti.
Aññataropi kho bhikkhu bhagavantaṁ etadavoca ahaṁpi kho bhante
bhāvemi maraṇassatinti. Yathākathaṁ pana tvaṁ bhikkhu bhāvesi maraṇassatinti.
Idha mayhaṁ bhante evaṁ hoti aho vatāhaṁ upaḍḍhadivasaṁ jīveyyaṁ
<pb n="8.328"/>
Bhagavato sāsanaṁ manasi kareyyaṁ bahu vata me katamassāti evaṁ
kho ahaṁ bhante bhāvemi maraṇassatinti.
Aññataropi kho bhikkhu bhagavantaṁ etadavoca ahaṁpi kho bhante
bhāvemi maraṇassatinti. Yathākathaṁ pana tvaṁ bhikkhu bhāvesi maraṇassatinti.
Idha mayhaṁ bhante evaṁ hoti aho vatāhaṁ tadantaraṁ jīveyyaṁ yadantaraṁ
ekaṁ piṇḍapātaṁ bhuñjāmi bhagavato sāsanaṁ manasi kareyyaṁ bahu vata
me katamassāti evaṁ kho ahaṁ bhante bhāvemi maraṇassatinti.
Aññataropi <pb ed="P" n="4.318" set="A"/>kho bhikkhu bhagavantaṁ etadavoca ahaṁpi kho bhante
bhāvemi maraṇassatinti. Yathākathaṁ pana tvaṁ <note n="*">mīkārkkhag tavaṁ peḌna tvaṁ</note> bhikkhu bhāvesi maraṇassatinti.
Idha mayhaṁ bhante evaṁ hoti aho vatāhaṁ tadantaraṁ jīveyyaṁ
yadantaraṁ upaḍḍhapiṇḍapātaṁ bhuñjāmi bhagavato sāsanaṁ manasi kareyyaṁ
bahu vata me katamassāti evaṁ kho ahaṁ bhante bhāvemi
maraṇassatinti.
Aññataropi kho bhikkhu bhagavantaṁ etadavoca ahaṁpi kho bhante
bhāvemi maraṇassatinti. Yathākathaṁ pana tvaṁ bhikkhu bhāvesi maraṇassatinti.
Idha mayhaṁ bhante evaṁ hoti aho vatāhaṁ tadantaraṁ jīveyyaṁ yadantaraṁ
cattāro pañca ālope saṅkhāditvā ajjhoharāmi bhagavato sāsanaṁ
manasi kareyyaṁ bahu vata me katamassāti evaṁ kho ahaṁ bhante
bhāvemi maraṇassatinti.
Aññataropi kho bhikkhu bhagavantaṁ etadavoca ahaṁpi kho bhante
<pb n="8.329"/>
Bhāvemi maraṇassatinti. Yathākathaṁ pana tvaṁ bhikkhu bhāvesi maraṇassatinti.
Idha mayhaṁ bhante evaṁ hoti aho vatāhaṁ tadantaraṁ jīveyyaṁ
yadantaraṁ ekaṁ ālopaṁ saṅkhāditvā ajjhoharāmi bhagavato sāsanaṁ manasi
kareyyaṁ bahu vata me katamassāti evaṁ kho ahaṁ bhante bhāvemi
maraṇassatinti.
Aññataropi kho bhikkhu bhagavantaṁ etadavoca ahaṁpi kho bhante
bhāvemi maraṇassatinti. Yathākathaṁ pana tvaṁ bhikkhu bhāvesi maraṇassatinti.
Idha mayhaṁ bhante evaṁ hoti aho vatāhaṁ tadantaraṁ jīveyyaṁ
yadantaraṁ assasitvā vā passasāmi passasitvā vā assasāmi bhagavato
sāsanaṁ manasi kareyyaṁ bahu vata me katamassāti evaṁ kho ahaṁ
bhante bhāvemi maraṇassatinti.
Evaṁ vutte bhagavā te bhikkhū etadavoca <pb ed="P" n="4.319" set="A"/>yvāyaṁ bhikkhave bhikkhu
evaṁ maraṇassatiṁ bhāveti aho vatāhaṁ rattindivaṁ jīveyyaṁ bhagavato
sāsanaṁ manasi kareyyaṁ bahu vata me katamassāti yo cāyaṁ <note n="1">Ma. yopāyaṁ. evamuparipi.</note>
bhikkhave bhikkhu evaṁ maraṇassatiṁ bhāveti aho vatāhaṁ divasaṁ jīveyyaṁ
bhagavato sāsanaṁ manasi kareyyaṁ bahu vata me katamassāti yo
cāyaṁ bhikkhave bhikkhu evaṁ maraṇassatiṁ bhāveti aho vatāhaṁ
upaḍḍhadivasaṁ jīveyyaṁ bhagavato sāsanaṁ manasi kareyyaṁ bahu vata me
katamassāti yo cāyaṁ bhikkhave bhikkhu evaṁ maraṇassatiṁ bhāveti
aho vatāhaṁ tadantaraṁ jīveyyaṁ yadantaraṁ ekaṁ piṇḍapātaṁ bhuñjāmi
<pb n="8.330"/>
Bhagavato sāsanaṁ manasi kareyyaṁ bahu vata me katamassāti yo
cāyaṁ bhikkhave bhikkhu evaṁ maraṇassatiṁ bhāveti aho vatāhaṁ tadantaraṁ
jīveyyaṁ yadantaraṁ upaḍḍhapiṇḍapātaṁ bhuñjāmi bhagavato sāsanaṁ manasi
kareyyaṁ bahu vata me katamassāti yo cāyaṁ bhikkhave bhikkhu evaṁ
maraṇassatiṁ bhāveti aho vatāhaṁ tadantaraṁ jīveyyaṁ yadantaraṁ cattāro
pañca ālope saṅkhāditvā ajjhoharāmi bhagavato sāsanaṁ manasi kareyyaṁ
bahu vata me katamassāti ime vuccanti bhikkhave bhikkhū pamattā
viharanti dandhaṁ maraṇassatiṁ bhāventi āsavānaṁ khayāya.
Yo cāyaṁ <note n="1">Ma. yo ca khvāyaṁ.</note> bhikkhave bhikkhu evaṁ maraṇassatiṁ bhāveti aho vatāhaṁ
tadantaraṁ jīveyyaṁ yadantaraṁ ekaṁ ālopaṁ saṅkhāditvā ajjhoharāmi bhagavato
sāsanaṁ manasi kareyyaṁ bahu vata me katamassāti yo cāyaṁ bhikkhave
bhikkhu evaṁ maraṇassatiṁ bhāveti aho vatāhaṁ tadantaraṁ jīveyyaṁ yadantaraṁ
assasitvā vā passasāmi passasitvā vā assasāmi bhagavato sāsanaṁ
manasi kareyyaṁ bahu vata me katamassāti ime vuccanti bhikkhave
bhikkhū appamattā viharanti maraṇassatiṁ bhāventi āsavānaṁ khayāya
tasmā <pb ed="P" n="4.320" set="A"/>tiha bhikkhave evaṁ sikkhitabbaṁ appamattā viharissāma <note n="2">Ma. tikkhaṁ.</note>
maraṇassatiṁ bhāvessāma āsavānaṁ khayāyāti evañhi vo bhikkhave
sikkhitabbanti.
<p rend="subhead" sid="4">4, dutiyamaraṇassatisuttaṃ</p>
<p n="171"/>81 Ekaṁ samayaṁ bhagavā nādike viharati giñjakāvasathe.
<pb n="8.331"/>
Tatra kho bhagavā bhikkhū āmantesi .pe. Maraṇassati bhikkhave bhāvitā
bahulīkatā mahapphalā hoti mahānisaṁsā amatogadhā amatapariyosānā
kathaṁ bhāvitā ca bhikkhave maraṇassati kathaṁ bahulīkatā mahapphalā hoti
mahānisaṁsā amatogadhā amatapariyosānā idha bhikkhave bhikkhu divase
nikkhante rattiyā paṭihitāya iti paṭisañcikkhati bahukā kho me
paccayā maraṇassa ahi vā maṁ ḍaṁseyya vicchikā vā maṁ ḍaṁseyya
satapadī vā maṁ ḍaṁseyya tena me assa kālakiriyā so mamassantarāyo
upakkhalitvā vā papateyyaṁ bhattaṁ vā me bhuttaṁ byāpajjeyya pittaṁ
vā me kuppeyya semhaṁ vā me kuppeyya satthakā vā me vātā
kuppeyyuṁ manussā vā maṁ upakkameyyuṁ amanussā vā maṁ upakkameyyuṁ
tena me assa kālakiriyā so mamassantarāyoti tena bhikkhave bhikkhunā
iti paṭisañcikkhitabbaṁ atthi nu kho me pāpakā akusalā dhammā
appahīnā ye me assu rattiṁ kālaṁ karontassa antarāyāyāti sace
bhikkhave bhikkhu paccavekkhamāno evaṁ jānāti atthi me pāpakā
akusalā dhammā appahīnā ye me assu rattiṁ kālaṁ karontassa
antarāyāyāti tena bhikkhave bhikkhunā tesaññeva pāpakānaṁ akusalānaṁ
dhammānaṁ pahānāya adhimatto chando ca vāyāmo ca ussāho ca
ussoḷhī ca appaṭivānī ca sati ca sampajaññañca karaṇīyaṁ seyyathāpi
bhikkhave ādittacelo vā ādittasīso vā tasseva <pb ed="P" n="4.321" set="A"/>celassa vā
sīsassa vā nibbāpanāya adhimattaṁ chandañca vāyāmañca ussāhañca
<pb n="8.332"/>
Ussoḷhiñca appaṭivāniñca satiñca sampajaññañca kareyya evameva
kho bhikkhave tena bhikkhunā tesaññeva pāpakānaṁ akusalānaṁ dhammānaṁ
pahānāya adhimatto chando ca vāyāmo ca ussāho ca ussoḷhī
ca appaṭivānī ca sati ca sampajaññañca karaṇīyaṁ sace pana
bhikkhave bhikkhu paccavekkhamāno evaṁ jānāti natthi me pāpakā
akusalā dhammā appahīnā ye me assu rattiṁ kālaṁ karontassa
antarāyāyāti tena bhikkhave bhikkhunā teneva pītipāmojjena vihātabbaṁ
ahorattānusikkhinā kusalesu dhammesu.
Idha pana bhikkhave bhikkhu rattiyā nikkhantāya divase paṭihite
iti paṭisañcikkhati bahukā kho me paccayā maraṇassa ahi
vā maṁ ḍaṁseyya vicchikā vā maṁ ḍaṁseyya satapadī vā maṁ ḍaṁseyya
tena me assa kālakiriyā so mamassantarāyo upakkhalitvā vā
papateyyaṁ bhattaṁ vā me bhuttaṁ byāpajjeyya pittaṁ vā me
kuppeyya semhaṁ vā me kuppeyya satthakā vā me vātā
kuppeyyuṁ manussā vā maṁ upakkameyyuṁ amanussā vā maṁ upakkameyyuṁ
tena me assa kālakiriyā so mamassantarāyoti tena bhikkhave
bhikkhunā iti paṭisañcikkhitabbaṁ atthi nu kho me pāpakā akusalā
dhammā appahīnā ye me assu divā kālaṁ karontassa antarāyāyāti
sace bhikkhave bhikkhu paccavekkhamāno evaṁ jānāti atthi me pāpakā
akusalā dhammā appahīnā ye me assu divā kālaṁ karontassa
<pb n="8.333"/>
Antarāyāyāti tena bhikkhave bhikkhunā tesaññeva pāpakānaṁ akusalānaṁ
dhammānaṁ pahānāya adhimatto chando ca vāyāmo ca ussāho ca
ussoḷhī ca appaṭivānī ca sati ca sampajaññañca karaṇīyaṁ seyyathāpi
bhikkhave ādittacelo vā ādittasīso vā tasseva celassa vā sīsassa
vā nibbāpanāya adhimattaṁ chandañca vāyāmañca ussāhañca ussoḷhiñca
appaṭivāniñca satiñca sampajaññañca kareyya evameva kho bhikkhave
tena bhikkhunā tesaññeva pāpakānaṁ akusalānaṁ dhammānaṁ pahānāya adhimatto
chando ca vāyāmo ca ussāho ca ussoḷhī ca appaṭivānī ca
sati ca sampajaññañca karaṇīyaṁ sace pana bhikkhave bhikkhu
paccavekkhamāno evaṁ jānāti natthi me pāpakā akusalā dhammā
appahīnā ye me assu divā kālaṁ karontassa antarāyāyāti tena
bhikkhave bhikkhunā teneva pītipāmujjena vihātabbaṁ ahorattānusikkhinā
kusalesu dhammesu evaṁ bhāvitā kho bhikkhave maraṇassati evaṁ bahulīkatā
mahapphalā hoti mahānisaṁsā amatogadhā amatapariyosānāti.
<p rend="subhead" sid="5">5, paṭhamasampadāsuttaṃ</p>
<p n="172"/>82 Aṭṭhimā bhikkhave sampadā. Katamā aṭṭha uṭṭhānasampadā
ārakkhasampadā kalyāṇamittatā samajīvitā saddhāsampadā
sīlasampadā cāgasampadā paññāsampadā. Imā kho bhikkhave aṭṭha
sampadāti.
Uṭṭhātā kammadheyyesu appamatto vidhānavā
samaṁ kappeti jīvitaṁ sambhataṁ anurakkhati
<pb n="8.334"/>
Saddho sīlena sampanno vadaññū vītamaccharo
niccaṁ maggaṁ visodheti sotthānaṁ samparāyikaṁ
iccete aṭṭha dhammā ca saddhassa gharamesino
akkhātā saccanāmena ubhayattha sukhāvahā
diṭṭhadhammahitatthāya samparāya sukhāya ca
evametaṁ gahaṭṭhānaṁ cāgo puññaṁ pavaḍḍhatīti.
<p rend="subhead" sid="6">6, dutiyasampadāsuttaṃ</p>
<p n="173"/>83 Aṭṭhimā bhikkhave sampadā. Katamā aṭṭha uṭṭhānasampadā
ārakkhasampadā kalyāṇamittatā samajīvitā saddhāsampadā
sīlasampadā cāgasampadā paññāsampadā.
Katamā ca bhikkhave uṭṭhānasampadā idha bhikkhave kulaputto
yena kammuṭṭhānena jīvikaṁ kappeti yadi kasiyā yadi vaṇijjāya yadi
gorakkhena yadi issatthena yadi rājaporisena yadi sippaññatarena tattha
dakkho hoti analaso tatrupāyāya vīmaṁsāya samannāgato alaṁ kātuṁ
alaṁ saṁvidhātuṁ ayaṁ vuccati bhikkhave uṭṭhānasampadā.
Katamā ca bhikkhave ārakkhasampadā idha bhikkhave kulaputtassa
bhogā honti uṭṭhānaviriyādhigatā bāhābalaparicitā sedāvakkhittā
dhammikā dhammaladdhā te ārakkhena guttiyā sampādeti kinti me
ime <note n="1">Ma. ayaṁ pāṭho natthi.</note> bhoge neva rājāno hareyyuṁ na corā hareyyuṁ na aggi
ḍaheyya na udakaṁ vaheyya na appiyā dāyādā hareyyunti ayaṁ
vuccati bhikkhave ārakkhasampadā.
<pb n="8.335"/>
Katamā ca bhikkhave kalyāṇamittatā idha bhikkhave kulaputto
yasmiṁ gāme vā nigame vā paṭivasati tatra ye te honti
gahapati vā gahapatiputtā vā daharā vā vuḍḍhasīlino vuḍḍhā vā
vuḍḍhasīlino saddhāsampannā sīlasampannā cāgasampannā paññāsampannā
tehi saddhiṁ santiṭṭhati sallapati sākacchaṁ samāpajjati
yathārūpānaṁ saddhāsampannānaṁ saddhāsampadaṁ anusikkhati yathārūpānaṁ
sīlasampannānaṁ sīlasampadaṁ anusikkhati yathārūpānaṁ cāgasampannānaṁ
cāgasampadaṁ anusikkhati yathārūpānaṁ paññāsampannānaṁ paññāsampadaṁ
anusikkhati ayaṁ vuccati bhikkhave kalyāṇamittatā.
Katamā ca bhikkhave samajīvitā idha bhikkhave kulaputto āyañca
bhogānaṁ viditvā vayañca bhogānaṁ viditvā samajīvikaṁ kappeti nāccogāḷhaṁ
nātihīnaṁ <pb ed="P" n="4.324" set="A"/>evaṁ me āyo vayaṁ pariyādāya ṭhassati na ca me vayo
āyaṁ pariyādāya ṭhassatīti seyyathāpi bhikkhave tulādhāro vā
tulādhārantevāsī vā tūlaṁ paggahetvā jānāti ettakena vā onataṁ
ettakena vā unnatanti evameva kho bhikkhave kulaputto
āyañca bhogānaṁ viditvā vayañca bhogānaṁ viditvā samajīvikaṁ kappeti
nāccogāḷhaṁ nātihīnaṁ evaṁ me āyo vayaṁ pariyādāya ṭhassati
na ca me vayo āyaṁ pariyādāya ṭhassatīti sacāyaṁ bhikkhave kulaputto
appāyo samāno uḷāraṁ jīvikaṁ kappeti tassa bhavanti vattāro
udumbarakhādikañcāyaṁ <note n="1">Ma. udumbarakhādīvāyaṁ.</note> kulaputto bhoge khādatīti sace panāyaṁ bhikkhave
<pb n="8.336"/>
Kulaputto mahāyo samāno kasiraṁ jīvikaṁ kappeti tassa bhavanti vattāro
addhamārikañcāyaṁ <note n="1">Ma. ajeḷamaraṇaṁvāyaṁ.</note> kulaputto marissatīti yato ca khoyaṁ bhikkhave
kulaputto āyañca bhogānaṁ viditvā vayañca bhogānaṁ viditvā
samajīvikaṁ kappeti nāccogāḷhaṁ nātihīnaṁ evaṁ me āyo vayaṁ
pariyādāya ṭhassati na ca me vayo āyaṁ pariyādāya ṭhassatīti ayaṁ
vuccati bhikkhave samajīvitā.
Katamā ca bhikkhave saddhāsampadā idha bhikkhave kulaputto saddho
hoti saddahati tathāgatassa bodhiṁ itipi so bhagavā .pe. Satthā
devamanussānaṁ buddho bhagavāti ayaṁ vuccati bhikkhave saddhāsampadā.
Katamā ca bhikkhave sīlasampadā idha bhikkhave kulaputto
pāṇātipātā paṭivirato hoti .pe. Surāmerayamajjapamādaṭṭhānā
paṭivirato hoti ayaṁ vuccati bhikkhave sīlasampadā.
Katamā ca bhikkhave cāgasampadā <pb ed="P" n="4.325" set="A"/>idha bhikkhave kulaputto
vigatamalamaccherena cetasā agāraṁ ajjhāvasati .pe. Yācayogo
dānasaṁvibhāgarato ayaṁ vuccati bhikkhave cāgasampadā.
Katamā ca bhikkhave paññāsampadā idha bhikkhave kulaputto
paññavā hoti .pe. Sammādukkhakkhayagāminiyā ayaṁ vuccati bhikkhave
paññāsampadā. Imā kho bhikkhave aṭṭha sampadāti.
Uṭṭhātā kammadheyyesu appamatto vidhānavā
samaṁ kappeti jīvitaṁ sambhataṁ anurakkhati
<pb n="8.337"/>
Saddho sīlena sampanno vadaññū vītamaccharo
niccaṁ maggaṁ visodheti sotthānaṁ samparāyikaṁ
iccete aṭṭha dhammā ca saddhassa gharamesino
akkhātā saccanāmena ubhayattha sukhāvahā
diṭṭhadhammahitatthāya samparāyasukhāya ca
evametaṁ gahaṭṭhānaṁ cāgo puññaṁ pavaḍḍhatīti.
<p rend="subhead" sid="7">7, icchāsuttaṃ</p>
<p n="174"/>84 Tatra kho āyasmā sārīputto bhikkhū āmantesi
āvuso bhikkhaveti. Āvusoti kho te bhikkhū āyasmato sārīputtassa
paccassosuṁ. Āyasmā sārīputto etadavoca aṭṭhime āvuso puggalā
santo saṁvijjamānā lokasmiṁ. Katame aṭṭha.
Idhāvuso bhikkhuno pavivittassa viharato nirāyattavuttino icchā
uppajjati lābhāya so uṭṭhahati ghaṭati vāyamati <pb ed="P" n="4.326" set="A"/>lābhāya tassa
uṭṭhahato ghaṭato vāyamato lābhāya lābho nuppajjati so tena alābhena
socati kilamati paridevati urattāḷī kandati sammohaṁ āpajjati ayaṁ
vuccatāvuso bhikkhu iccho viharati lābhāya uṭṭhahati ghaṭati vāyamati
lābhāya na ca lābhī soci ca paridevi ca cuto ca saddhammā.
Idha panāvuso bhikkhuno pavivittassa viharato nirāyattavuttino
icchā uppajjati lābhāya so uṭṭhahati ghaṭati vāyamati lābhāya
tassa uṭṭhahato ghaṭato vāyamato lābhāya lābho uppajjati so
<pb n="8.338"/>
Tena lābhena majjati pamajjati pamādamāpajjati ayaṁ vuccatāvuso
bhikkhu iccho viharati lābhāya uṭṭhahati ghaṭati vāyamati lābhāya
lābhī ca madī ca pamādī ca cuto ca saddhammā.
Idha panāvuso bhikkhuno pavivittassa viharato nirāyattavuttino
icchā uppajjati lābhāya so na uṭṭhahati na ghaṭati na vāyamati
lābhāya tassa anuṭṭhahato aghaṭato avāyamato lābhāya lābho nuppajjati
so tena alābhena socati kilamati paridevati urattāḷī kandati sammohaṁ
āpajjati ayaṁ vuccatāvuso bhikkhu iccho viharati lābhāya na
uṭṭhahati na ghaṭati na vāyamati lābhāya na ca lābhī soci ca
paridevi ca cuto ca saddhammā.
Idha panāvuso bhikkhuno pavivittassa viharato nirāyattavuttino
icchā uppajjati lābhāya so na uṭṭhahati na ghaṭati na vāyamati
lābhāya tassa anuṭṭhahato aghaṭato avāyamato lābhāya lābho uppajjati
so tena lābhena majjati pamajjati pamādamāpajjati ayaṁ vuccatāvuso
bhikkhu iccho viharati lābhāya na uṭṭhahati na ghaṭati na vāyamati
lābhāya lābhī ca madī ca pamādī ca cuto ca saddhammā.
Idha panāvuso bhikkhuno pavivittassa <pb ed="P" n="4.327" set="A"/>viharato nirāyattavuttino
icchā uppajjati lābhāya so uṭṭhahati ghaṭati vāyamati lābhāya tassa
uṭṭhahato ghaṭato vāyamato lābhāya lābho nuppajjati so tena
alābhena na socati na kilamati na paridevati na urattāḷī kandati na
<pb n="8.339"/>
Sammohaṁ āpajjati ayaṁ vuccatāvuso bhikkhu iccho viharati lābhāya
uṭṭhahati ghaṭati vāyamati lābhāya na ca lābhī na ca soci na ca
paridevi accuto ca saddhammā.
Idha panāvuso bhikkhuno pavivittassa viharato nirāyattavuttino
icchā uppajjati lābhāya so uṭṭhahati ghaṭati vāyamati lābhāya tassa
uṭṭhahato ghaṭato vāyamato lābhāya lābho uppajjati so tena
lābhena na majjati na pamajjati na pamādamāpajjati ayaṁ vuccatāvuso
bhikkhu iccho viharati lābhāya uṭṭhahati ghaṭati vāyamati lābhāya lābhī
ca na ca madī na ca pamādī accuto ca saddhammā.
Idha panāvuso bhikkhuno pavivittassa viharato nirāyattavuttino
icchā uppajjati lābhāya so na uṭṭhahati na ghaṭati na vāyamati
lābhāya tassa anuṭṭhahato aghaṭato avāyamato lābhāya lābho nuppajjati
so tena alābhena na socati na kilamati na paridevati na urattāḷī
kandati na sammohaṁ āpajjati ayaṁ vuccatāvuso bhikkhu iccho viharati
lābhāya na uṭṭhahati na ghaṭati na vāyamati lābhāya na ca lābhī
na ca soci na ca paridevi accuto ca saddhammā.
Idha panāvuso bhikkhuno pavivittassa viharato nirāyattavuttino
icchā uppajjati lābhāya so na uṭṭhahati na <pb ed="P" n="4.328" set="A"/>ghaṭati na vāyamati
lābhāya tassa anuṭṭhahato aghaṭato avāyamato lābhāya lābho uppajjati
so tena lābhena na majjati na pamajjati na pamādamāpajjati ayaṁ
<pb n="8.340"/>
Vuccatāvuso bhikkhu iccho viharati lābhāya na uṭṭhahati na ghaṭati na vāyamati
lābhāya lābhī ca na ca madī na ca pamādī accuto ca saddhammā.
Ime kho āvuso aṭṭha puggalā santo saṁvijjamānā lokasminti.
<p rend="subhead" sid="8">8, alaṃsuttaṃ</p>
<p n="175"/>85 Tatra kho āyasmā sārīputto bhikkhū āmantesi .pe.
Chahāvuso dhammehi samannāgato bhikkhu alaṁ attano alaṁ paresaṁ.
Katamehi chahi. Idhāvuso bhikkhu khippanisanti ca hoti kusalesu dhammesu
sutānañca dhammānaṁ dhārakajātiko hoti dhatānañca dhammānaṁ atthūpaparikkhī <note n="1">Ma. atthūpaparikkhitā. evamuparipi.</note>
hoti atthamaññāya dhammamaññāya dhammānudhammapaṭipanno ca
hoti kalyāṇavāco ca hoti kalyāṇavākkaraṇo poriyā vācāya
samannāgato vissaṭṭhāya anelagaḷāya atthassa viññāpaniyā sandassako
ca hoti samādapako samuttejako sampahaṁsako sabrahmacārīnaṁ. Imehi kho
āvuso chahi dhammehi samannāgato bhikkhu alaṁ attano alaṁ paresaṁ.
<p n="176"/>86 Pañcahāvuso dhammehi samannāgato bhikkhu alaṁ attano alaṁ
paresaṁ. Katamehi pañcahi. Idhāvuso bhikkhu na heva kho khippanisanti
ca hoti kusalesu dhammesu sutānañca <pb ed="P" n="4.329" set="A"/>dhammānaṁ dhārakajātiko hoti
dhatānañca dhammānaṁ atthūpaparikkhī hoti atthamaññāya dhammamaññāya
dhammānudhammapaṭipanno ca hoti kalyāṇavāco ca hoti .pe.
Sandassako ca hoti .pe. Sabrahmacārīnaṁ. Imehi kho āvuso
pañcahi dhammehi samannāgato bhikkhu alaṁ attano alaṁ paresaṁ.
<p n="177"/>87 Catūhāvuso dhammehi samannāgato bhikkhu alaṁ attano no
<pb n="8.341"/>
Paresaṁ. Katamehi catūhi. Idhāvuso bhikkhu khippanisanti ca hoti kusalesu
dhammesu sutānañca dhammānaṁ dhārakajātiko hoti dhatānañca dhammānaṁ
atthūpaparikkhī hoti atthamaññāya dhammamaññāya dhammānudhammapaṭipanno
ca hoti no ca kalyāṇavāco hoti .pe. No ca sandassako
hoti .pe. Sabrahmacārīnaṁ. Imehi kho āvuso catūhi dhammehi
samannāgato bhikkhu alaṁ attano no paresaṁ.
<p n="178"/>88 Catūhāvuso dhammehi samannāgato bhikkhu alaṁ paresaṁ no
attano. Katamehi catūhi. Idhāvuso bhikkhu khippanisanti ca hoti kusalesu
dhammesu sutānañca dhammānaṁ dhārakajātiko hoti no ca dhatānaṁ dhammānaṁ
atthūpaparikkhī hoti no ca atthamaññāya dhammamaññāya dhammānudhammapaṭipanno
hoti kalyāṇavāco ca hoti .pe. Sandassako ca hoti
.pe. Sabrahmacārīnaṁ. Imehi kho āvuso catūhi dhammehi samannāgato
bhikkhu alaṁ paresaṁ no attano. <pb ed="P" n="4.330" set="A"/>
<p n="179"/>89 Tīhāvuso dhammehi samannāgato bhikkhu alaṁ attano no
paresaṁ. Katamehi tīhi. Idhāvuso bhikkhu na heva kho khippanisanti ca hoti
kusalesu dhammesu sutānañca dhammānaṁ dhārakajātiko hoti dhatānañca
dhammānaṁ atthūpaparikkhī hoti atthamaññāya dhammamaññāya dhammānudhammapaṭipanno
ca hoti no ca kalyāṇavāco hoti .pe. No ca
sandassako hoti .pe. Sabrahmacārīnaṁ. Imehi kho āvuso tīhi dhammehi
samannāgato bhikkhu alaṁ attano no paresaṁ.
<pb n="8.342"/>
<p n="180"/>90 Tīhāvuso dhammehi samannāgato bhikkhu alaṁ paresaṁ no
attano. Katamehi tīhi. Idhāvuso bhikkhu na heva kho khippanisanti ca hoti
kusalesu dhammesu sutānañca dhammānaṁ dhārakajātiko hoti no ca dhatānaṁ
dhammānaṁ atthūpaparikkhī hoti no ca atthamaññāya dhammamaññāya
dhammānudhammapaṭipanno hoti kalyāṇavāco ca hoti .pe. Atthassa
viññāpaniyā sandassako ca hoti .pe. Sabrahmacārīnaṁ. Imehi kho
āvuso tīhi dhammehi samannāgato bhikkhu alaṁ paresaṁ no attano.
<p n="181"/>91 Dvīhāvuso dhammehi samannāgato bhikkhu alaṁ attano no
paresaṁ. Katamehi dvīhi. Idhāvuso bhikkhu na heva kho khippanisanti ca hoti
kusalesu dhammesu sutānañca dhammānaṁ dhārakajātiko hoti dhatānañca
dhammānaṁ atthūpaparikkhī hoti atthamaññāya dhammamaññāya dhammānudhammapaṭipanno
ca <pb ed="P" n="4.331" set="A"/>hoti no ca kalyāṇavāco hoti .pe. No ca
sandassako hoti .pe. Sabrahmacārīnaṁ. Imehi kho āvuso dvīhi
dhammehi samannāgato bhikkhu alaṁ attano no paresaṁ.
<p n="182"/>92 Dvīhāvuso dhammehi samannāgato bhikkhu alaṁ paresaṁ no
attano. Katamehi dvīhi. Idhāvuso bhikkhu na heva kho khippanisanti ca hoti
kusalesu dhammesu no ca sutānaṁ dhammānaṁ dhārakajātiko hoti no ca
dhatānaṁ dhammānaṁ atthūpaparikkhī hoti no ca atthamaññāya dhammamaññāya
dhammānudhammapaṭipanno hoti kalyāṇavāco ca hoti kalyāṇavākkaraṇo
poriyā vācāya samannāgato vissaṭṭhāya anelagaḷāya
<pb n="8.343"/>
Atthassa viññāpaniyā sandassako ca hoti samādapako samuttejako
sampahaṁsako sabrahmacārīnaṁ. Imehi kho āvuso dvīhi dhammehi
samannāgato bhikkhu alaṁ paresaṁ no attanoti.
<p rend="subhead" sid="9">9, parihānasuttaṃ</p>
<p n="183"/>93 Aṭṭhime bhikkhave dhammā sekkhassa <note n="1">Ma. sekhassa. evamuparipi.</note> bhikkhuno parihānāya
saṁvattanti. Katame aṭṭha. Kammārāmatā bhassārāmatā niddārāmatā
saṅgaṇikārāmatā indriyesu aguttadvāratā bhojane amattaññutā
saṁsaggārāmatā papañcārāmatā. Ime kho bhikkhave aṭṭha dhammā
sekkhassa bhikkhuno parihānāya saṁvattanti.
<p n="184"/>94 Aṭṭhime bhikkhave dhammā sekkhassa bhikkhuno aparihānāya
saṁvattanti. Katame aṭṭha. Nakammārāmatā nabhassārāmatā naniddārāmatā
nasaṅgaṇikārāmatā indriyesu <pb ed="P" n="4.332" set="A"/>guttadvāratā bhojane mattaññutā
asaṁsaggārāmatā nippapañcārāmatā. Ime kho bhikkhave aṭṭha dhammā
sekkhassa bhikkhuno aparihānāya saṁvattantīti.
<p rend="subhead" sid="10">10, kusītārambhavatthusuttaṃ</p>
<p n="185"/>95 Aṭṭhimāni bhikkhave kusītavatthūni. Katamāni aṭṭha.
Idha bhikkhave bhikkhunā kammaṁ kattabbaṁ hoti tassa evaṁ hoti
kammaṁ kho me kattabbaṁ bhavissati kammaṁ kho pana me karontassa kāyo
kilamissati handāhaṁ nipajjāmīti so nipajjati na viriyaṁ ārabhati
appattassa pattiyā anadhigatassa adhigamāya asacchikatassa sacchikiriyāya
idaṁ bhikkhave paṭhamaṁ kusītavatthu.
Puna caparaṁ bhikkhave bhikkhunā kammaṁ kataṁ hoti tassa evaṁ hoti
<pb n="8.344"/>
Ahaṁ kho kammaṁ akāsiṁ kammaṁ kho pana me karontassa kāyo kilanto
handāhaṁ nipajjāmīti so nipajjati na viriyaṁ ārabhati appattassa
pattiyā anadhigatassa adhigamāya asacchikatassa sacchikiriyāya idaṁ
bhikkhave dutiyaṁ kusītavatthu.
Puna caparaṁ bhikkhave bhikkhunā maggo gantabbo hoti tassa evaṁ
hoti maggo kho me gantabbo bhavissati maggaṁ kho pana me
gacchantassa kāyo kilamissati handāhaṁ nipajjāmīti so nipajjati
na viriyaṁ ārabhati appattassa pattiyā anadhigatassa adhigamāya asacchikatassa
sacchikiriyāya idaṁ bhikkhave tatiyaṁ kusītavatthu.
Puna caparaṁ bhikkhave bhikkhunā maggo gato hoti tassa evaṁ
hoti ahaṁ kho maggaṁ agamāsiṁ maggaṁ kho pana me gacchato kāyo
kilanto handāhaṁ nipajjāmīti so nipajjati na viriyaṁ ārabhati
appattassa pattiyā anadhigatassa adhigamāya asacchikatassa sacchikiriyāya
idaṁ bhikkhave <pb ed="P" n="4.333" set="A"/>catutthaṁ kusītavatthu.
Puna caparaṁ bhikkhave bhikkhu gāmaṁ vā nigamaṁ vā piṇḍāya caranto
na labhati lūkhassa vā paṇītassa vā bhojanassa yāvadatthaṁ pāripūriṁ
tassa evaṁ hoti ahaṁ kho gāmaṁ vā nigamaṁ vā piṇḍāya caranto
nālatthaṁ lūkhassa vā paṇītassa vā bhojanassa yāvadatthaṁ pāripūriṁ tassa
me kāyo kilanto akammañño handāhaṁ nipajjāmīti so nipajjati
na viriyaṁ ārabhati .pe. Idaṁ bhikkhave pañcamaṁ kusītavatthu.
<pb n="8.345"/>
Puna caparaṁ bhikkhave bhikkhu gāmaṁ vā nigamaṁ vā piṇḍāya caranto
labhati lūkhassa vā paṇītassa vā bhojanassa yāvadatthaṁ pāripūriṁ tassa
evaṁ hoti ahaṁ kho gāmaṁ vā nigamaṁ vā piṇḍāya caranto alatthaṁ
lūkhassa vā paṇītassa vā bhojanassa yāvadatthaṁ pāripūriṁ tassa me
kāyo garuko akammañño māsācitaṁ maññe handāhaṁ nipajjāmīti
so nipajjati na viriyaṁ ārabhati .pe. Idaṁ bhikkhave chaṭṭhaṁ kusītavatthu
puna caparaṁ bhikkhave bhikkhuno uppanno hoti appamattako ābādho
tassa evaṁ hoti uppanno kho me ayaṁ appamattako ābādho atthi
kappo nipajjituṁ handāhaṁ nipajjāmīti so nipajjati na viriyaṁ
ārabhati .pe. Idaṁ bhikkhave sattamaṁ kusītavatthu.
Puna caparaṁ bhikkhave bhikkhu gilānā vuṭṭhito hoti aciravuṭṭhito
gelaññā tassa evaṁ hoti ahaṁ kho gilānā vuṭṭhito aciravuṭṭhito
gelaññā tassa me kāyo dubbalo akammañño handāhaṁ nipajjāmīti
so nipajjati <pb ed="P" n="4.334" set="A"/>na viriyaṁ ārabhati appattassa pattiyā anadhigatassa
adhigamāya asacchikatassa sacchikiriyāya idaṁ bhikkhave aṭṭhamaṁ
kusītavatthu. Imāni kho bhikkhave aṭṭha kusītavatthūnīti.
<p n="186"/>96 Aṭṭhimāni bhikkhave ārabbhavatthūni. Katamāni aṭṭha.
Idha bhikkhave bhikkhunā kammaṁ kattabbaṁ hoti tassa evaṁ hoti
kammaṁ kho me kattabbaṁ bhavissati kammaṁ kho pana me karontena <note n="1">Ma. kammaṁ kho mayā karontena.</note> na
sukaraṁ buddhānaṁ sāsanaṁ manasikātuṁ handāhaṁ paṭikacceva viriyaṁ ārabhāmi
<pb n="8.346"/>
Appattassa pattiyā anadhigatassa adhigamāya asacchikatassa sacchikiriyāyāti
so viriyaṁ ārabhati appattassa pattiyā anadhigatassa adhigamāya
asacchikatassa sacchikiriyāya idaṁ bhikkhave paṭhamaṁ ārabbhavatthu.
Puna caparaṁ bhikkhave bhikkhunā kammaṁ kataṁ hoti tassa evaṁ hoti
ahaṁ kho kammaṁ akāsiṁ kammaṁ kho panāhaṁ karonto nāsakkhiṁ buddhānaṁ
sāsanaṁ manasikātuṁ handāhaṁ viriyaṁ ārabhāmi appattassa pattiyā
anadhigatassa adhigamāya asacchikatassa sacchikiriyāyāti so viriyaṁ ārabhati
.pe. Idaṁ bhikkhave dutiyaṁ ārabbhavatthu.
Puna caparaṁ bhikkhave bhikkhunā maggo gantabbo hoti tassa evaṁ
hoti maggo kho me gantabbo bhavissati maggaṁ kho pana me
gacchantena na sukaraṁ buddhānaṁ sāsanaṁ manasikātuṁ handāhaṁ viriyaṁ ārabhāmi
.pe. Idaṁ bhikkhave tatiyaṁ ārabbhavatthu.
Puna caparaṁ bhikkhave bhikkhunā maggo gato hoti tassa evaṁ
hoti ahaṁ kho maggaṁ agamāsiṁ maggaṁ kho panāhaṁ gacchanto nāsakkhiṁ
buddhānaṁ sāsanaṁ manasikātuṁ handāhaṁ viriyaṁ ārabhāmi .pe. Idaṁ bhikkhave
catutthaṁ ārabbhavatthu.
Puna caparaṁ bhikkhave bhikkhu gāmaṁ vā nigamaṁ vā piṇḍāya caranto
na labhati lūkhassa vā paṇītassa vā bhojanassa yāvadatthaṁ pāripūriṁ
tassa evaṁ hoti ahaṁ kho gāmaṁ vā nigamaṁ vā piṇḍāya caranto
nālatthaṁ lūkhassa vā paṇītassa vā bhojanassa yāvadatthaṁ pāripūriṁ tassa
<pb n="8.347"/>
Me kāyo lahuko kammañño handāhaṁ viriyaṁ ārabhāmi .pe. Idaṁ
bhikkhave pañcamaṁ ārabbhavatthu.
Puna caparaṁ bhikkhave bhikkhu gāmaṁ vā nigamaṁ vā piṇḍāya caranto
labhati lūkhassa vā paṇītassa vā bhojanassa yāvadatthaṁ pāripūriṁ tassa
evaṁ hoti ahaṁ kho gāmaṁ vā nigamaṁ vā piṇḍāya caranto alatthaṁ
lūkhassa vā paṇītassa vā bhojanassa yāvadatthaṁ pāripūriṁ tassa me
kāyo lahuko kammañño handāhaṁ viriyaṁ ārabhāmi .pe. Idaṁ
bhikkhave chaṭṭhaṁ ārabbhavatthu.
Puna caparaṁ bhikkhave bhikkhuno uppanno hoti appamattako
ābādho tassa evaṁ hoti uppanno kho me ayaṁ appamattako
ābādho ṭhānaṁ kho panetaṁ vijjati yaṁ me ābādho pavaḍḍheyya handāhaṁ
paṭikacceva viriyaṁ ārabhāmi .pe. Idaṁ bhikkhave sattamaṁ ārabbhavatthu.
Puna caparaṁ bhikkhave bhikkhu gilānā vuṭṭhito hoti aciravuṭṭhito
gelaññā tassa evaṁ hoti ahaṁ kho gilānā vuṭṭhito aciravuṭṭhito
gelaññā ṭhānaṁ kho panetaṁ vijjati yaṁ me ābādho paccudāvatteyya
handāhaṁ paṭikacceva viriyaṁ ārabhāmi appattassa pattiyā
anadhigatassa adhigamāya asacchikatassa sacchikiriyāyāti so viriyaṁ ārabhati
appattassa pattiyā anadhigatassa adhigamāya asacchikatassa sacchikiriyāya
idaṁ bhikkhave aṭṭhamaṁ ārabbhavatthu. Imāni kho bhikkhave aṭṭha
ārabbhavatthūnīti.
Yamakavaggo tatiyo.
<pb n="8.348"/>
Tassuddānaṁ
deva <note n="1">Ma. dve saddhā dve maraṇassatī dve sampadā athāpare   icchā alaṁ parihānaṁ kusītārabbhavatthūnīti.</note> paṭipadā apare acchā lacchā parihānaṁ
kusītaṁ ārabbhavatthūnīti.
</xml>