<xml src="a5-10.xml">
<readunit id="a5-10">(10) 5. kakudhavaggo</readunit>
<p rend="subhead" sid="1">1, paṭhamasampadāsuttaṃ</p>
Kakudhavaggo pañcamo
<p n="91"/>Pañcimā bhikkhave sampadā katamā pañca saddhāsampadā
sīlasampadā sutasampadā cāgasampadā paññāsampadā imā
kho bhikkhave pañca sampadāti.
<p rend="subhead" sid="2">2, dutiyasampadāsuttaṃ</p>
<p n="92"/>Pañcimā bhikkhave sampadā katamā pañca sīlasampadā
samādhisampadā paññāsampadā vimuttisampadā vimuttiñāṇadassanasampadā
imā kho bhikkhave pañca sampadāti.
<p rend="subhead" sid="3">3, byākaraṇasuttaṃ</p>
<p n="93"/>Pañcimāni bhikkhave aññābyākaraṇāni <note n="3">Po. aññabyākaraṇāni.</note> katamāni pañca
mandattā momūhattā aññaṁ byākaroti pāpiccho icchāpakato
aññaṁ byākaroti ummādā cittakkhepā aññaṁ byākaroti
adhimānena aññaṁ byākaroti sammadeva aññaṁ byākaroti imāni
kho bhikkhave pañca aññābyākaraṇānīti.
<p rend="subhead" sid="4">4, phāsuvihārasuttaṃ</p>
<p n="94"/>Pañcime bhikkhave phāsuvihārā katame pañca idha
bhikkhave bhikkhu vivicceva kāmehi .pe. Paṭhamaṁ jhānaṁ upasampajja
viharati vitakkavicārānaṁ vūpasamā .pe. Dutiyaṁ jhānaṁ upasampajja viharati
<pb n="5.135"/>
Pītiyā ca virāgā .pe. Tatiyaṁ jhānaṁ upasampajja viharati sukhassa
ca pahānā .pe. Catutthaṁ jhānaṁ upasampajja viharati āsavānañca <note n="1">Ma. Yu. āsavānaṁ khayā.</note>
khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā
sacchikatvā upasampajja viharati ime kho bhikkhave pañca phāsuvihārāti.
<p rend="subhead" sid="5">5, akuppasuttaṃ</p>
<p n="95"/>Pañcahi bhikkhave dhammehi samannāgato bhikkhu nacirasseva
akuppaṁ paṭivijjhati katamehi pañcahi <pb ed="P" n="3.120" set="A"/>idha bhikkhave bhikkhu atthapaṭisambhidāppatto
hoti dhammapaṭisambhidāppatto hoti niruttipaṭisambhidāppatto
hoti paṭibhāṇapaṭisambhidāppatto hoti yathāvimuttaṁ
cittaṁ paccavekkhati imehi kho bhikkhave pañcahi dhammehi samannāgato
bhikkhu nacirasseva akuppaṁ paṭivijjhatīti.
<p rend="subhead" sid="6">6, sutadharasuttaṃ</p>
<p n="96"/>Pañcahi bhikkhave dhammehi samannāgato bhikkhu ānāpānassatiṁ
āsevanto nacirasseva akuppaṁ paṭivijjhati katamehi pañcahi
idha bhikkhave bhikkhu appaṭṭho hoti appakicco subharo susantoso
jīvitaparikkhāresu appāhāro hoti anodarikattaṁ anuyutto appamiddho
hoti jāgariyaṁ anuyutto bahussuto hoti sutadharo sutasannicayo
ye te dhammā ādikalyāṇā majjhekalyāṇā pariyosānakalyāṇā
sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ
abhivadanti tathārūpāssa dhammā bahussutā honti dhatā vacasā paricitā
manasānupekkhitā diṭṭhiyā suppaṭividdhā yathāvimuttaṁ cittaṁ paccavekkhati
<pb n="5.136"/>
Imehi kho bhikkhave pañcahi dhammehi samannāgato bhikkhu ānāpānassatiṁ
āsevanto nacirasseva akuppaṁ paṭivijjhatīti.
<p rend="subhead" sid="7">7, kathāsuttaṃ</p>
<p n="97"/>Pañcahi bhikkhave dhammehi samannāgato bhikkhu ānāpānassatiṁ
bhāvento nacirasseva akuppaṁ paṭivijjhati katamehi pañcahi
idha bhikkhave bhikkhu appaṭṭho hoti appakicco subharo susantoso
jīvitaparikkhāresu appāhāro hoti anodarikattaṁ anuyutto
appamiddho hoti jāgariyaṁ anuyutto yāyaṁ kathā abhisallekhikā
cetovivaraṇasappāyā seyyathīdaṁ appicchakathā santuṭṭhikathā pavivekakathā
asaṁsaggakathā viriyārambhakathā sīlakathā samādhikathā paññākathā vimuttikathā
vimuttiñāṇadassanakathā evarūpiyā kathāya nikāmalābhī hoti akicchalābhī
akasiralābhī yathāvimuttaṁ cittaṁ paccavekkhati imehi kho bhikkhave
pañcahi dhammehi samannāgato bhikkhu ānāpānassatiṁ bhāvento nacirasseva
akuppaṁ paṭivijjhatīti.
<p rend="subhead" sid="8">8, āraññakasuttaṃ</p>
<p n="98"/>Pañcahi bhikkhave dhammehi samannāgato bhikkhu ānāpānassatiṁ
bahulīkaronto nacirasseva akuppaṁ paṭivijjhati katamehi pañcahi
idha bhikkhave bhikkhu appaṭṭho hoti appakicco subharo susantoso
jīvitaparikkhāresu appāhāro hoti anodarikattaṁ anuyutto appamiddho
hoti jāgariyaṁ anuyutto āraññako hoti pantasenāsano
yathāvimuttaṁ cittaṁ paccavekkhati imehi kho bhikkhave pañcahi dhammehi
<pb n="5.137"/>
Samannāgato bhikkhu ānāpānassatiṁ bahulīkaronto nacirasseva akuppaṁ
paṭivijjhatīti.
<p rend="subhead" sid="9">9, sīhasuttaṃ</p>
<p n="99"/>Sīho bhikkhave migarājā sāyaṇhasamayaṁ āsayā nikkhamati
āsayā nikkhamitvā vijambhati vijambhitvā samantā catuddisā <note n="1">Ma. catuddisaṁ.</note> anuviloketi
samantā catuddisā <note n="1">Ma. catuddisaṁ.</note> anuviloketvā tikkhattuṁ sīhanādaṁ nadati tikkhattuṁ
sīhanādaṁ naditvā gocarāya pakkamati so hatthissa cepi pahāraṁ
deti sakkaccaññeva pahāraṁ deti no asakkaccaṁ mahīsassa <note n="2">Ma. mahiṁsassa.</note> cepi
pahāraṁ deti sakkaccaññeva pahāraṁ deti no asakkaccaṁ gavassa
cepi pahāraṁ deti sakkaccaññeva pahāraṁ deti no asakkaccaṁ dipissa
cepi pahāraṁ deti sakkaccaññeva pahāraṁ deti no asakkaccaṁ
khuddakānañcepi <pb ed="P" n="3.122" set="A"/>pāṇānaṁ pahāraṁ deti antamaso sasaviḷārānaṁpi
sakkaccaññeva pahāraṁ deti no asakkaccaṁ taṁ kissa hetu mā me
yoggapatho nassāti. Sīhoti kho bhikkhave tathāgatassetaṁ adhivacanaṁ
arahato sammāsambuddhassa yaṁ kho bhikkhave tathāgato parisāya dhammaṁ
deseti idamassa hoti sīhanādasmiṁ bhikkhūnañcepi bhikkhave tathāgato
dhammaṁ deseti sakkaccaññeva <note n="2">Ma. mahiṁsassa.</note> tathāgato dhammaṁ deseti no asakkaccaṁ
bhikkhunīnañcepi bhikkhave tathāgato dhammaṁ deseti sakkaccaññeva
tathāgato dhammaṁ deseti no asakkaccaṁ upāsakākañcepi bhikkhave
tathāgato dhammaṁ deseti sakkaccaññeva tathāgato dhammaṁ deseti
no asakkaccaṁ upāsikānañcepi bhikkhave tathāgato dhammaṁ deseti
<pb n="5.138"/>
Sakkaccaññeva tathāgato dhammaṁ deseti no asakkaccaṁ puthujjanānañcepi
bhikkhave tathāgato dhammaṁ deseti antamaso annabhāranesādānaṁpi
sakkaccaññeva tathāgato dhammaṁ deseti no asakkaccaṁ taṁ kissa
hetu dhammagaru bhikkhave tathāgato dhammagāravoti.
<p rend="subhead" sid="10">10, kakudhatherasuttaṃ</p>
<p n="100"/>Ekaṁ samayaṁ bhagavā kosambiyaṁ viharati ghositārāme.
Tena kho pana samayena kakudho nāma koḷiyaputto āyasmato
mahāmoggallānassa upaṭṭhāko adhunā kālakato aññataraṁ manomayaṁ kāyaṁ
upapanno tassa evarūpo attabhāvapaṭilābho hoti seyyathāpi nāma
dve vā tīṇi vā māgadhakāni <note n="1">Yu. māgadhikāni.</note> gāmakkhettāni so tena attabhāvapaṭilābhena
neva attānaṁ byābādheti no paraṁ byābādheti. Athakho
kakudho devaputto yenāyasmā mahāmoggallāno tenupasaṅkami
upasaṅkamitvā āyasmantaṁ mahāmoggallānaṁ abhivādetvā ekamantaṁ
aṭṭhāsi ekamantaṁ <pb ed="P" n="3.123" set="A"/>ṭhito kho kakudho devaputto āyasmantaṁ mahāmoggallānaṁ
etadavoca devadattassa bhante evarūpaṁ icchāgataṁ uppajji
ahaṁ bhikkhusaṅghaṁ pariharissāmīti sahacittuppādā ca bhante devadatto
tassā iddhiyā parihīnoti idamavoca kakudho devaputto idaṁ vatvā
āyasmantaṁ mahāmoggallānaṁ abhivādetvā padakkhiṇaṁ katvā
tatthevantaradhāyi. Athakho āyasmā mahāmoggallāno yena bhagavā
<pb n="5.139"/>
Tenupasaṅkami upasaṅkamitvā bhagavantaṁ abhivādetvā ekamantaṁ nisīdi
ekamantaṁ nisinno kho āyasmā mahāmoggallāno bhagavantaṁ etadavoca
kakudho nāma bhante koḷiyaputto mamaṁ upaṭṭhāko adhunā kālakato
aññataraṁ manomayaṁ kāyaṁ upapanno <note n="1">Ma. hoti.</note> tassa evarūpo attabhāvapaṭilābho
seyyathāpi nāma dve vā tīṇi vā māgadhakāni gāmakkhettāni
so tena attabhāvapaṭilābhena neva attānaṁ byābādheti no paraṁ
byābādheti. Athakho bhante kakudho devaputto yenāhaṁ tenupasaṅkami
upasaṅkamitvā maṁ abhivādetvā ekamantaṁ aṭṭhāsi ekamantaṁ ṭhito
kho bhante kakudho devaputto maṁ etadavoca devadattassa bhante
evarūpaṁ icchāgataṁ uppajji ahaṁ bhikkhusaṅghaṁ pariharissāmīti sahacittuppādā
ca bhante devadatto tassā iddhiyā parihīnoti idamavoca
bhante kakudho devaputto idaṁ vatvā maṁ abhivādetvā padakkhiṇaṁ
katvā tatthevantaradhāyīti. Kiṁ pana te moggallāna kakudho devaputto
cetasā ceto paricca vidito yaṅkiñci kakudho devaputto bhāsati
sabbantaṁ tatheva hoti no aññathāti cetasā ceto paricca
vidito me bhante kakudho devaputto yaṅkiñci kakudho devaputto
bhāsati sabbantaṁ tatheva hoti no aññathāti. Rakkhassetaṁ
moggallāna vācaṁ idāni so moghapuriso attanāva attānaṁ pātukarissati.
<pb n="5.140"/>
Pañcime moggallāna satthāro santo saṁvijjamānā lokasmiṁ
katame pañca <pb ed="P" n="3.124" set="A"/>idha moggallāna ekacco satthā aparisuddhasīlo
samāno parisuddhasīlomhīti paṭijānāti parisuddhaṁ me sīlaṁ pariyodātaṁ
asaṅkiliṭṭhanti tamenaṁ sāvakā evaṁ jānanti ayaṁ kho bhavaṁ satthā
aparisuddhasīlo samāno parisuddhasīlomhīti paṭijānāti parisuddhaṁ me
sīlaṁ pariyodātaṁ asaṅkiliṭṭhanti mayañceva kho pana gihīnaṁ ārocessāma <note n="1">Ma. Yu. āroceyyāma.</note>
nāssassa manāpaṁ yaṁ kho panassa amanāpaṁ kathaṁ nu <note n="2">Ma. naṁ.</note> mayaṁ tena
samudācareyyāma sammannati kho pana cīvarapiṇḍapātasenāsanagilāna-
paccayabhesajjaparikkhārena yaṁ tumo karissati tumova tena
paññāyissatīti evarūpaṁ kho moggallāna satthāraṁ sāvakā sīlato rakkhanti
evarūpo ca pana satthā sāvakehi sīlato rakkhaṁ paccāsiṁsati. Puna
caparaṁ moggallāna idhekacco satthā aparisuddhājīvo samāno
parisuddhājīvomhīti paṭijānāti parisuddho me ājīvo pariyodāto
asaṅkiliṭṭhoti tamenaṁ sāvakā evaṁ jānanti ayaṁ kho bhavaṁ satthā
aparisuddhājīvo samāno parisuddhājīvomhīti paṭijānāti parisuddho
me ājīvo pariyodāto asaṅkiliṭṭhoti mayañceva kho pana gihīnaṁ
āroceyyāma nāssassa manāpaṁ yaṁ kho panassa amanāpaṁ kathaṁ
nu <note n="2">Ma. naṁ.</note> mayaṁ tena samudācareyyāma sammannati kho pana cīvarapiṇḍapāta-
senāsanagilānapaccayabhesajjaparikkhārena yaṁ tumo karissati tumova tena
<pb n="5.141"/>
Paññāyissatīti evarūpaṁ kho moggallāna satthāraṁ sāvakā ājīvato
rakkhanti evarūpo ca pana satthā sāvakehi ājīvato rakkhaṁ paccāsiṁsati.
Puna caparaṁ moggallāna idhekacco satthā aparisuddhadhammadesano samāno
parisuddhadhammadesanomhīti paṭijānāti parisuddhā me dhammadesanā
pariyodātā asaṅkiliṭṭhāti tamenaṁ sāvakā evaṁ jānanti ayaṁ kho bhavaṁ
satthā aparisuddhadhammadesano samāno <pb ed="P" n="3.125" set="A"/>parisuddhadhammadesanomhīti
paṭijānāti parisuddhā me dhammadesanā pariyodātā asaṅkiliṭṭhāti
mayañceva kho pana gihīnaṁ āroceyyāma nāssassa manāpaṁ yaṁ kho
panassa amanāpaṁ kathaṁ nu <note n="1">Ma. naṁ.</note> mayaṁ tena samudācareyyāma sammannati kho pana
cīvarapiṇḍapātasenāsanagilānapaccayabhesajjaparikkhārena yaṁ tumo karissati
tumova tena paññāyissatīti evarūpaṁ kho moggallāna satthāraṁ sāvakā
dhammadesanato rakkhanti evarūpo ca pana satthā sāvakehi dhammadesanato
rakkhaṁ paccāsiṁsati. Puna caparaṁ moggallāna idhekacco satthā
aparisuddhaveyyākaraṇo samāno parisuddhaveyyākaraṇomhīti paṭijānāti
parisuddhaṁ me veyyākaraṇaṁ pariyodātaṁ asaṅkiliṭṭhanti tamenaṁ sāvakā evaṁ
jānanti ayaṁ kho bhavaṁ satthā aparisuddhaveyyākaraṇo samāno
parisuddhaveyyākaraṇomhīti paṭijānāti parisuddhaṁ me veyyākaraṇaṁ pariyodātaṁ
asaṅkiliṭṭhanti mayañceva kho pana gihīnaṁ āroceyyāma nāssassa
manāpaṁ yaṁ kho panassa amanāpaṁ kathaṁ nu <note n="1">Ma. naṁ.</note> mayaṁ tena samudācareyyāma
sammannati kho pana cīvarapiṇḍapātasenāsanagilānapaccayabhesajjaparikkhārena
<pb n="5.142"/>
Yaṁ tumo karissati tumova tena paññāyissatīti evarūpaṁ kho
moggallāna satthāraṁ sāvakā veyyākaraṇato rakkhanti evarūpo ca
pana satthā sāvakehi veyyākaraṇato rakkhaṁ paccāsiṁsati. Puna caparaṁ
moggallāna idhekacco satthā aparisuddhañāṇadassano samāno
parisuddhañāṇadassanomhīti paṭikhānāti parisuddhaṁ me ñāṇadassanaṁ
pariyodātaṁ asaṅkiliṭṭhanti tamenaṁ sāvakā evaṁ jānanti ayaṁ kho bhavaṁ
satthā aparisuddhañāṇadassano samāno parisuddhañāṇadassanomhīti
paṭijānāti parisuddhaṁ me ñāṇadassanaṁ pariyodātaṁ asaṅkiliṭṭhanti mayañceva
kho pana gihīnaṁ āroceyyāma nāssassa manāpaṁ yaṁ kho panassa
amanāpaṁ kathaṁ nu <note n="1">Ma. naṁ.</note> mayaṁ tena samudācareyyāma <pb ed="P" n="3.126" set="A"/>sammannati kho pana
cīvarapiṇḍapātasenāsanagilānapaccayabhesajjaparikkhārena yaṁ tumo karissati
tumova tena paññāyissatīti evarūpaṁ kho moggallāna satthāraṁ
sāvakā ñāṇadassanato rakkhanti evarūpo ca pana satthā sāvakehi
ñāṇadassanato rakkhaṁ paccāsiṁsati. Ime kho <note n="2">Ma. Yu. pana.</note> moggallāna pañca
satthāro santo saṁvijjamānā lokasmiṁ. Ahaṁ kho moggallāna
parisuddhasīlo samāno parisuddhasīlomhīti paṭijānāmi parisuddhaṁ me sīlaṁ
pariyodātaṁ asaṅkiliṭṭhanti na ca maṁ sāvakā sīlato rakkhanti na cāhaṁ
sāvakehi sīlato rakkhaṁ paccāsiṁsāmi. Parisuddhājīvo samāno
parisuddhājīvomhīti paṭijānāmi parisuddho me ājīvo pariyodāto
asaṅkiliṭṭhoti na ca maṁ sāvakā ājīvato rakkhanti na cāhaṁ sāvakehi
<pb n="5.143"/>
Ājīvato rakkhaṁ paccāsiṁsāmi. Parisuddhadhammadesano samāno
parisuddhadhammadesanomhīti paṭijānāmi parisuddhā me dhammadesanā pariyodātā
asaṅkiliṭṭhāti na ca maṁ sāvakā dhammadesanato rakkhanti na cāhaṁ
sāvakehi dhammadesanato rakkhaṁ paccāsiṁsāmi. Parisuddhaveyyākaraṇo
samāno parisuddhaveyyākaraṇomhīti paṭijānāmi parisuddhaṁ me veyyākaraṇaṁ
pariyodātaṁ asaṅkiliṭṭhanti na ca maṁ sāvakā veyyākaraṇato
rakkhanti na cāhaṁ sāvakehi veyyākaraṇato rakkhaṁ paccāsiṁsāmi.
Parisuddhañāṇadassano samāno parisuddhañāṇadassanomhīti paṭijānāmi
parisuddhaṁ me ñāṇadassanaṁ pariyodātaṁ asaṅkiliṭṭhanti na ca maṁ sāvakā
ñāṇadassanato rakkhanti na cāhaṁ sāvakehi ñāṇadassanato rakkhaṁ
paccāsiṁsāmīti.
Kakudhavaggo pañcamo.
Tassuddānaṁ
dve sampadā byākaraṇaṁ phāsukuppena pañcamaṁ <note n="1">Ma. phāsuakuppapañcamaṁ.</note>
sutaṁ kathañca araññaṁ sīhakakudhena te dasāti <note n="2">Ma. ... kathā āraññako sīho ca kakdho dasāti.</note>.
Dutiyo paṇṇāsako samatto.
<pb n="5.144"/>
Tatiyapaṇṇāsako
<p rend="subhead" check="nosid">3, tatiyapaṇṇāsakaṃ</p>
</xml>