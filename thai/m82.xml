<xml src="m82.xml">
<pgroup id="m82"/>
<readunit id="m82">2. raṭṭhapālasuttaṃ</readunit>
<pb n="2.388"/>
Raṭṭhapālasuttaṁ
<p n="423"/>Evamme sutaṁ ekaṁ samayaṁ bhagavā kurūsu cārikañcaramāno
mahatā bhikkhusaṅghena saddhiṁ yena thullakoṭṭhitaṁ nāma kurūnaṁ
nigamo tadavasari. Assosuṁ kho thullakoṭṭhitakā brāhmaṇagahapatikā
samaṇo khalu bho gotamo sakyaputto sakyakulā pabbajito kurūsu
cārikaṁ caramāno mahatā bhikkhusaṅghena saddhiṁ thullakoṭṭhitaṁ anuppatto
taṁ kho pana bhavantaṁ gotamaṁ evaṁkalyāṇo kittisaddo abbhuggato
itipi so bhagavā arahaṁ sammāsambuddho vijjācaraṇasampanno sugato
lokavidū anuttaro purisadammasārathi satthā devamanussānaṁ buddho
bhagavā <note n="1">Yu. bhagavāti.</note> so imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ
pajaṁ sadevamanussaṁ sayaṁ abhiññā sacchikatvā pavedeti
so dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ
sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti
sādhu kho pana tathārūpānaṁ arahataṁ dassanaṁ hotīti.
<p n="424"/>Atha kho thullakoṭṭhitakā brāhmaṇagahapatikā yena
bhagavā tenupasaṅkamiṁsu upasaṅkamitvā appekacce bhagavantaṁ abhivadetvā
ekamantaṁ nisīdiṁsu appekacce bhagavatā saddhiṁ sammodiṁsu
sammodanīyaṁ kathaṁ sārāṇīyaṁ vītisāretvā ekamantaṁ nisīdiṁsu
appekacce yena bhagavā tenañjalimpaṇāmetvā ekamantaṁ nisīdiṁsu
<pb n="2.389"/>
Appekacce bhagavato santike nāmagottaṁ sāvetvā ekamantaṁ
nisīdiṁsu appekacce tuṇhībhūtā ekamantaṁ nisīdiṁsu. Ekamantaṁ
nisinne kho thullakoṭṭhitake brāhmaṇagahapatike bhagavā dhammiyā
kathāya sandassesi samādapesi samuttejesi sampahaṁsesi.
<p n="425"/>Tena kho pana samayena raṭṭhapālo nāma kulaputto
tasmiṁyeva thullakoṭṭhite aggakulikassa putto tissaṁ parisāyaṁ nisinno
hoti. Atha kho raṭṭhapālassa kulaputtassa etadahosi yathā
yathā khvāhaṁ bhagavatā dhammaṁ desitaṁ ājānāmi nayidaṁ sukaraṁ agāraṁ
ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ
carituṁ yannūnāhaṁ kesamassuṁ ohāretvā kāsāyāni vatthāni
acchādetvā agārasmā anagāriyaṁ pabbajeyyanti. Atha kho
thullakoṭṭhitakā brāhmaṇagahapatikā bhagavatā <pb ed="P" n="2.56" set="M"/>dhammiyā kathāya
sandassitā samādapitā samuttejitā sampahaṁsitā bhagavato bhāsitaṁ
abhinanditvā anumoditvā uṭṭhāyāsanā bhagavantaṁ abhivādetvā
padakkhiṇaṁ katvā pakkāmiṁsu. Atha kho raṭṭhapālo kulaputto
acirapakkantesu thullakoṭṭhitakesu brāhmaṇagahapatikesu yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinno kho raṭṭhapālo kulaputto bhagavantaṁ
etadavoca yathā yathāhaṁ bhante bhagavatā dhammaṁ desitaṁ ājānāmi
nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ
<pb n="2.390"/>
Saṅkhalikhitaṁ brahmacariyaṁ carituṁ icchāmahaṁ bhante kesamassuṁ ohāretvā
kāsāyāni vatthāni acchādetvā agārasmā anagāriyaṁ
pabbajituṁ labheyyāhaṁ bhante bhagavato santike pabbajjaṁ labheyyaṁ
upasampadanti. Anuññātosi pana tvaṁ raṭṭhapāla mātāpitūhi
agārasmā anagāriyaṁ pabbajjāyāti. Na khohaṁ bhante anuññāto
mātāpitūhi āgārasmā anagāriyaṁ pabbajjāyāti. Na kho raṭṭhapāla
tathāgatā ananuññātaṁ mātāpitūhi puttaṁ pabbājentīti. Svāhaṁ
bhante tathā karissāmi yathā maṁ mātāpitaro anujānissanti
agārasmā anagāriyaṁ pabbajjāyāti.
<p n="426"/>Atha kho raṭṭhapālo kulaputto uṭṭhāyāsanā bhagavantaṁ
abhivādetvā padakkhiṇaṁ katvā yena mātāpitaro tenupasaṅkami
upasaṅkamitvā mātāpitaro etadavoca ammatāta <note n="1">PTS. M II ,</note> yathā yathāhaṁ
bhagavatā dhammaṁ desitaṁ ājānāmi nayidaṁ sukaraṁ agāraṁ ajjhāvasatā
ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ
icchāmahaṁ kesamassuṁ ohāretvā kāsāyāni vatthāni acchādetvā
agārasmā anagāriyaṁ pabbajituṁ anujānātha maṁ agārasmā anagāriyaṁ
pabbajjāyāti.
<p n="427"/>Evaṁ vutte raṭṭhapālassa kulaputtassa mātāpitaro
raṭṭhapālaṁ kulaputtaṁ etadavocuṁ tvaṁ khosi tāta raṭṭhapāla amhākaṁ
ekaputtako piyo manāpo sukhedhito <note n="2">Yu. sukhe ṭhito.</note> sukhaparihato <note n="3">Yu. sabbattha sukhaparibhatoti dissati.</note> na tvaṁ tāta
<pb n="2.391"/>
Raṭṭhapāla kiñci <note n="1">Yu. sabbattha kassacīti dissati.</note> dukkhassa jānāsi ehi tvaṁ tāta raṭṭhapāla
bhuñja ca piva ca paricārehi ca bhuñjanto pivanto paricārento
kāme <note n="2">Sī. kāmāni.</note> paribhuñjanto puññāni karonto abhiramassu na taṁ mayaṁ
anujānāma agārasmā anagāriyaṁ pabbajjāya maraṇenapi te mayaṁ
akāmakā vinā bhavissāma kiṁ pana mayaṁ taṁ jīvantaṁ anujānissāma
agārasmā anagāriyaṁ pabbajjāyāti. Dutiyampi kho .pe. Tatiyampi
kho raṭṭhapālo kulaputto mātāpitaro etadavoca ammatāta
yathā yathāhaṁ bhagavatā dhammaṁ desitaṁ ājānāmi nayidaṁ sukaraṁ agāraṁ
ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ
carituṁ icchāmahaṁ kesamassuṁ ohāretvā kāsāyāni vatthāni acchādetvā
agārasmā anagāriyaṁ pabbajituṁ anujānātha maṁ agārasmā
anagāriyaṁ pabbajjāyāti. Tatiyampi kho raṭṭhapālassa kulaputtassa
mātāpitaro raṭṭhapālaṁ kulaputtaṁ etadavocuṁ tvaṁ khosi tāta
raṭṭhapāla amhākaṁ ekaputtako piyo manāpo sukhedhito <note n="3">Yu. chasu ṭhānesu sukhe  ṭhitoti dissati.</note> sukhaparihato
na tvaṁ tāta raṭṭhapāla kiñci <note n="1">Yu. sabbattha kassacīti dissati.</note> dukkhassa jānāsi ehi tvaṁ tāta
raṭṭhapāla bhuñja ca piva ca paricārehi ca bhuñjanto pivanto
paricārento kāme paribhuñjanto puññāni karonto abhiramassu
na taṁ mayaṁ anujānāma agārasmā anagāriyaṁ pabbajjāya maraṇenapi
te mayaṁ akāmakā vinā bhavissāma kiṁ pana mayaṁ taṁ jīvantaṁ
<pb n="2.392"/>
Anujānissāma agārasmā anagāriyaṁ pabbajjāyāti.
<p n="428"/>Atha kho raṭṭhapālo kulaputto <note n="1">Sī. Yu. ito paraṁ mātāpitūsu pabbajjaṁ alabhamāno tattheva anantarahitāya bhūmiyā  nipajjīti vacanaṁ dissati.</note> na maṁ mātāpitaro
anujānanti agārasmā anagāriyaṁ pabbajjāyāti tattheva anantarahitāya
bhūmiyā nipajji idha <note n="2">Yu. idheva.</note> vā me maraṇaṁ bhavissati pabbajjā
vāti. Atha <note n="3">Yu. ito paraṁ atha kho ... bhuñjīti  vacanaṁ na dissati.</note> kho raṭṭhapālo kulaputto ekampi bhattaṁ na bhuñji
dvepi bhattāni na bhuñji tīṇipi bhattāni na bhuñji cattāripi
bhattāni <pb ed="P" n="2.58" set="M"/>na bhuñji pañcapi bhattāni na bhuñji chapi bhattāni na
bhuñji sattapi bhattāni na bhuñji.
<p n="429"/>Atha kho raṭṭhapālassa kulaputtassa mātāpitaro raṭṭhapālaṁ
kulaputtaṁ etadavocuṁ tvaṁ khosi <note n="4">Yu. taṁ kho.</note> tāta raṭṭhapāla amhākaṁ ekaputtako
piyo manāpo sukhedhito sukhaparihato na tvaṁ tāta raṭṭhapāla
kiñci dukkhassa jānāsi uṭṭhehi tāta raṭṭhapāla bhuñja ca
piva ca paricārehi ca bhuñjanto pivanto paricārento kāme
paribhuñjanto puññāni karonto abhiramassu na taṁ mayaṁ anujānāma
agārasmā anagāriyaṁ pabbajjāya maraṇenapi te mayaṁ akāmakā
vinā bhavissāma kiṁ pana mayaṁ <note n="5">Yu. ayaṁ pāṭho natthi.</note> taṁ jīvantaṁ anujānissāma agārasmā
anagāriyaṁ pabbajjāyāti. Evaṁ vutte raṭṭhapālo kulaputto
tuṇhī ahosi. Dutiyampi kho raṭṭhapālassa kulaputtassa mātāpitaro
<pb n="2.393"/>
Raṭṭhapālaṁ kulaputtaṁ etadavocuṁ .pe. Dutiyampi kho raṭṭhapālo
kulaputto tuṇhī ahosi. Tatiyampi kho raṭṭhapālassa kulaputtassa
mātāpitaro raṭṭhapālaṁ kulaputtaṁ etadavocuṁ tvaṁ khosi tāta
raṭṭhapāla amhākaṁ ekaputtako piyo manāpo sukhedhito sukhaparihato
na tvaṁ tāta raṭṭhapāla kiñci dukkhassa jānāsi uṭṭhehi tāta
raṭṭhapāla bhuñja ca piva ca paricārehi ca bhuñjanto pivanto
paricārento kāme paribhuñjanto puññāni karonto abhiramassu
na taṁ mayaṁ anujānāma agārasmā anagāriyaṁ pabbajjāya maraṇenapi
te mayaṁ akāmakā vinā bhavissāma kiṁ pana mayaṁ taṁ jīvantaṁ
anujānissāma <pb ed="P" n="2.59" set="M"/>agārasmā anagāriyaṁ pabbajjāyāti. Tatiyampi
kho raṭṭhapālo kulaputto tuṇhī ahosi.
<p n="430"/>Atha kho raṭṭhapālassa kulaputtassa sahāyakā <note n="1">Yu. raṭṭhapālassa kulaputtassa mātāpitūnaṁ paṭisutvā.</note> yena
raṭṭhapālo kulaputto tenupasaṅkamiṁsu upasaṅkamitvā raṭṭhapālaṁ
kulaputtaṁ etadavocuṁ tvaṁ khosi samma raṭṭhapāla mātāpitūnaṁ
ekaputtako piyo manāpo sukhedhito sukhaparihato <note n="2">Yu. sukhaparibbhato. </note> na tvaṁ samma
raṭṭhapāla kiñci <note n="3">Yu. kassaci dukkhassa.</note> dukkhassa jānāsi uṭṭhehi samma raṭṭhapāla bhuñja
ca piva ca paricārehi ca bhuñjanto pivanto paricārento kāme
paribhuñjanto puññāni karonto abhiramassu na taṁ mātāpitaro
anujānanti agārasmā anagāriyaṁ pabbajjāya maraṇenapi te mātāpitaro
akāmakā vinā bhavissanti kiṁ pana te taṁ jīvantaṁ anujānissanti
<pb n="2.394"/>
Agārasmā anagāriyaṁ pabbajjāyāti. Evaṁ vutte raṭṭhapālo
kulaputto tuṇhī ahosi. Dutiyampi kho .pe. Tatiyampi kho
raṭṭhapālassa kulaputtassa sahāyakā raṭṭhapālaṁ kulaputtaṁ etadavocuṁ
tvaṁ khosi samma raṭṭhapāla mātāpitūnaṁ ekaputtako piyo manāpo
sukhedhito sukhaparihato .pe. Uṭṭhehi samma raṭṭhapāla bhuñja ca
piva ca paricārehi ca bhuñjanto pivanto paricārento kāme
paribhuñjanto puññāni karonto abhiramassu na taṁ mātāpitaro
anujānanti agārasmā anagāriyaṁ pabbajjāya maraṇenapi te mātāpitaro
akāmakā vinā bhavissanti kiṁ pana te taṁ jīvantaṁ anujānissanti
agārasmā anagāriyaṁ pabbajjāyāti. Tatiyampi kho
raṭṭhapālo kulaputto tuṇhī ahosi. Atha kho raṭṭhapālassa
kulaputtassa sahāyakā yena raṭṭhapālassa kulaputtassa mātāpitaro
tenupasaṅkamiṁsu upasaṅkamitvā raṭṭhapālassa kulaputtassa mātāpitaro
etadavocuṁ ammatāta eso raṭṭhapālo kulaputto tattheva anantarahitāya
bhūmiyā nipanno idha vā me maraṇaṁ bhavissati pabbajjā
vāti sace tumhe raṭṭhapālaṁ kulaputtaṁ nānujānissatha agārasmā
anagāriyaṁ pabbajjāya tattheva maraṇaṁ bhavissati <note n="1">Yu. āgamissati.</note> sace pana tumhe
raṭṭhapālaṁ kulaputtaṁ anujānissatha agārasmā anagāriyaṁ pabbajjāya
pabbajitaṁpi naṁ dakkhissatha sace raṭṭhapālo kulaputto nābhiramissati
agārasmā anagāriyaṁ pabbajjāya kā tassa aññā gati bhavissati
<pb n="2.395"/>
Idheva paccāgamissati anujānātha raṭṭhapālaṁ kulaputtaṁ agārasmā
anagāriyaṁ pabbajjāyāti.
<p n="431"/>Anujānāma tātā raṭṭhapālaṁ kulaputtaṁ agārasmā
anagāriyaṁ pabbajjāya pabbajitena ca pana te mātāpitaro uddassetabbāti.
Atha kho raṭṭhapālassa kulaputtassa sahāyakā yena raṭṭhapālo
kulaputto tenupasaṅkamiṁsu upasaṅkamitvā raṭṭhapālaṁ kulaputtaṁ
etadavocuṁ <note n="1">Yu. etthantare tvaṁ kho samma raṭṭhapāla mātāpitunnaṁ ekaputtako piyo manāpo  sukhe ṭhito sukhaparibhato; na tvaṁ samma raṭṭhapāla kassaci dukkhassa jānāsi. uṭṭhehi  bhuñja ca piva ca paricārehi ca, bhuñjanto pivanto paricārento kāme paribhuñjanto  puññāni karonto abhiramassūti dissanti.</note> anuññātosi mātāpitūhi agārasmā anagāriyaṁ pabbajjāya
pabbajitena ca pana te mātāpitaro uddassetabbāti.
<p n="432"/>Atha kho raṭṭhapālo kulaputto uṭṭhahitvā balaṁ gāhetvā <note n="2">Yu. gahetvā.</note>
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi. Ekamantaṁ nisinno kho raṭṭhapālo kulaputto bhagavantaṁ
etadavoca anuññātomhi ahaṁ bhante mātāpitūhi agārasmā anagāriyaṁ
pabbajjāya pabbājetu maṁ bhagavāti. Alattha kho raṭṭhapālo
kulaputto bhagavato santike pabbajjaṁ alattha upasampadaṁ.
Atha kho bhagavā acirūpasampanne āyasmante raṭṭhapāle aḍḍhamāsūpasampanne
thullakoṭṭhite yathābhirantaṁ viharitvā <pb ed="P" n="2.61" set="M"/>yena sāvatthī tena cārikaṁ
pakkāmi anupubbena cārikaṁ caramāno yena sāvatthī tadavasari.
<p n="433"/>Tatra sudaṁ bhagavā sāvatthiyaṁ viharati jetavane anāthapiṇḍikassa
ārāme. Atha kho āyasmā raṭṭhapālo eko
vūpakaṭṭho appamatto ātāpī pahitatto viharanto nacirasseva
<pb n="2.396"/>
Yassatthāya kulaputtā sammadeva agārasmā anagāriyaṁ pabbajanti
tadanuttaraṁ brahmacariyapariyosānaṁ diṭṭheva dhamme sayaṁ abhiññā
sacchikatvā upasampajja vihāsi khīṇā jāti vusitaṁ brahmacariyaṁ
kataṁ karaṇīyaṁ nāparaṁ itthattāyāti abbhaññāsi. Aññataro
kho panāyasmā raṭṭhapālo arahataṁ ahosi.
<p n="434"/>Atha kho āyasmā raṭṭhapālo yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinno kho āyasmā raṭṭhapālo bhagavantaṁ etadavoca icchāmahaṁ
bhante mātāpitaro uddassetuṁ sace maṁ bhagavā anujānātīti. Atha kho <note n="1">Yu. etthantare bhagavāti dissati.</note>
āyasmato raṭṭhapālassa cetasā ceto paricca <note n="2">Yu. parivitakkaṁ.</note> manasākāsi yathā <note n="3">Yu. yadā. </note> bhagavā
aññāsi abhabbo kho raṭṭhapālo kulaputto sikkhaṁ paccakkhāya
hīnāyāvattitunti. Atha kho bhagavā āyasmantaṁ raṭṭhapālaṁ etadavoca
yassidāni <note n="4">Yu. yassadāni tvaṁ.</note> raṭṭhapāla kālaṁ maññasīti. Atha kho āyasmā raṭṭhapālo
uṭṭhāyāsanā bhagavantaṁ abhivādetvā padakkhiṇaṁ katvā senāsanaṁ saṁsāmetvā
pattacīvaramādāya yena thullakoṭṭhitaṁ tena cārikaṁ pakkāmi
anupubbena cārikaṁ caramāno yena thullakoṭṭhitaṁ tadavasari.
<p n="435"/>Tatra sudaṁ āyasmā raṭṭhapālo thullakoṭṭhite viharati
rañño korabyassa migācīre. Atha kho āyasmā raṭṭhapālo
pubbaṇhasamayaṁ nivāsetvā pattacīvaramādāya thullakoṭṭhitaṁ piṇḍāya
pāvisi. Thullakoṭṭhite sapadānaṁ piṇḍāya caramāno yena sakapitu
<pb n="2.397"/>
Nivesanaṁ tenupasaṅkami. Tena kho pana samayena āyasmato
raṭṭhapālassa pitā majjhimāya dvārasālāya ullikkhāpeti. Addasā
kho āyasmato raṭṭhapālassa pitā <pb ed="P" n="2.62" set="M"/>āyasmantaṁ raṭṭhapālaṁ dūratova
āgacchantaṁ disvāna etadavoca imehi muṇḍakehi samaṇakehi
amhākaṁ ekaputtako piyo manāpo pabbājitoti. Atha kho
āyasmā raṭṭhapālo sakapitu nivesane neva dānaṁ alattha na
paccakkhānaṁ aññadatthuṁ <note n="1">Yu. aññadatthu.</note> akkosameva alattha.
<p n="436"/>Tena kho pana samayena āyasmato raṭṭhapālassa
ñātidāsī ābhidosikaṁ kummāsaṁ chaḍḍetukāmā hoti. Atha kho
āyasmā raṭṭhapālo taṁ ñātidāsiṁ etadavoca sace taṁ bhagini
chaḍḍanīyadhammaṁ idha me patte ākīrāti. Atha kho āyasmato
raṭṭhapālassa ñātidāsī taṁ ābhidosikaṁ kummāsaṁ āyasmato raṭṭhapālassa
patte ākīrantī hatthānañca pādānañca sarassa ca
nimittaṁ aggahesi. Atha kho āyasmato raṭṭhapālassa ñātidāsī
yenāyasmato raṭṭhapālassa mātā tenupasaṅkami upasaṅkamitvā
āyasmato raṭṭhapālassa mātaraṁ etadavoca yagghayye jāneyyāsi
ayyaputto raṭṭhapālo anuppattoti. Sace je saccaṁ bhaṇasi
adāsiṁ <note n="2">Sī. Yu. vadasi adāsī bhavasi. </note> taṁ karomīti <note n="3">Yu. taṁ karomīti natthi. bhavasīti iti dissati.</note>. Atha kho āyasmato raṭṭhapālassa mātā
yenāyasmato raṭṭhapālassa pitā tenupasaṅkami upasaṅkamitvā
<pb n="2.398"/>
Āyasmato raṭṭhapālassa pitaraṁ etadavoca yagghe gahapati jāneyyāsi
raṭṭhapālo kira kulaputto anuppattoti.
<p n="437"/>Tena kho pana samayena āyasmā raṭṭhapālo taṁ
ābhidosikaṁ kummāsaṁ <note n="1">Sī. pūtikummāsaṁ.</note> aññataraṁ kuḍḍaṁ nissāya paribhuñjati. Atha
kho āyasmato raṭṭhapālassa pitā yenāyasmā raṭṭhapālo tenupasaṅkami
upasaṅkamitvā āyasmantaṁ raṭṭhapālaṁ etadavoca atthi
nāma tāta raṭṭhapāla ābhidosikaṁ kummāsaṁ paribhuñjissasi nanu
tāta raṭṭhapāla <pb ed="P" n="2.63" set="M"/>sakaṁ gehaṁ gantabbanti. Kuto no gahapati
amhākaṁ gehaṁ agārasmā anagāriyaṁ pabbajitānaṁ anagārā <note n="2">Yu. anāgārā.</note> mayaṁ
gahapati agamamhā kho te gahapati gehaṁ tattha neva dānaṁ
alatthamhā na paccakkhānaṁ aññadatthuṁ akkosameva alatthamhāti.
Ehi tāta raṭṭhapāla gharaṁ gamissāmāti. Alaṁ gahapati kataṁ me
ajja bhattakiccanti. Tenahi tāta raṭṭhapāla adhivāsehi svātanāya
bhattanti. Adhivāsesi kho āyasmā raṭṭhapālo tuṇhībhāvena.
<p n="438"/>Atha kho āyasmato raṭṭhapālassa pitā āyasmato
raṭṭhapālassa adhivāsanaṁ viditvā yena sakaṁ nivesanaṁ tenupasaṅkami
upasaṅkamitvā haritena gomayena paṭhaviyā upalimpetvā <note n="3">ito paraṁ Sī. Ma. Yu. mahantaṁ  hiraññasuvaṇṇassa puñjaṁ kārāpetvā te puñje kilañjehi paṭicchādetvā āyasmato  raṭṭhapālassa purāṇadutiyike āmantesīti vacanaṁ dissati. Yu. haritena gomayena  paṭhaviyā upalimpetvāti natthi.</note> mahantaṁ
<pb n="2.399"/>
Hiraññasuvaṇṇassa puñjaṁ kārāpetvā dve puñje kārāpetvā
ekaṁ hiraññassa ekaṁ suvaṇṇassa mahantā puñjā ahesuṁ.
Orato ṭhito puriso pārato ṭhitaṁ purisaṁ na passati tathā pārato
ṭhito orato ṭhitaṁ te puñje kilañjehi paṭicchādāpetvā majjhe
āsanaṁ paññāpetvā tirokaraṇīyaṁ parikkhipitvā āyasmato raṭṭhapālassa
purāṇadutiyike āmantesi etha tumhe vadhuke yena
alaṅkārena alaṅkatā pubbe puttassa <note n="1">Yu. raṭṭhapālassa kulaputtassa.</note> raṭṭhapālassa piyā hotha
manāpā tena alaṅkārena alaṅkarothāti. Atha kho āyasmato
raṭṭhapālassa pitā tassā rattiyā accayena sake nivesane paṇītaṁ
khādanīyaṁ bhojanīyaṁ paṭiyādāpetvā āyasmato raṭṭhapālassa kālaṁ
ārocesi kālo tāta raṭṭhapāla niṭṭhitaṁ bhattanti. Atha kho
āyasmā raṭṭhapālo pubbaṇhasamayaṁ nivāsetvā pattacīvaramādāya
yena sakapitu nivesanaṁ tenupasaṅkami upasaṅkamitvā paññatte āsane
nisīdi. Atha kho āyasmato raṭṭhapālassa pitā taṁ hiraññasuvaṇṇassa
puñjaṁ vivarāpetvā āyasmantaṁ raṭṭhapālaṁ etadavoca
idaṁ te tāta raṭṭhapāla <pb ed="P" n="2.64" set="M"/>mattikaṁ dhanaṁ aññaṁ pettikaṁ aññaṁ
petāmahaṁ sakkā tāta raṭṭhapāla bhoge ca bhuñjituṁ puññāni ca
kātuṁ ehi tvaṁ tāta raṭṭhapāla sikkhaṁ paccakkhāya hīnāyāvattitvā
bhoge ca bhuñjassu puññāni ca karohīti. Sace <note n="2">Yu. sace kho.</note> me tvaṁ gahapati
vacanaṁ kareyyāsi imaṁ hiraññasuvaṇṇassa puñjaṁ sakaṭesu āropetvā
<pb n="2.400"/>
Nibbāhāpetvā majjhe gaṅgāya nadiyā sote osīdāpeyyāsi <note n="1">Sī. Yu. opilāpeyyāsi.</note>
taṁ kissa hetu uppajjissanti hi te gahapati tatonidānaṁ
sokaparidevadukkhadomanassupāyāsāti. Atha kho āyasmato raṭṭhapālassa
purāṇadutiyikā paccekaṁ pādesu gahetvā āyasmantaṁ raṭṭhapālaṁ
etadavocuṁ kīdisā nāma tāta ayyaputta accharāyo yāsaṁ tvaṁ
hetu brahmacariyaṁ carasīti. Na kho mayaṁ bhagini accharānaṁ hetu
brahmacariyaṁ carāmāti. Bhaginivādena no ayyaputto raṭṭhapālo
samudācaratīti tattheva mucchitā papatiṁsu. Atha kho āyasmā
raṭṭhapālo pitaraṁ etadavoca sace gahapati bhojanaṁ dātabbaṁ detha
mā no viheṭhethāti. Bhuñja tāta raṭṭhapāla niṭṭhitaṁ bhattanti.
Atha kho āyasmato raṭṭhapālassa pitā āyasmantaṁ raṭṭhapālaṁ
paṇītena khādanīyena bhojanīyena sahatthā santappesi sampavāresi.
<p n="439"/>Atha kho āyasmā raṭṭhapālo bhuttāvī onītapattapāṇī
ṭhitakova imā gāthā abhāsi
passa cittakataṁ bimbaṁ arukāyaṁ samussitaṁ
āturaṁ bahusaṅkappaṁ yassa natthi dhuvaṁ ṭhiti
passa cittakataṁ rūpaṁ maṇinā kuṇḍalena ca
aṭṭhitacena <note n="2">Yu. aṭṭhitañcena.</note> onaddhaṁ saha vatthebhi sobhati
alattakakatā pādā mukhaṁ cuṇṇakamakkhitaṁ
<pb n="2.401"/>
Alaṁ bālassa mohāya no ca pāragavesino
aṭṭhapādakatā kesā nettā añjanamakkhitā
alaṁ bālassa mohāya no ca pāragavesino
añjanīva navā cittā pūtikāyo alaṅkato
alaṁ bālassa mohāya no ca pāragavesino
odahi migavo pāsaṁ nāsadā vākaraṁ migo
bhutvā nivāpaṁ gacchāmi kandante migabandhaketi.
Atha kho āyasmā raṭṭhapālo ṭhitakova imā gāthā bhāsitvā
yena rañño korabyassa migācīraṁ tenupasaṅkami upasaṅkamitvā
aññatarasmiṁ rukkhamūle divāvihāraṁ nisīdi.
<p n="440"/>Atha kho rājā korabyo migavaṁ āmantesi sodhehi <note n="1">Yu. etthantare sammāti dissati.</note>
migava migācīraṁ uyyānabhūmiṁ gacchāma subhūmiṁ dassanāyāti. Evaṁ devāti
kho migavo rañño korabyassa paṭissutvā migācīraṁ sodhento addasa
āyasmantaṁ raṭṭhapālaṁ aññatarasmiṁ rukkhamūle divāvihāraṁ nisinnaṁ
disvāna yena rājā korabyo tenupasaṅkami upasaṅkamitvā rājānaṁ
korabyaṁ etadavoca suddhaṁ kho te deva migācīraṁ atthi cettha
raṭṭhapālo nāma kulaputto imasmiṁyeva thullakoṭṭhite aggakulikassa
putto yassa tvaṁ abhiṇhaṁ kittayamāno ahosi so aññatarasmiṁ
rukkhamūle divāvihāraṁ nisinnoti. Tenahi samma migava alandānajja
uyyānabhūmiyā tamevadāni mayaṁ bhavantaṁ raṭṭhapālaṁ payirupāsissāmāti.
<pb n="2.402"/>
Atha kho rājā korabyo yaṁ tattha khādanīyaṁ bhojanīyaṁ patiyattaṁ
taṁ sabbaṁ visajjethāti vatvā bhadrāni yānāni yojāpetvā
bhadraṁ yānaṁ abhirūhitvā bhadrehi bhadrehi yānehi thullakoṭṭhitamhā
niyyāsi mahaccarājānubhāvena āyasmantaṁ raṭṭhapālaṁ dassanāya.
Yāvatikā yānassa bhūmi yānena <pb ed="P" n="2.66" set="M"/>gantvā yānā paccorohitvā
pattikova ussaṭāya ussaṭāya parisāya yenāyasmā raṭṭhapālo
tenupasaṅkami upasaṅkamitvā āyasmatā raṭṭhapālena saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ aṭṭhāsi.
Ekamantaṁ ṭhito kho rājā korabyo āyasmantaṁ raṭṭhapālaṁ etadavoca
idha bhavaṁ raṭṭhapālo kaṭṭhatthare <note n="1">Sī. Yu. hatthatthare.</note> nisīdatūti. Alaṁ mahārāja nisīda
tvaṁ nisinno ahaṁ sake āsaneti. Nisīdi kho rājā korabyo
paññatte āsane.
<p n="441"/>Nisajja kho rājā korabyo āyasmantaṁ raṭṭhapālaṁ
etadavoca cattārīmāni bho raṭṭhapāla pārijuññāni yehi pārijuññehi
samannāgatā idhekacce kesamassuṁ ohāretvā kāsāyāni
vatthāni acchādetvā agārasmā anagāriyaṁ pabbajanti katamāni
cattāri jarāpārijuññaṁ byādhipārijuññaṁ bhogapārijuññaṁ ñātipārijuññaṁ.
<p n="442"/>Katamaṁ <note n="2">Yu. katamañca.</note> bho raṭṭhapāla jarāpārijuññaṁ. Idha bho
<pb n="2.403"/>
Raṭṭhapāla ekacco jiṇṇo hoti vuḍḍho mahallako addhagato
vayoanuppatto. So iti paṭisañcikkhati ahaṁ khomhi etarahi
jiṇṇo vuḍḍho mahallako addhagato vayoanuppatto na kho
pana mayā sukaraṁ anadhigataṁ vā bhogaṁ <note n="1">Sī. Yu. anadhigatā vā bhogā.</note> adhigantuṁ adhigataṁ vā bhogaṁ <note n="2">Sī. Yu. adhigatā vā bhogā. </note>
phātiṁ kātuṁ yannūnāhaṁ kesamassuṁ ohāretvā kāsāyāni vatthāni
acchādetvā agārasmā anagāriyaṁ pabbajeyyanti. So tena
jarāpārijuññena samannāgato kesamassuṁ ohāretvā kāsāyāni
vatthāni acchādetvā agārasmā anagāriyaṁ pabbajati idaṁ vuccati
bho raṭṭhapāla jarāpārijuññaṁ. Bhavaṁ kho pana raṭṭhapālo etarahi
daharo yuvā susukāḷakeso bhadrena yobbanena samannāgato paṭhamena
vayasā taṁ bhoto raṭṭhapālassa jarāpārijuññaṁ natthi. Kiṁ bhavaṁ
raṭṭhapālo ñatvā vā disvā vā sutvā vā agārasmā anagāriyaṁ
pabbajito.
<p n="443"/>Katamañca pana <note n="3">Yu. panasaddo natthi.</note> bho raṭṭhapāla byādhipārijuññaṁ. Idha
bho raṭṭhapāla ekacco ābādhiko hoti dukkhito bāḷhagilāno.
So iti paṭisañcikkhati ahaṁ khomhi <pb ed="P" n="2.67" set="M"/>etarahi ābādhiko dukkhito
bāḷhagilāno na kho pana mayā sukaraṁ anadhigataṁ vā bhogaṁ <note n="4">Sī. Yu. anadhigatā vā bhogā.</note> adhigantuṁ
adhigataṁ vā bhogaṁ <note n="5">Sī. Yu. adhigatā vā bhogā. </note> phātiṁ kātuṁ yannūnāhaṁ kesamassuṁ ohāretvā
kāsāyāni vatthāni acchādetvā agārasmā anagāriyaṁ pabbajeyyanti.
<pb n="2.404"/>
So tena byādhipārijuññena samannāgato kesamassuṁ ohāretvā
kāsāyāni vatthāni acchādetvā agārasmā anagāriyaṁ pabbajati
idaṁ vuccati bho raṭṭhapāla byādhipārijuññaṁ. Bhavaṁ kho pana raṭṭhapālo
etarahi appābādho appātaṅko samavepākiniyā gahaṇiyā
samannāgato nātisītāya nāccuṇhāya taṁ bhoto raṭṭhapālassa
byādhipārijuññaṁ natthi. Kiṁ bhavaṁ raṭṭhapālo ñatvā vā disvā
vā sutvā vā agārasmā anagāriyaṁ pabbajito.
<p n="444"/>Katamañca bho raṭṭhapāla bhogapārijuññaṁ. Idha <note n="1">Yu. bho.</note> raṭṭhapāla
ekacco aḍḍho hoti mahaddhano mahābhogo tassa te
bhogā anupubbena parikkhayaṁ gacchanti. So iti paṭisañcikkhati ahaṁ
kho pubbe aḍḍho ahosiṁ mahaddhano mahābhogo tassa me te
bhogā anupubbena parikkhayaṁ gatā na kho pana mayā sukaraṁ anadhigate
vā bhoge <note n="2">Yu. idha ceva aññattha ca anadhigatā vā bhogāti dissati. </note> adhigantuṁ adhigate vā bhoge <note n="3">Yu. adhigatā vā bhogā.</note> phātiṁ kātuṁ yannūnāhaṁ
kesamassuṁ ohāretvā kāsāyāni vatthāni acchādetvā agārasmā
anagāriyaṁ pabbajeyyanti. So tena bhogapārijuññena samannāgato
kesamassuṁ ohāretvā kāsāyāni vatthāni acchādetvā agārasmā
anagāriyaṁ pabbajati idaṁ vuccati bho raṭṭhapāla bhogapārijuññaṁ. Bhavaṁ
kho pana raṭṭhapālo imasmiṁyeva thullakoṭṭhite aggakulikassa putto
taṁ bhoto raṭṭhapālassa bhogapārijuññaṁ natthi. Kiṁ bhavaṁ raṭṭhapālo
ñatvā vā disvā vā sutvā vā agārasmā anagāriyaṁ pabbajito
<pb n="2.405"/>
<p n="445"/>Katamañca bho raṭṭhapāla ñātipārijuññaṁ. Idha bho
raṭṭhapāla ekaccassa bahū honti mittāmaccā ñātisālohitā
tassa te ñātakā anupubbena parikkhayaṁ gacchanti. So iti
paṭisañcikkhati mamaṁ kho pubbe bahū ahesuṁ mittāmaccā ñātisālohitā
tassa me te <note n="1">Yu. ayaṁ pāṭho natthi.</note> ñātakā anupubbena <pb ed="P" n="2.68" set="M"/>parikkhayaṁ gatā
na kho pana mayā sukaraṁ anadhigate vā bhoge <note n="2">Yu. anadhigatā vā bhogā.</note> adhigantuṁ adhigate
vā bhoge <note n="3">Yu. adhigatā vā bhogā. </note> phātiṁ kātuṁ yannūnāhaṁ kesamassuṁ ohāretvā kāsāyāni
vatthāni acchādetvā agārasmā anagāriyaṁ pabbajeyyanti. So
tena ñātipārijuññena samannāgato kesamassuṁ ohāretvā kāsāyāni
vatthāni acchādetvā agārasmā anagāriyaṁ pabbajati idaṁ vuccati
bho raṭṭhapāla ñātipārijuññaṁ. Bhoto kho pana raṭṭhapālassa
imasmiṁyeva thullakoṭṭhite bahū mittāmaccā ñātisālohitā bhoto <note n="4">Yu. etthantare tanti atthi.</note>
raṭṭhapālassa ñātipārijuññaṁ natthi. Kiṁ bhavaṁ raṭṭhapālo ñatvā
vā disvā vā sutvā vā agārasmā anagāriyaṁ pabbajito. Imāni
kho <note n="5">Yu. etthantare bhoti atthi.</note> raṭṭhapāla cattāri pārijuññāni yehi pārijuññehi samannāgatā
idhekacce kesamassuṁ ohāretvā kāsāyāni vatthāni acchādetvā
agārasmā anagāriyaṁ pabbajanti. Tāni bhoto raṭṭhapālassa
natthi. Kiṁ bhavaṁ raṭṭhapālo ñatvā vā disvā vā sutvā vā
agārasmā anagāriyaṁ pabbajitoti.
<p n="446"/>Atthi kho mahārāja tena bhagavatā jānatā passatā
<pb n="2.406"/>
Arahatā sammāsambuddhena cattāro dhammuddesā uddiṭṭhā yamahaṁ
ñatvā ca disvā ca sutvā ca agārasmā anagāriyaṁ pabbajito.
Katame cattāro. Upanīyati loko addhuvoti kho mahārāja
tena bhagavatā jānatā passatā arahatā sammāsambuddhena paṭhamo
dhammuddeso uddiṭṭho yamahaṁ ñatvā ca disvā ca sutvā ca
agārasmā anagāriyaṁ pabbajito atāṇo loko anabhissaroti
kho mahārāja tena bhagavatā jānatā passatā arahatā sammāsambuddhena
dutiyo dhammuddeso uddiṭṭho yamahaṁ ñatvā ca disvā
ca sutvā ca agārasmā anagāriyaṁ pabbajito assako loko
sabbaṁ pahāya gamanīyanti kho mahārāja tena bhagavatā jānatā
passatā arahatā sammāsambuddhena tatiyo dhammuddeso uddiṭṭho
yamahaṁ ñatvā ca disvā ca sutvā ca agārasmā anagāriyaṁ pabbajito
ūno loko atitto taṇhādāsoti kho mahārāja tena bhagavatā
jānatā passatā arahatā sammāsambuddhena catuttho dhammuddeso
uddiṭṭho yamahaṁ ñatvā <pb ed="P" n="2.69" set="M"/>ca disvā ca sutvā ca agārasmā
anagāriyaṁ pabbajito. Ime kho mahārāja tena bhagavatā jānatā
passatā arahatā sammāsambuddhena cattāro dhammuddesā uddiṭṭhā
yamahaṁ <note n="1">Yu. ye ahaṁ.</note> ñatvā ca disvā ca sutvā ca agārasmā anagāriyaṁ
pabbajitoti.
<p n="447"/>Upanīyati loko addhuvoti bhavaṁ raṭṭhapālo āha
<pb n="2.407"/>
Imassa pana bho raṭṭhapāla bhāsitassa kathaṁ attho daṭṭhabboti.
Taṁ kiṁ maññasi mahārāja ahosi tvaṁ vīsativassuddesikopi
paṇṇavīsativassuddesikopi <note n="1">Yu. paṇṇu....</note> hatthismiṁpi katāvī assasmiṁpi katāvī rathasmiṁpi
katāvī dhanusmiṁpi katāvī tharusmiṁpi katāvī ūrubalī bāhubalī alamatto
saṅgāmāvacaroti. Ahosimahaṁ bho raṭṭhapāla vīsativassuddesikopi
paṇṇavīsativassuddesikopi <note n="2">Yu. paṇṇu....</note> hatthismiṁpi katāvī assasmiṁpi katāvī
rathasmiṁpi katāvī dhanusmiṁpi katāvī tharusmiṁpi katāvī ūrubalī bāhubalī
alamatto saṅgāmāvacaro appekadāhaṁ bho raṭṭhapāla iddhimā <note n="3">Sī. Yu. iddhimāva maññeti dissati. </note>
maññe na attano balena samasamaṁ samanupassāmīti. Taṁ kiṁ maññasi
mahārāja evameva tvaṁ etarahipi <note n="4">Yu. pisaddo natthi.</note> ūrubalī bāhubalī alamatto
saṅgāmāvacaroti. No hidaṁ bho raṭṭhapāla etarahi jiṇṇo
vuḍḍho mahallako addhagato vayoanuppatto asītiko me vayo <note n="5">Yu. āsītiko vayo. meti natthi.</note>
vattati appekadāhaṁ bho raṭṭhapāla idha pādaṁ karissāmīti aññeneva
pādaṁ karomīti. Idaṁ kho taṁ mahārāja tena bhagavatā jānatā
passatā arahatā sammāsambuddhena sandhāya bhāsitaṁ upanīyati
loko addhuvoti yamahaṁ ñatvā ca disvā ca sutvā ca agārasmā
anagāriyaṁ pabbajitoti. Acchariyaṁ bho raṭṭhapāla abbhūtaṁ bho
raṭṭhapāla yāva subhāsitañcidaṁ tena bhagavatā jānatā passatā
arahatā sammāsambuddhena upanīyati loko addhuvoti upanīyati
<pb n="2.408"/>
Hi bho raṭṭhapāla loko <pb ed="P" n="2.70" set="M"/>addhuvo saṁvijjante kho bho raṭṭhapāla
imasmiṁ rājakule hatthikāyāpi assakāyāpi rathakāyāpi pattikāyāpi
ye amhākaṁ āpadāsu pariyodāya vattissanti.
<p n="448"/>Atāṇo <note n="1">Yu. attāṇo.</note> loko anabhissaroti bhavaṁ raṭṭhapālo āha
imassa pana bho raṭṭhapāla bhāsitassa kathaṁ attho daṭṭhabboti.
Taṁ kiṁ maññasi mahārāja atthi te koci anusāyiko ābādhoti.
Atthi me bho raṭṭhapāla anusāyiko ābādho <note n="2">vātābādho.</note> appekadā maṁ bho
raṭṭhapāla mittāmaccā ñātisālohitā parivāretvā ṭhitā honti
idāni rājā korabyo kālaṁ karissati idāni rājā korabyo
kālaṁ karissatīti. Taṁ kiṁ maññasi mahārāja labhasi tvaṁ te mittāmacce
ñātisālohite āyantu me bhonto mittāmaccā ñātisālohitā
sabbeva santā imaṁ vedanaṁ saṁvibhajatha yathāhaṁ lahukatarikaṁ
vedanaṁ vediyeyyanti udāhu tvaṁyeva <note n="3">Yu. etthantare tanti dissati. </note> vedanaṁ vediyasīti. Nāhaṁ
bho raṭṭhapāla labhāmi te mittāmacce ñātisālohite <note n="4">Yu. etthantare āyantu me bhonto mittāmaccā ñātisālohitāti dissati.</note> sabbeva
santā imaṁ vedanaṁ saṁvibhajatha yathāhaṁ lahukatarikaṁ vedanaṁ vediyeyyanti
atha kho ahameva taṁ vedanaṁ vediyāmīti. Idaṁ kho taṁ mahārāja
tena bhagavatā jānatā passatā arahatā sammāsambuddhena sandhāya
bhāsitaṁ atāṇo loko anabhissaroti yamahaṁ ñatvā ca disvā
ca sutvā ca agārasmā anagāriyaṁ pabbajitoti. Acchariyaṁ bho
raṭṭhapāla abbhūtaṁ bho raṭṭhapāla yāva subhāsitañcidaṁ tena bhagavatā
<pb n="2.409"/>
Jānatā passatā arahatā sammāsambuddhena atāṇo loko anabhissaroti
atāṇo hi bho raṭṭhapāla loko anabhissaro saṁvijjati
kho bho raṭṭhapāla imasmiṁ rājakule pahutaṁ hirañña suvaṇṇaṁ bhūmigatañca
vehāsagatañca <note n="1">Yu. vehāsaṭṭhañca.</note>.
<p n="449"/>Assako loko sabbaṁ pahāya gamanīyanti bhavaṁ raṭṭhapālo
āha <pb ed="P" n="2.71" set="M"/>imassa pana bho raṭṭhapāla bhāsitassa kathaṁ attho
daṭṭhabboti. Taṁ kiṁ maññasi mahārāja yathā tvaṁ etarahi
pañcahi kāmaguṇehi samappito samaṅgībhūto paricāresi lacchasi
tvaṁ paratthāpi evamevāhaṁ imeheva pañcahi kāmaguṇehi samappito
samaṅgībhūto paricāremīti udāhu aññe imaṁ bhogaṁ paṭipajjissanti
tvaṁ pana yathākammaṁ gamissasīti. Yathāhaṁ bho raṭṭhapāla etarahi
pañcahi kāmaguṇehi samappito samaṅgībhūto paricāremi nāhaṁ
lacchāmi paratthāpi evamevāhaṁ imeheva pañcahi kāmaguṇehi
samappito samaṅgībhūto paricāremīti atha kho aññe imaṁ bhogaṁ
paṭipajjissanti ahaṁ pana yathākammaṁ gamissāmīti. Idaṁ kho taṁ
mahārāja tena bhagavatā jānatā passatā arahatā sammāsambuddhena
sandhāya bhāsitaṁ assako loko sabbaṁ pahāya gamanīyanti yamahaṁ
ñatvā ca disvā ca sutvā ca agārasmā anagāriyaṁ pabbajitoti.
Acchariyaṁ bho raṭṭhapāla abbhūtaṁ bho raṭṭhapāla yāva subhāsitañcidaṁ
tena bhagavatā jānatā passatā arahatā sammāsambuddhena assako
<pb n="2.410"/>
Loko sabbaṁ pahāya gamanīyanti assako hi bho raṭṭhapāla
loko sabbaṁ pahāya gamanīyaṁ.
<p n="450"/>Ūno loko atitto taṇhādāsoti bhavaṁ raṭṭhapālo
āha imassa pana bho raṭṭhapāla bhāsitassa kathaṁ attho
daṭṭhabboti. Taṁ kiṁ maññasi mahārāja phītaṁ kuruṁ ajjhāvasasīti.
Evaṁ bho raṭṭhapāla phītaṁ kuruṁ ajjhāvasāmīti. Taṁ kiṁ maññasi
mahārāja idha te puriso āgaccheyya puratthimāya disāya saddhāyiko
paccayiko. So taṁ upasaṅkamitvā evaṁ vadeyya yagghe mahārāja
jāneyyāsi ahaṁ āgacchāmi puratthimāya disāya tatthaddasaṁ mahantaṁ
janapadaṁ iddhañceva phītañca bahujanaṁ ākiṇṇamanussaṁ bahu <note n="1">Yu. bahū.</note> tattha
hatthikāyā assakāyā rathakāyā pattikāyā bahu tattha dantājinaṁ
bahu tattha hiraññasuvaṇṇaṁ <pb ed="P" n="2.72" set="M"/>akatañceva katañca bahu tattha itthīpariggaho
sakkāva <note n="2">Yu. sakkā ca.</note> tāvattakena balatthena abhivijinituṁ abhivijina mahārājāti
kinti naṁ kareyyāsīti. Tampi mayaṁ bho raṭṭhapāla
abhivijjiya ajjhāvaseyyāmāti. Taṁ kiṁ maññasi mahārāja idha
te puriso āgaccheyya pacchimāya disāya ... Uttarāya disāya ...
Dakkhiṇāya disāya ... Parasamuddato saddhāyiko paccayiko. So
taṁ upasaṅkamitvā evaṁ vadeyya yagghe mahārāja jāneyyāsi ahaṁ
āgacchāmi parasamuddato tatthaddasaṁ mahantaṁ janapadaṁ iddhañceva
phītañca bahujanaṁ ākiṇṇamanussaṁ bahu tattha hatthikāyā assakāyā
<pb n="2.411"/>
Rathakāyā pattikāyā bahu tattha dantājinaṁ bahu tattha hiraññasuvaṇṇaṁ
akatañceva katañca bahu tattha itthīpariggaho sakkāva tāvattakena
balatthena abhivijinituṁ abhivijina mahārājāti kinti naṁ kareyyāsīti.
Tampi mayaṁ bho raṭṭhapāla abhivijjiya ajjhāvaseyyāmāti. Idaṁ
kho taṁ mahārāja tena bhagavatā jānatā passatā arahatā sammāsambuddhena
sandhāya bhāsitaṁ ūno loko atitto taṇhādāsoti
yamahaṁ ñatvā ca disvā ca sutvā ca agārasmā anagāriyaṁ
pabbajitoti. Acchariyaṁ bho raṭṭhapāla abbhūtaṁ bho raṭṭhapāla
yāva subhāsitañcidaṁ tena bhagavatā jānatā passatā arahatā sammāsambuddhena
ūno loko atitto taṇhādāsoti ūno hi bho
raṭṭhapāla loko atitto taṇhādāsoti.
<p n="451"/>Idamavoca āyasmā raṭṭhapālo idaṁ vatvā athāparaṁ
etadavoca
passāmi loke sadhane manusse
laddhāna vittaṁ na dadanti mohā
luddhā dhanaṁ sannicayaṁ karonti
bhiyyo ca kāme abhipatthayanti
rājā pasayha <note n="1">Yu. pasayhā.</note> paṭhaviṁ vijitvā
sasāgarantaṁ mahimāvasanto
oraṁ samuddassa atittarūpo
<pb n="2.412"/>
Pāraṁ samuddassapi patthayetha
rājā ca aññe ca bahū manussā
avītataṇhā maraṇaṁ upenti
ūnāva hutvāna jahanti dehaṁ haṁ
kāmehi lokamhi nahatthi titti
kandanti naṁ ñāti pakīriya kese
aho vatāno amarāti cāhu
vatthena naṁ pārutaṁ nīharitvā
citaṁ samādāya tato ḍahanti
so ḍayhati sūlehi tujjamāno
ekena vatthena pahāya bhoge
na miyyamānassa bhavanti tāṇā
ñātī ca mittā atha vā sahāyā
dāyādakā tassa dhanaṁ haranti
satto pana gacchati yena kammaṁ
na miyyamānaṁ dhanamanveti kiñci
puttā ca dārā ca dhanañca raṭṭhaṁ
na dīghamāyuṁ labhate dhanena
na cāpi vittena jaraṁ vihanti
appakañcidaṁ jīvitamāhu dhīrā
<pb n="2.413"/>
Assassataṁ vippariṇāmadhammaṁ
aḍḍhā daliddā ca phusanti phassaṁ
bālo ca dhīro ca tatheva phuṭṭho
bālo hi bālyā vadhitova seti
dhīro ca na vedhati phassaphuṭṭho
tasmā hi paññā ca dhanena seyyo
yāya vosānaṁ idhādhigacchati
abyositattā <note n="1">Yu. asositattā.</note> hi bhavābhavesu
pāpāni kammāni karonti mohā
upeti gabbhañca parañca lokaṁ
saṁsāramāpajja paramparāya
tassappapañño abhisaddahanto
upeti gabbhañca parañca lokaṁ
coro yathā sandhimukhe gahito
sakammunā haññati pāpadhammo
evaṁ pajā pecca paramhi loke
sakammunā haññati pāpadhammā <note n="2">Yu. pāpadhammo.</note>
kāmā hi citrā madhurā manoramā
virūparūpena mathenti cittaṁ
ādīnavaṁ kāmaguṇesu disvā
<pb n="2.414"/>
Tasmāhaṁ pabbajitomhi rāja
dumapphalāneva <note n="1">Yu. nīva.</note> patanti māṇavā
daharā ca vuḍḍhā ca sarīrabhedā
etaṁ <note n="2">Yu. etaṁpi disvā.</note> viditvā pabbajitomhi rāja
apaṇṇakaṁ sāmaññameva seyyoti.
Raṭṭhapālasuttaṁ niṭṭhitaṁ dutiyaṁ.
</xml>