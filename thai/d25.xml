<xml src="d25.xml">
<pgroup id="d25"/>
<readunit id="d25">2. udumbarikasuttaṃ</readunit>
<p rend="subhead" sid="1">nigrodhaparibbājakavatthu</p>
<pb n="3.38"/>
Udumbarikasuttaṁ
<p n="18"/><pb ed="P" n="3.36" set="D"/>Evamme sutaṁ. Ekaṁ samayaṁ bhagavā rājagahe viharati
gijjhakūṭe pabbate. Tena kho pana samayena nigrodho paribbājako
udumbarikāya paribbājakārāme paṭivasati mahatiyā paribbājakaparisāya
saddhiṁ tiṁsamattehi paribbājakasatehi. Athakho sandhāno gahapati
divādivasseva rājagahā nikkhami bhagavantaṁ dassanāya. Athakho
sandhānassa gahapatissa etadahosi akālo kho tāva <note n="1">Ma. tāvasaddo natthi.</note> bhagavantaṁ
dassanāya paṭisallīno bhagavā manobhāvanīyānaṁpi bhikkhūnaṁ asamayo
dassanāya paṭisallīnā manobhāvanīyā bhikkhū yannūnāhaṁ yena
udumbarikāya paribbājakārāmo yena nigrodho paribbājako
tenupasaṅkameyyanti. Athakho sandhāno gahapati yena udumbarikāya
paribbājakārāmo yena nigrodho paribbājako tenupasaṅkami.
<p n="19"/>Tena kho pana samayena nigrodho paribbājako mahatiyā
paribbājakaparisāya saddhiṁ nisinno hoti unnādiniyā uccāsaddamahāsaddāya
anekavihitaṁ tiracchānakathaṁ kathentiyā seyyathīdaṁ rājakathaṁ
corakathaṁ <pb ed="P" n="3.37" set="D"/>mahāmattakathaṁ senākathaṁ bhayakathaṁ yuddhakathaṁ annakathaṁ pānakathaṁ vatthakathaṁ
sayanakathaṁ mālākathaṁ gandhakathaṁ ñātikathaṁ yānakathaṁ gāmakathaṁ nigamakathaṁ janapadakathaṁ
nagarakathaṁ itthīkathaṁ purisakathaṁ <note n="2">Ma. ayaṁ na dissati.</note> surāpānakathaṁ <note n="3">Po. Ma. Yu. sūrakathaṁ.</note> visikhākathaṁ kumbhaṭṭhānakathaṁ
pubbapetakathaṁ nānattakathaṁ lokakkhāyikaṁ kathaṁ samuddakkhāyikaṁ
<pb n="3.39"/>
Kathaṁ itibhavābhavakathaṁ iti vā. Addasā kho nigrodho paribbājako
sandhānaṁ gahapatiṁ dūrato va āgacchantaṁ disvā sakaṁ parisaṁ saṇṭhapesi <note n="1">Po. Ma. Yu. saṇṭhāpesi.</note>
appasaddā bhonto hontu mā bhonto saddamakattha ayaṁ
samaṇassa gotamassa sāvako āgacchati sandhāno gahapati yāvatā
kho pana samaṇassa gotamassa sāvakā gihī odātavasanā rājagahe
paṭivasanti ayaṁ tesaṁ aññataro sandhāno gahapati appasaddakāmā
kho panāyasmanto <note n="2">Ma. Yu. panete āyasmanto appasaddavinītā.</note> appasaddassa vaṇṇavādino appevanāma
appasaddaṁ parisaṁ viditvā upasaṅkamitabbaṁ maññeyyāti.
Evaṁ vutte te paribbājakā tuṇhī ahesuṁ.
<p n="20"/>Athakho sandhāno gahapati yena nigrodho paribbājako
tenupasaṅkami upasaṅkamitvā nigrodhena paribbājakena saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi. Ekamantaṁ
nisinno kho sandhāno gahapati nigrodhaṁ paribbājakaṁ etadavoca
aññathā kho ime bhonto aññatitthiyā paribbājakā saṅgamma
samāgamma unnādino uccāsaddamahāsaddā <pb ed="P" n="3.38" set="D"/>anekavihitaṁ tiracchānakathaṁ
anuyuttā viharanti seyyathīdaṁ rājakathaṁ corakathaṁ .pe. Itibhavābhavakathaṁ
iti vā aññathā kho pana so bhagavā araññe
vanapatthāni pantāni senāsanāni paṭisevati appasaddāni appanighosāni
vījanavātāni manussarāhaseyyakāni paṭisallānasāruppānīti.
Evaṁ vutte nigrodho paribbājako sandhānaṁ gahapatiṁ etadavoca
<pb n="3.40"/>
Yagghe gahapati jāneyyāsi kena samaṇo gotamo saddhiṁ sallapati
kena sākacchaṁ samāpajjati kena paññāveyyattiyaṁ samāpajjati
suññāgārahatā samaṇassa gotamassa paññā aparisāvacaro
samaṇo gotamo nālaṁ sallāpāya so antapantāneva <note n="1">Ma. Yu. antamantāneva.</note> sevati
seyyathāpi nāma gokāṇā pariyantacārinī antapantāneva sevati
evameva suññāgārahatā samaṇassa gotamassa paññā aparisāvacaro
samaṇo gotamo nālaṁ sallāpāya so antapantāneva
sevati iṅgha gahapati samaṇo gotamo idaṁ parisaṁ āgaccheyya
ekapañheneva naṁ saṁsādeyyāma tucchakumbhiṁva naṁ maññe
orodheyyāmāti.
<p n="21"/>Assosi kho bhagavā dibbāya sotadhātuyā visuddhāya
atikkantamānusikāya sandhānassa gahapatissa nigrodhena paribbājakena
saddhiṁ imaṁ kathāsallāpaṁ. Athakho bhagavā gijjhakūṭā pabbatā
orohitvā yena <pb ed="P" n="3.39" set="D"/>sumāgadhāya tīre moranivāpo tenupasaṅkami
upasaṅkamitvā sumāgadhāya tīre moranivāpe abbhokāse caṅkamati <note n="2">Ma. Yu. caṅkami.</note>.
Addasā kho nigrodho paribbājako bhagavantaṁ sumāgadhāya tīre
moranivāpe abbhokāse caṅkamantaṁ disvā sakaṁ parisaṁ saṇṭhapesi
appasaddā bhonto hontu mā bhonto saddamakattha ayaṁ
samaṇo gotamo sumāgadhāya tīre moranivāpe abbhokāse caṅkamati
appasaddakāmo kho pana so āyasmā appasaddassa vaṇṇavādī
<pb n="3.41"/>
Appevanāma appasaddaṁ parisaṁ viditvā upasaṅkamitabbaṁ maññeyya
sace samaṇo gotamo imaṁ parisaṁ āgaccheyya imantaṁ pañhaṁ
puccheyyāma ko nāma so bhante bhagavato dhammo yena bhagavā
sāvake vineti yena bhagavatā sāvakā vinītā assāsappattā
paṭijānanti ajjhāsayaṁ ādibrahmacariyanti. Evaṁ vutte te
paribbājakā tuṇhī ahesuṁ.
<p rend="subhead" sid="2">tapojigucchāvādo</p>
<p n="22"/>Athakho bhagavā yena nigrodho paribbājako tenupasaṅkami.
Athakho nigrodho paribbājako bhagavantaṁ etadavoca
etu kho bhante bhagavā svāgataṁ bhante bhagavato cirassaṁ kho
bhante bhagavā imaṁ pariyāyamakāsi yadidaṁ idhāgamanāya nisīdatu
bhante bhagavā idamāsanaṁ paññattanti. Nisīdi bhagavā paññatte
āsane. Nigrodhopi kho paribbājako aññataraṁ nīcaṁ āsanaṁ
gahetvā ekamantaṁ nisīdi. Ekamantaṁ nisinnaṁ kho nigrodhaṁ
paribbājakaṁ bhagavā etadavoca kāyanottha nigrodha etarahi kathāya
sannisinnā kā ca pana vo antarākathā vippakatāti. Evaṁ
vutte nigrodho paribbājako bhagavantaṁ etadavoca idha mayaṁ bhante
addasāma bhagavantaṁ sumāgadhāya tīre moranivāpe abbhokāse caṅkamantaṁ
disvā <pb ed="P" n="3.40" set="D"/>evaṁ avocumhā sace samaṇo gotamo imaṁ parisaṁ āgaccheyya
imantaṁ pañhaṁ puccheyyāma ko nāma so bhante bhagavato dhammo
yena bhagavā sāvake vineti yena bhagavatā sāvakā vinītā
<pb n="3.42"/>
Assāsappattā paṭijānanti ajjhāsayaṁ ādibrahmacariyanti ayaṁ kho no
bhante antarākathā vippakatā atha bhagavā anuppattoti. Dujjānaṁ
kho panetaṁ nigrodha tayā aññadiṭṭhikena aññakhantikena aññarucikena
aññatra āyogena aññatra ācariyakena yenāhaṁ sāvake vinemi
yena mayā sāvakā vinītā assāsappattā paṭijānanti ajjhāsayaṁ
ādibrahmacariyanti iṅgha tvaṁ maṁ nigrodha sake ācariyake adhijigucche
pañhaṁ puccha kathaṁsantā nu kho bhante tapojigucchā paripuṇṇā
hoti kathaṁ aparipuṇṇāti. Evaṁ vutte te paribbājakā unnādino
uccāsaddamahāsaddā ahesuṁ acchariyaṁ vata bho abbhutaṁ vata bho
samaṇassa gotamassa mahiddhikatā mahānubhāvatā yatra hi nāma
sakavādaṁ ṭhapessati paravādena pavāressatīti.
<p n="23"/>Athakho nigrodho paribbājako te paribbājake appasadde
katvā bhagavantaṁ etadavoca mayaṁ kho bhante tapojigucchavādā
tapojigucchaṁ <note n="1">Ma. Yu. tapojigucchāsārā tapojigucchā.</note> allīnā viharāma kathaṁsantā nu kho bhante tapojigucchā
paripuṇṇā hoti kathaṁ aparipuṇṇāti. Idha nigrodha tapassī
acelako hoti muttācāro hatthāvalekhano <note n="2">Ma. Yu. hatthāpalekhano. </note> na ehibhaddantiko
na tiṭṭhabhaddantiko na <pb ed="P" n="3.41" set="D"/>abhihataṁ na uddissa kataṁ na nimantanaṁ
sādiyati so na kumbhimukhā paṭiggaṇhāti na kalopimukhā
paṭiggaṇhāti na eḷakamantaraṁ na udukkhalamantaraṁ <note n="3">Ma. ayaṁ pāṭho na dissati.</note> na musalamantaraṁ na
daṇḍamantaraṁ na dvinnaṁ bhuñjamānānaṁ na gabbhiniyā na pāyamānāya
<pb n="3.43"/>
Na parisantaragatāya <note n="1">Po. Ma. Yu. purisantaragatāya.</note> na saṅkittīsu na yattha sā upaṭṭhitā hoti
na yattha makkhikā saṇḍasaṇḍacārinī na macchaṁ na maṁsaṁ na suraṁ na
merayaṁ na thusodakaṁ pivati. So ekāgāriko vā hoti ekālopiko
dvāgāriko vā hoti dvālopiko sattāgāriko vā hoti sattālopiko
ekissāpi dattiyā yāpeti dvīhipi dattīhi yāpeti sattahipi
dattīhi yāpeti ekāhikaṁpi āhāraṁ āhāreti dvīhikaṁpi āhāraṁ
āhāreti sattahikaṁpi āhāraṁ āhāreti iti evarūpaṁ addhamāsikaṁ
pariyāyabhattabhojanānuyogamanuyutto viharati. So sākabhakkho vā
hoti sāmākabhakkho vā hoti nivārabhakkho vā hoti daddulakabhakkho
vā hoti sātabhakkho <note n="2">Ma. Yu. hatabhakkho. </note> vā hoti kaṇṇabhakkho vā hoti ācāmabhakkho
vā hoti piññākabhakkho vā hoti tiṇabhakkho vā hoti
gomayabhakkho vā hoti vanamūlaphalāhāro yāpeti pavattaphalabhojī.
So sāṇānipi dhāreti masāṇānipi dhāreti chavadussānipi dhāreti
paṁsukūlānipi dhāreti tiriṭānipi dhāreti ajinānipi dhāreti ajinakkhipaṁpi
dhāreti kusacīraṁpi dhāreti vākacīraṁpi dhāreti phalakacīraṁpi dhāreti
kesakambalaṁpi dhāreti vālakambalaṁpi dhāreti ulukapakkhikaṁpi dhāreti
kesamassulocakopi hoti kesamassulocanānuyogamanuyutto <pb ed="P" n="3.42" set="D"/>ubhaṭṭhakopi
hoti āsanapaṭikkhitto ukkuṭikopi hoti ukkuṭikappadhānamanuyutto
kaṇṭakapassayikopi hoti kaṇṭakapassaye seyyaṁ kappeti phalakaseyyaṁpi
kappeti ṭaṇḍilaseyyaṁpi <note n="3">Po. Ma. Yu. thaṇḍilaseyyaṁpi.</note> kappeti ekapassayikopi hoti rajojalladharo
<pb n="3.44"/>
Abbhokāsikopi hoti yathāsanthatiko vekaṭikopi hoti vikaṭabhojanānuyogamanuyutto
āpānakopi hoti āpānakattamanuyutto sāyaṁtatiyakaṁpi
udakorohanānuyogamanuyutto viharati. Taṁ kiṁ maññasi nigrodha
yadi evaṁ sante tapojigucchā paripuṇṇā hoti aparipuṇṇāti.
Addhā kho bhante evaṁ sante tapojigucchā paripuṇṇā hoti
no aparipuṇṇāti. Evaṁ paripuṇṇāyapi kho ahaṁ nigrodha
tapojigucchāya anekavihite upakkilese vadāmīti.
<p rend="subhead" sid="3">upakkileso</p>
<p n="24"/>Yathākathaṁ pana bhante bhagavā evaṁparipuṇṇāya tapojigucchāya
anekavihite upakkilese vadatīti. Idha nigrodha tapassī tapaṁ samādiyati
so tena tapasā attamano hoti paripuṇṇasaṅkappo. Yaṁpi nigrodha
tapassī tapaṁ samādiyati so tena tapasā attamano hoti paripuṇṇasaṅkappo
ayaṁpi kho nigrodha tapassino upakkileso hoti.
Puna caparaṁ nigrodha tapassī tapaṁ samādiyati so tena tapasā
attānukkaṁseti paraṁ vambheti. Yaṁpi nigrodha tapassī tapaṁ samādiyati
so tena tapasā attānukkaṁseti paraṁ vambheti ayaṁpi kho nigrodha
tapassino upakkileso hoti. Puna caparaṁ nigrodha tapassī tapaṁ
samādiyati so tena tapasā majjati mucchati madamāpajjati <note n="1">Ma. Yu. pamādamāpajjati.</note>. Yaṁpi
nigrodha tapassī tapaṁ samādiyati so tena tapasā majjati <pb ed="P" n="3.43" set="D"/>mucchati
madamāpajjati ayaṁpi kho nigrodha tapassino upakkileso hoti.
Puna caparaṁ nigrodha tapassī tapaṁ samādiyati so tena tapasā
<pb n="3.45"/>
Lābhasakkārasilokaṁ abhinibbatteti so tena lābhasakkārasilokena
attamano hoti paripuṇṇasaṅkappo. Yaṁpi nigrodha tapassī tapaṁ
samādiyati so tena tapasā lābhasakkārasilokaṁ abhinibbatteti
so tena lābhasakkārasilokena attamano hoti paripuṇṇasaṅkappo
ayaṁpi kho nigrodha tapassino upakkileso hoti. Puna
caparaṁ nigrodha tapassī tapaṁ samādiyati so tena tapasā
lābhasakkārasilokaṁ abhinibbatteti so tena lābhasakkārasilokena
attānukkaṁseti paraṁ vambheti. Yaṁpi nigrodha tapassī tapaṁ samādiyati
so tena tapasā lābhasakkārasilokaṁ abhinibbatteti so tena
lābhasakkārasilokena attānukkaṁseti paraṁ vambheti ayaṁpi kho
nigrodha tapassino upakkileso hoti. Puna caparaṁ nigrodha tapassī
tapaṁ samādiyati so tena tapasā lābhasakkārasilokaṁ abhinibbatteti
so tena lābhasakkārasilokena majjati mucchati madamāpajjati. Yaṁpi
nigrodha tapassī tapaṁ samādiyati so tena tapasā lābhasakkārasilokaṁ
abhinibbatteti so tena lābhasakkārasilokena majjati mucchati
madamāpajjati ayaṁpi kho nigrodha tapassino upakkileso hoti.
Puna caparaṁ nigrodha tapassī tapaṁ samādiyati bhojanesu vodāsaṁ
āpajjati idaṁ me khamati idaṁ me na khamatīti. So yañca
khvāssa na khamati taṁ sāpekkho pakhahati yaṁ panassa khamati taṁ
gadhito mucchito ajjhāpanno anādīnavadassāvī anissaraṇapañño
paribhuñjati ayaṁ kho nigrodha tapassino upakkileso hoti.
<pb n="3.46"/>
Puna caparaṁ nigrodha tapassī tapaṁ samādiyati lābhasakkārasilokanikantihetu
sakkarissanti maṁ rājāno rājamahāmattā khattiyā brāhmaṇā
gahapatikā titthiyāti ayaṁpi kho nigrodha tapassino upakkileso
hoti. Puna caparaṁ nigrodha tapassī aññataraṁ samaṇaṁ vā brāhmaṇaṁ
vā kuto <note n="1">Po. Ma. Yu. ayaṁ na dissati.</note> apasādetā hoti kiṁ panāyaṁ sambahulājīvo <note n="2">Sī. Yu. bahulājīvo.</note> sabbasabbaṁ
saṁbhakkheti seyyathīdaṁ mūlabījaṁ khandhabījaṁ phalubījaṁ aggabījaṁ bījabījameva
pañcamaṁ asanivicakkaṁ dantakūṭaṁ samaṇappavādenāti ayaṁpi kho
nigrodha tapassino upakkileso hoti. Puna caparaṁ nigrodha tapassī
passati aññataraṁ samaṇaṁ vā brāhmaṇaṁ vā kulesu sakkariyamānaṁ
garukariyamānaṁ māniyamānaṁ pūjiyamānaṁ. Tassa evaṁ hoti imamhi
nāma sambahulājīvaṁ kulesu sakkaronti garukaronti mānenti pūjenti
maṁ pana tapassiṁ lūkhājīviṁ kulesu na sakkaronti na garukaronti na
mānenti na pūjentīti. Iti so issāmacchariyaṁ kulesu uppādetā
hoti ayaṁpi kho nigrodha tapassino upakkileso hoti. Puna
caparaṁ nigrodha tapassī āpāthakanisādī hoti ayaṁpi kho nigrodha
tapassino upakkileso hoti. Puna caparaṁ nigrodha tapassī attānaṁ
adassayamāno kulesu carati idaṁpi me tapasmiṁ idaṁpi me
tapasminti ayaṁpi kho nigrodha tapassino upakkileso hoti.
Puna caparaṁ nigrodha tapassī kiñcideva paṭicchannaṁ sevati so
khamati te idanti puṭṭho samāno akkhamamānaṁ āha khamatīti
<pb n="3.47"/>
Khamamānaṁ āha na khamatīti. Iti so sampajānamusā bhāsitā hoti
ayaṁpi kho nigrodha tapassino upakkileso hoti. Puna caparaṁ
nigrodha tapassī tathāgatassa vā tathāgatasāvakassa vā dhammaṁ
desentassa santaṁyeva pariyāyaṁ anuññeyyaṁ nānujānāti ayaṁpi
kho nigrodha tapassino upakkileso hoti. Puna caparaṁ nigrodha
tapassī kodhano hoti upanāhī. Yaṁpi nigrodha tapassī kodhano
hoti upanāhī ayaṁpi kho nigrodha tapassino upakkileso hoti.
Puna caparaṁ nigrodha tapassī makkhī hoti palāsī assukī hoti
maccharī saṭho hoti māyāvī thaddho hoti atimānī pāpiccho
hoti pāpikānaṁ icchānaṁ vasaṅgato micchādiṭṭhiko hoti antagāhikāya
diṭṭhiyā samannāgato sandiṭṭhiparāmāsī hoti ādhānagāhī
duppaṭinissaggī. Yaṁpi kho nigrodha tapassī sandiṭṭhiparāmāsī hoti
ādhānagāhī duppaṭinissaggī ayaṁpi kho nigrodha tapassino upakkileso
hoti. Taṁ kiṁ maññasi nigrodha yadime tapojigucchā upakkilesā
vā anupakkilesā vāti. Addhā kho ime bhante tapojigucchā
upakkilesā no anupakkilesā ṭhānaṁ kho panetaṁ bhante vijjati
yaṁ idhekacco tapassī sabbeheva imehi upakkilesehi samannāgato
assa ko pana vādo aññataraññatarenāti.
<p rend="subhead" sid="4">parisuddhapapaṭikappattakathā</p>
<p n="25"/>Idha nigrodha tapassī tapaṁ samādiyati so tena tapasā
na attamano hoti na paripuṇṇasaṅkappo. Yaṁpi nigrodha tapassī
<pb n="3.48"/>
Tapaṁ samādiyati so tena tapasā na attamano <pb ed="P" n="3.46" set="D"/>hoti na paripuṇṇasaṅkappo
evaṁ so tasmiṁ ṭhāne parisuddho hoti. Puna caparaṁ
nigrodha tapassī tapaṁ samādiyati so tena tapasā na attānukkaṁseti
na paraṁ vambheti .pe. Evaṁ so tasmiṁ ṭhāne parisuddho hoti.
Puna caparaṁ nigrodha tapassī tapaṁ samādiyati so tena tapasā na
majjati na mucchati na madamāpajjati .pe. Evaṁ so tasmiṁ ṭhāne
parisuddho hoti. Puna caparaṁ nigrodha tapassī tapaṁ samādiyati
so tena tapasā lābhasakkārasilokaṁ abhinibbatteti so tena
lābhasakkārasilokena na attamano hoti na paripuṇṇasaṅkappo.
Yaṁpi nigrodha tapassī .pe. Evaṁ so tasmiṁ ṭhāne parisuddho
hoti. Puna caparaṁ nigrodha tapassī tapaṁ samādiyati so tena tapasā
lābhasakkārasilokaṁ abhinibbatteti so tena lābhasakkārasilokena na
attānukkaṁseti na paraṁ vambheti. Yaṁpi nigrodha tapassī .pe. Evaṁ
so tasmiṁ ṭhāne parisuddho hoti. Puna caparaṁ nigrodha tapassī tapaṁ
samādiyati so tena tapasā lābhasakkārasilokaṁ abhinibbatteti so
tena lābhasakkārasilokena na majjati na mucchati na madamāpajjati.
Yaṁpi nigrodha tapassī .pe. Evaṁ so tasmiṁ ṭhāne parisuddho
hoti. Puna caparaṁ nigrodha tapassī tapaṁ samādiyati <note n="1">Ma. tapaṁ samādiyatīti pāṭhadvayaṁ natthi.</note> bhojanesu
na vodāsaṁ āpajjati idaṁ me khamati idaṁ me na khamatīti.
So yañca khvāssa na khamati taṁ anapekkho pajahati yaṁ panassa
<pb n="3.49"/>
Khamati taṁ agadhito amucchito anajjhāpanno ādīnavadassāvī
nissaraṇapañño paribhuñjati evaṁ so tasmiṁ ṭhāne parisuddho
hoti. Puna caparaṁ nigrodha tapassī tapaṁ samādiyati na so
lābhasakkārasilokanikantihetu sakkarissanti maṁ rājāno rājamahāmattā
khattiyā brāhmaṇā gahapatikā titthiyāti evaṁ so tasmiṁ ṭhāne
parisuddho hoti. Puna caparaṁ nigrodha tapassī aññataraṁ samaṇaṁ
vā brāhmaṇaṁ vā na apasādetā hoti kiṁ panāyaṁ <pb ed="P" n="3.47" set="D"/>sambahulājīvo
sabbasabbaṁ saṁbhakkheti seyyathīdaṁ mūlabījaṁ khandhabījaṁ phalubījaṁ aggabījaṁ
bījabījameva pañcamaṁ asanivicakkaṁ dantakūṭaṁ samaṇappavādenāti evaṁ
so tasmiṁ ṭhāne parisuddho hoti. Puna caparaṁ nigrodha tapassī
passati aññataraṁ samaṇaṁ vā brāhmaṇaṁ vā kulesu sakkariyamānaṁ
garukariyamānaṁ māniyamānaṁ pūjiyamānaṁ. Tassa na evaṁ hoti imamhi
nāma sambahulājīvaṁ kulesu sakkaronti garukaronti mānenti pūjenti
maṁ pana tapassiṁ lūkhājīviṁ kulesu na sakkaronti na garukaronti na
mānenti na pūjentīti. Iti so issāmacchariyaṁ kulesu nuppādetā
hoti evaṁ so tasmiṁ ṭhāne parisuddho hoti. Puna caparaṁ nigrodha
tapassī na āpāthakanisādī hoti evaṁ so tasmiṁ ṭhāne parisuddho
hoti. Puna caparaṁ nigrodha tapassī na attānaṁ adassayamāno
kulesu carati idaṁpi me tapasmiṁ idaṁpi me tapasminti evaṁ
so tasmiṁ ṭhāne parisuddho hoti. Puna caparaṁ nigrodha tapassī
<pb n="3.50"/>
Na kiñcideva paṭicchannaṁ sevati so khamati te idanti puṭṭho
samāno akkhamamānaṁ āha na khamatīti khamamānaṁ āha khamatīti.
Iti so sampajānamusā na bhāsitā hoti evaṁ so tasmiṁ
ṭhāne parisuddho hoti. Puna caparaṁ nigrodha tapassī tathāgatassa
vā tathāgatasāvakassa vā dhammaṁ desentassa santaṁyeva pariyāyaṁ
anuññeyyaṁ anujānāti evaṁ so tasmiṁ ṭhāne parisuddho hoti.
Puna caparaṁ nigrodha tapassī akkodhano hoti anupanāhī. Yaṁpi
nigrodha tapassī akkodhano hoti anupanāhī evaṁ so tasmiṁ
ṭhāne parisuddho hoti. Puna caparaṁ nigrodha tapassī amakkhī
hoti apalāsī anissukī hoti amaccharī asaṭho hoti amāyāvī
athaddho hoti anatimānī na pāpiccho hoti na pāpikānaṁ icchānaṁ
vasaṅgato na micchādiṭṭhiko hoti na antagāhikāya diṭṭhiyā
samannāgato na sandiṭṭhiparāmāsī hoti na ādhānagāhī supaṭinissaggī.
Yaṁpi nigrodha tapassī na sandiṭṭhiparāmāsī hoti na ādhānagāhī
supaṭinissaggī evaṁ so tasmiṁ ṭhāne parisuddho hoti.
Taṁ kiṁ maññasi nigrodha yadi evaṁ sante tapojigucchā parisuddhā
vā hoti aparisuddhā vāti. Addhā kho bhante evaṁ sante
tapojigucchā parisuddhā hoti no aparisuddhā aggappattā ca hoti <note n="1">Ma. Yu. ayaṁ pāṭho natthi.</note>
sārappattā cāti. Na kho nigrodha ettāvatā tapojigucchā
aggappattā sārappattā hoti apica kho pappaṭikapattā ca hotīti.
<p rend="subhead" sid="5">parisuddhatacappattakathā</p>
<pb n="3.51"/>
<p n="26"/>Kittāvatā pana bhante tapojigucchā aggappattā
sārappattā ca hoti sādhu bhante bhagavā tapojigucchāya aggaṁyeva
pāpetu sāraṁyeva pāpetūti. Idha nigrodha tapassī cātuyāmasaṁvarasaṁvuto
hoti. Kathañca nigrodha tapassī cātuyāmasaṁvarasaṁvuto hoti.
Idha nigrodha tapassī na pāṇaṁ atipāteti <note n="1">Sī. Yu. atipāpeti.</note> na pāṇaṁ atipātayati
na pāṇaṁ atipātayato samanuñño <pb ed="P" n="3.49" set="D"/>hoti na adinnaṁ ādiyati na
adinnaṁ ādiyāpeti na adinnaṁ ādiyato samanuñño hoti na
musā bhaṇati na musā bhaṇāpeti na musā bhaṇato samanuñño
hoti na bhāvitamāsiṁsati na bhāvitamāsiṁsāpeti na bhāvitamāsiṁsato
samanuñño hoti. Evaṁ nigrodha tapassī cātuyāmasaṁvarasaṁvuto hoti.
Yato nigrodha tapassī cātuyāmasaṁvarasaṁvuto hoti aduñcassa hoti
tapassitāya. So abhiharati no hīnāyāvattati. So vivittaṁ
senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ
vanapatthaṁ abbhokāsaṁ palāsapuñjaṁ <note n="2">Po. Ma. Yu. palālapuñjaṁ.</note>. So pacchābhattaṁ piṇḍapātapaṭikkanto
nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ
satiṁ upaṭṭhapetvā. So abhijjhaṁ loke pahāya vigatābhijjhena
cetasā viharati abhijjhāya cittaṁ parisodheti byāpādapadosaṁ
pahāya abyāpannacitto viharati sabbapāṇabhūtahitānukampī byāpādapadosā
cittaṁ parisodheti thīnamiddhaṁ pahāya vigatathīnamiddho
viharati ālokasaññī sato sampajāno thīnamiddhā cittaṁ parisodheti
<pb n="3.52"/>
Uddhaccakukkuccaṁ pahāya anuddhato viharati ajjhattaṁ vūpasantacitto
uddhaccakukkuccā cittaṁ parisodheti vicikicchaṁ pahāya tiṇṇavicikiccho
viharati akathaṁkathī kusalesu dhammesu vicikicchāya cittaṁ parisodheti.
So ime pañca nīvaraṇe pahāya cetaso upakkilese paññāya
dubbalīkaraṇe mettāsahagatena cetasā ekaṁ disaṁ pharitvā viharati
tathā dutiyaṁ tathā tatiyaṁ tathā catutthaṁ iti uddhamadho tiriyaṁ
sabbadhi sabbattatāya sabbāvantaṁ lokaṁ mettāsahagatena cetasā
vipulena <pb ed="P" n="3.50" set="D"/>mahaggatena appamāṇena averena abyāpajjhena pharitvā
viharati. Karuṇāsahagatena cetasā. Muditāsahagatena cetasā.
Upekkhāsahagatena cetasā ekaṁ disaṁ pharitvā viharati tathā dutiyaṁ
tathā tatiyaṁ tathā catutthaṁ iti uddhamadho tiriyaṁ sabbadhi sabbattatāya
sabbāvantaṁ lokaṁ upekkhāsahagatena cetasā vipulena mahaggatena
appamāṇena averena abyāpajjhena pharitvā viharati. Taṁ kiṁ maññasi
nigrodha yadi evaṁ sante tapojigucchā parisuddhā vā hoti
aparisuddhā vāti. Addhā kho bhante evaṁ sante tapojigucchā
parisuddhā hoti no aparisuddhā aggappattā ca hoti sārappattā
cāti. Na kho nigrodha ettāvatā tapojigucchā aggappattā
vā hoti sārappattā vā apica kho tacapattā hotīti.
<p rend="subhead" sid="6">parisuddhaphegguppattakathā</p>
<p n="27"/>Kittāvatā pana bhante tapojigucchā aggappattā ca
hoti sārappattā ca sādhu me bhante bhagavā tapojigucchāya
<pb n="3.53"/>
Aggaṁyeva pāpetu sāraṁyeva pāpetūti. Idha nigrodha tapassī
cātuyāmasaṁvarasaṁvuto hoti. Kathañca nigrodha tapassī cātuyāmasaṁvarasaṁvuto
hoti .pe. Yato nigrodha tapassī cātuyāmasaṁvarasaṁvuto hoti
aduñcassa hoti tapassitāya. So abhiharati no hīnāyāvattati.
So vivittaṁ senāsanaṁ bhajati .pe. So ime pañca nīvaraṇe pahāya
cetaso upakkilese paññāya dubbalīkaraṇe mettāsahagatena cetasā
ekaṁ disaṁ pharitvā viharati .pe. So anekavihitaṁ pubbenivāsaṁ
anussarati seyyathīdaṁ ekaṁpi jātiṁ dvepi jātiyo tissopi jātiyo
catassopi jātiyo pañcapi jātiyo .pe. Dasapi jātiyo vīsaṁpi
jātiyo tiṁsaṁpi jātiyo cattāḷīsaṁpi jātiyo paññāsaṁpi jātiyo
sataṁpi jātiyo <pb ed="P" n="3.51" set="D"/>sahassaṁpi jātiyo satasahassaṁpi jātiyo <note n="1">Ma. Yu. jātisataṁpi jātisahassaṁpi jātisatasahassaṁpīti dissati.</note> anekepi
saṁvaṭṭakappe anekepi vivaṭṭakappe anekepi saṁvaṭṭavivaṭṭakappe
amutrāsiṁ evaṁnāmo evaṁgotto evaṁvaṇṇo evamāhāro
evaṁsukhadukkhapaṭisaṁvedī evamāyupariyanto so tato cuto amutra
udapādiṁ tatrāpāsiṁ evaṁnāmo evaṁgotto evaṁvaṇṇo evamāhāro
evaṁsukhadukkhapaṭisaṁvedī evamāyupariyanto so tato cuto idhupapannoti
iti sākāraṁ sauddesaṁ anekavihitaṁ pubbenivāsaṁ anussarati. Taṁ kiṁ
maññasi nigrodha yadi evaṁ sante tapojigucchā parisuddhā vā hoti
aparisuddhā vāti. Addhā kho bhante evaṁ sante tapojigucchā
<pb n="3.54"/>
Parisuddhā hoti no aparisuddhā aggappattā ca hoti sārappattā
cāti. Na kho nigrodha ettāvatā tapojigucchā aggappattā
vā hoti sārappattā vā apica kho pheggupattā hotīti.
<p rend="subhead" sid="7">parisuddhāggappattasārappattakathā</p>
<p n="28"/>Kittāvatā pana bhante tapojigucchā aggappattā ca hoti
sārappattā ca sādhu me bhante bhagavā tapojigucchāya aggaṁyeva
pāpetu sāraṁyeva pāpetūti. Idha nigrodha tapassī cātuyāmasaṁvarasaṁvuto
hoti. Kathañca nigrodha tapassī cātuyāmasaṁvarasaṁvuto hoti .pe.
Yato ca kho nigrodha tapassī cātuyāmasaṁvarasaṁvuto hoti aduñcassa
hoti tapassitāya. So abhiharati no hīnāyāvattati. So vivittaṁ
senāsanaṁ bhajati .pe. So ime pañca nīvaraṇe pahāya cetaso
upakkilese paññāya dubbalīkaraṇe mettāsahagatena cetasā .pe.
Upekkhāsahagatena cetasā vipulena mahaggatena appamāṇena averena
abyāpajjhena pharitvā viharati. So anekavihitaṁ pubbenivāsaṁ anussarati
seyyathīdaṁ ekampi jātiṁ dvepi jātiyo .pe. Iti sākāraṁ sauddesaṁ
anekavihitaṁ pubbenivāsaṁ anussarati. So dibbena cakkhunā visuddhena
atikkantamānusakena satte passati cavamāne upapajjamāne hīne
paṇīte suvaṇṇe dubbaṇṇe sugate duggate yathākammūpage satte
pajānāti ime vata bhonto sattā kāyaduccaritena samannāgatā
vacīduccaritena samannāgatā manoduccaritena samannāgatā ariyānaṁ
upavādakā micchādiṭṭhikā micchādiṭṭhikammasamādānā te kāyassa
<pb n="3.55"/>
Bhedā paraṁ maraṇā apāyaṁ duggatiṁ vinipātaṁ nirayaṁ upapannā ime
vā pana bhonto sattā kāyasucaritena samannāgatā vacīsucaritena
samannāgatā manosucaritena samannāgatā ariyānaṁ anupavādakā
sammādiṭṭhikā sammādiṭṭhikammasamādānā te kāyassa bhedā paraṁ
maraṇā sugatiṁ saggaṁ lokaṁ upapannāti iti dibbena cakkhunā
visuddhena atikkantamānusakena satte passati cavamāne upapajjamāne
hīne paṇīte suvaṇṇe dubbaṇṇe sugate duggate yathākammūpage
satte pajānāti. Taṁ kiṁ maññasi nigrodha yadi evaṁ sante
tapojigucchā parisuddhā vā hoti aparisuddhā vāti. Addhā kho bhante
evaṁ sante tapojigucchā parisuddhā hoti no aparisuddhā aggappattā
ca hoti sārappattā cāti. Ettāvatā nigrodha tapojigucchā
aggappattā ca hoti sārappattā ca. Iti nigrodha yaṁ maṁ tvaṁ avacāsi
ko nāma so bhagavato dhammo yena bhagavā sāvake vineti yena
bhagavatā sāvakā vinītā assāsappattā paṭijānanti ajjhāsayaṁ
ādibrahmacariyanti. Iti kho <note n="1">Ma. Yu. taṁ.</note> nigrodha ṭhānaṁ uttaritarañca
paṇītatarañca yenāhaṁ sāvake vinemi yena mayā sāvakā vinītā
assāsappattā paṭijānanti ajjhāsayaṁ ādibrahmacariyanti. Evaṁ
vutte te paribbājakā unnādino uccāsaddamahāsaddā ahesuṁ ettha
mayaṁ na passāma sācariyakā ettha mayaṁ na passāma sācariyakā
na mayaṁ ito bhiyyo uttaritaraṁ pajānāmāti.
<p rend="subhead" sid="8">nigrodhassa pajjhāyanaṃ</p>
<pb n="3.56"/>
<p n="29"/><pb ed="P" n="3.53" set="D"/>Yadā aññāsi sandhāno gahapati aññadatthu khodānime
aññatitthiyā paribbājakā bhagavato bhāsitaṁ sussūsanti sotaṁ odahanti
aññācittaṁ upaṭṭhapentīti atha nigrodhaṁ paribbājakaṁ etadavoca
iti kho bhante nigrodha yaṁ maṁ tvaṁ avacāsi yagghe gahapati
jāneyyāsi kena samaṇo gotamo saddhiṁ sallapati kena sākacchaṁ
samāpajjati kena paññāveyyattiyaṁ samāpajjati suññāgārahatā
samaṇassa gotamassa paññā aparisāvacaro samaṇo gotamo nālaṁ
sallāpāya so antapantāneva sevati seyyathāpi nāma gokāṇā
pariyantacārinī antapantāneva sevati evamevaṁ suññāgārahatā
samaṇassa gotamassa paññā aparisāvacaro samaṇo gotamo nālaṁ
sallāpāya so antapantāneva sevati iṅgha gahapati samaṇo
gotamo imaṁ parisaṁ āgaccheyya ekapañheneva naṁ saṁsādeyyāma
tucchakumbhīva naṁ maññe orodheyyāmāti athakho <note n="1">Po. Ma. Yu. ayaṁ kho.</note> so bhante
bhagavā arahaṁ sammāsambuddho idhānuppatto aparisāvacaraṁ pana naṁ
karotha gokāṇaṁ pariyantacāriniṁ karotha ekapañheneva naṁ saṁsādetha
tucchakumbhīva naṁ maññe <note n="2">Ma. ayaṁ na dissati.</note> orodhethāti. Evaṁ vutte nigrodho
paribbājako tuṇhībhūto maṅkubhūto pattakkhandho adhomukho pajjhāyanto
appaṭibhāṇo nisīdi.
<p n="30"/>Athakho bhagavā nigrodhaṁ paribbājakaṁ tuṇhībhūtaṁ maṅkubhūtaṁ
pattakkhandhaṁ adhomukhaṁ pajjhāyantaṁ appaṭibhāṇaṁ viditvā nigrodhaṁ
<pb n="3.57"/>
Paribbājakaṁ etadavoca saccaṁ nigrodha bhāsitā te esā vācāti.
Saccaṁ bhante bhāsitā me esā vācā yathābālena yathāmūḷhena
yathāakusalenāti. Taṁ kiṁ maññasi nigrodha kinti te sutaṁ paribbājakānaṁ
vuḍḍhānaṁ mahallakānaṁ ācariyapācariyānaṁ bhāsamānānaṁ ye te ahesuṁ
atītamaddhānaṁ arahanto sammāsambuddhā evaṁsute bhagavanto saṅgamma
samāgamma unnādino uccāsaddamahāsaddā anekavihitaṁ tiracchānakathaṁ
anuyuttā vihariṁsu seyyathīdaṁ rājakathaṁ corakathaṁ .pe. Itibhavābhavakathaṁ
iti vā seyyathāpi tvaṁ etarahi sācariyako udāhu evaṁsute
bhagavanto araññavanapatthāni pantāni senāsanāni paṭisevanti
appasaddāni appanigghosāni vijanavātāni manussarāhaseyyakāni
paṭisallānasāruppāni seyyathāpāhametarahīti. Sutametaṁ bhante
paribbājakānaṁ vuḍḍhānaṁ mahallakānaṁ ācariyapācariyānaṁ bhāsamānānaṁ ye
te ahesuṁ atītamaddhānaṁ arahanto sammāsambuddhā na evaṁsute
bhagavanto evaṁ saṅgamma samāgamma unnādino uccāsaddamahāsaddā
anekavihitaṁ tiracchānakathaṁ anuyuttā viharanti seyyathīdaṁ rājakathaṁ
corakathaṁ .pe. Itibhavābhavakathaṁ iti vā seyyathāpāhametarahi sācariyako
evaṁsute bhagavanto araññavanapatthāni pantāni senāsanāni paṭisevanti
appasaddāni appanigghosāni vijanavātāni manussarāhaseyyakāni
paṭisallānasāruppāni seyyathāpi bhagavā etarahīti. Tassa kho <note n="1">Ma. Yu. te.</note> nigrodha
viññussa sato mahallakassa na etadahosi buddho so bhagavā
<pb n="3.58"/>
Sambodhāya dhammaṁ deseti danto so bhagavā damathāya dhammaṁ deseti
santo so bhagavā samathāya dhammaṁ deseti tiṇṇo so bhagavā
taraṇāya dhammaṁ deseti parinibbuto so bhagavā parinibbānāya
dhammaṁ desetīti.
<p rend="subhead" sid="9">brahmacariyapariyosānasacchikiriyā</p>
<p n="31"/>Evaṁ vutte nigrodho paribbājako bhagavantaṁ etadavoca
accayo maṁ bhante accagamā yathābālaṁ yathāmūḷhaṁ yathāakusalaṁ yvāhaṁ
bhagavantaṁ evaṁ avacāsiṁ tassa me bhante bhagavā accayaṁ accayato
paṭiggaṇhātu āyatiṁ saṁvarāyāti. Taggha taṁ <note n="1">Po. Ma. tavaṁ.</note> nigrodha accayo accagamā
yathābālaṁ yathāmūḷhaṁ yathāakusalaṁ yaṁ <note n="2">Ma. yo..</note> mantvaṁ evaṁ avacāsi yato ca
kho nigrodha accayaṁ accayato disvā yathādhammaṁ paṭikarosi taṁ te
mayaṁ paṭiggaṇhāma vuḍḍhi hesā nigrodha ariyassa vinaye yo
accayaṁ accayato disvā yathādhammaṁ paṭikaroti āyatiṁ saṁvaramāpajjati.
Ahaṁ pana nigrodha evaṁ vadāmi etu viññū puriso asaṭho amāyāvī
ujujātiko ahamanusāsāmi ahaṁ dhammaṁ desemi yathānusiṭṭhaṁ
tathāpaṭipajjamāno yassatthāya kulaputtā sammadeva agārasmā
anagāriyaṁ pabbajanti tadanuttaraṁ brahmacariyapariyosānaṁ diṭṭhe va dhamme
sayaṁ abhiññā sacchikatvā upasampajja viharissati satta vassāni.
Tiṭṭhantu nigrodha satta vassāni. Etu viññū puriso asaṭho
amāyāvī ujujātiko ahamanusāsāmi ahaṁ dhammaṁ desemi yathānusiṭṭhaṁ
tathāpaṭipajjamāno yassatthāya kulaputtā sammadeva agārasmā
<pb n="3.59"/>
Anagāriyaṁ pabbajanti tadanuttaraṁ brahmacariyapariyosānaṁ diṭṭhe va
dhamme sayaṁ abhiññā sacchikatvā upasampajja viharissati cha vassāni.
Pañca vassāni. Cattāri vassāni. Tīṇi vassāni. Dve vassāni.
Ekaṁ vassaṁ. Tiṭṭhatu nigrodha ekaṁ vassaṁ. Etu viññū puriso
asaṭho amāyāvī ujujātiko ahamanusāsāmi ahaṁ dhammaṁ desemi
yathānusiṭṭhaṁ tathāpaṭipajjamāno yassatthāya kulaputtā sammadeva
agārasmā anagāriyaṁ pabbajanti tadanuttaraṁ brahmacariyapariyosānaṁ
diṭṭhe va dhamme sayaṁ abhiññā sacchikatvā upasampajja viharissati
satta māsāni. Tiṭṭhantu nigrodha satta māsāni. Cha māsāni.
Pañca <pb ed="P" n="3.56" set="D"/>māsāni. Cattāri māsāni. Tīṇi māsāni. Dve
māsāni. Ekaṁ māsaṁ. Aḍḍhamāsaṁ. Tiṭṭhatu nigrodha aḍḍhamāso.
Etu viññū puriso asaṭho amāyāvī ujujātiko ahamanusāsāmi ahaṁ
dhammaṁ desemi yathānusiṭṭhaṁ tathāpaṭipajjamāno yassatthāya kulaputtā
sammadeva agārasmā anagāriyaṁ pabbajanti tadanuttaraṁ brahmacariyapariyosānaṁ
diṭṭhe va dhamme sayaṁ abhiññā sacchikatvā upasampajja
viharissati sattāhaṁ.
<p rend="subhead" sid="10">paribbājakānaṃ pajjhāyanaṃ</p>
Siyā kho pana te nigrodha evamassa
antevāsikamyatā samaṇo gotamo evamāhāti. Na kho panetaṁ
nigrodha evaṁ daṭṭhabbaṁ yo evaṁ vo ācariyo soyeva vo ācariyo
hotu. Siyā kho pana te nigrodha evamassa uddesā
no cāvetukāmo samaṇo gotamo evamāhāti. Na kho panetaṁ
<pb n="3.60"/>
Nigrodha evaṁ daṭṭhabbaṁ yo evaṁ te uddeso soyeva te
uddeso hotu. Siyā kho pana te nigrodha evamassa ājīvā
no cāvetukāmo samaṇo gotamo evamāhāti. Na kho panetaṁ
nigrodha evaṁ daṭṭhabbaṁ yo ca te ājīvo soyeva te ājīvo
hotu. Siyā kho pana te nigrodha evamassa ye te dhammā
akusalā akusalasaṅkhātā sācariyakānaṁ tesu patiṭṭhāpetukāmo samaṇo
gotamo evamāhāti. Na kho panetaṁ nigrodha evaṁ daṭṭhabbaṁ akusalāyeva
te dhammā <note n="1">Ma. Yu. akusalā ceva vo dhammā.</note> hontu akusalasaṅkhātā sācariyakānaṁ. Siyā kho pana
te nigrodha evamassa ye te dhammā kusalā kusalasaṅkhātā sācariyakānaṁ
tehi vivecetukāmo samaṇo gotamo evamāhāti. Na kho panetaṁ
nigrodha evaṁ daṭṭhabbaṁ kusalāyeva te dhammā hontu kusalasaṅkhātā
sācariyakānaṁ. Iti khohaṁ nigrodha neva antevāsikamyatā evaṁ vadāmi
nāpi uddesā cāvetukāmo evaṁ vadāmi nāpi ājīvā cāvetukāmo
evaṁ vadāmi napi ye te dhammā akusalā akusalasaṅkhātā sācariyakānaṁ
tesu patiṭṭhāpetukāmo evaṁ vadāmi napi ye te dhammā kusalasaṅkhātā
sācariyakānaṁ tehi vivecetukāmo evaṁ vadāmi. Santi ca kho nigrodha
akusalā dhammā appahīnā saṅkilesikā ponobbhavikā sadarathā
dukkhavipākā āyatiṁ jātijarāmaraṇiyā yesāhaṁ pahānāya dhammaṁ
desemi. Yathāpaṭipannānaṁ vo saṅkilesikā dhammā pahīyissanti vodāniyā
dhammā abhivaḍḍhissanti paññāpāripūriṁ vepullattañca diṭṭhe va
<pb n="3.61"/>
Dhamme sayaṁ abhiññā sacchikatvā upasampajja viharissathāti. Evaṁ
vutte te paribbājakā tuṇhībhūtā maṅkubhūtā pattakkhandhā adhomukhā
pajjhāyantā appaṭibhāṇā nisīdiṁsu yathā taṁ mārena pariyuṭṭhitacittā.
<p n="32"/>Athakho bhagavato etadahosi sabbepīme moghapurisā phuṭṭhā
mārena pāpimatā yatra hi nāma ekassapi na evaṁ bhavissati handa
mayaṁ aññāṇatthaṁpi samaṇe gotame brahmacariyaṁ carāma kiṁ karissati
sattāhoti. Athakho bhagavā udumbarikāya paribbājakārāme sīhanādaṁ
naditvā vehāsaṁ abbhuggantvā gijjhakūṭe pabbate paccuṭṭhāsi <note n="1">Ma. paccupaṭṭhāsi.</note>.
Sandhāno gahapati tāvadeva rājagahaṁ pāvisīti.
Udumbarikasuttaṁ niṭṭhitaṁ dutiyaṁ.
</xml>