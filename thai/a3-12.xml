<xml src="a3-12.xml">
<readunit id="a3-12">(12) 2. āpāyikavaggo</readunit>
<p rend="subhead" sid="1">1, āpāyikasuttaṃ</p>
<pb n="3.342"/>
Āpāyikavaggo dutiyo
<p n="553"/>114 <pb ed="P" n="1.266" set="A"/>Tayome bhikkhave āpāyikā nerayikā idamappahāya
katame tayo yo ca abrahmacārī abrahmacāripaṭiñño yo ca suddhabrahmacāriṁ
suddhaṁ brahmacariyaṁ carantaṁ amūlakena brahmacariyena anuddhaṁseti yocāyaṁ
evaṁvādī evaṁdiṭṭhi natthi kāmesu dosoti so <note n="1">Ma. tāya.</note> kāmesu pātabyataṁ
āpajjati ime kho bhikkhave tayo āpāyikā nerayikā idamappahāyāti.
<p rend="subhead" sid="2">2, dullabhasuttaṃ</p>
<p n="554"/>115 Tiṇṇaṁ bhikkhave pātubhāvo dullabho lokasmiṁ katamesaṁ
tiṇṇaṁ tathāgatassa bhikkhave arahato sammāsambuddhassa pātubhāvo
dullabho lokasmiṁ tathāgatappaveditassa dhammavinayassa desetā puggalo
dullabho lokasmiṁ kataññū katavedī puggalo dullabho lokasmiṁ
imesaṁ kho bhikkhave tiṇṇaṁ pātubhāvo dullabho lokasminti.
<p rend="subhead" sid="3">3, appameyyasuttaṃ</p>
<p n="555"/>116 Tayome bhikkhave puggalā santo saṁvijjamānā lokasmiṁ
katame tayo suppameyyo duppameyyo appameyyo. Katamo ca
bhikkhave puggalo suppameyyo idha bhikkhave ekacco puggalo uddhato
hoti unnaḷo capalo mukharo vikiṇṇavāco muṭṭhassati asampajāno
asamāhito vibbhantacitto pākatindriyo ayaṁ vuccati bhikkhave puggalo
suppameyyo. Katamo ca bhikkhave puggalo duppameyyo idha bhikkhave
ekacco puggalo anuddhato hoti anunnaḷo acapalo amukharo avikiṇṇavāco
upaṭṭhitassati sampajāno samāhito ekaggacitto saṁvutindriyo
<pb n="3.343"/>
Ayaṁ vuccati bhikkhave puggalo duppameyyo. Katamo ca bhikkhave puggalo
appameyyo idha bhikkhave bhikkhu arahaṁ hoti khīṇāsavo ayaṁ vuccati
bhikkhave puggalo appameyyo. Ime kho bhikkhave tayo puggalā
santo saṁvijjamānā <pb ed="P" n="1.267" set="A"/>lokasminti.
<p rend="subhead" sid="4">4, āneñjasuttaṃ</p>
<p n="556"/>117 Tayome bhikkhave puggalā santo saṁvijjamānā lokasmiṁ
katame tayo idha bhikkhave ekacco puggalo sabbaso rūpasaññānaṁ
samatikkamā paṭighasaññānaṁ atthaṅgamā nānattasaññānaṁ amanasikārā
ananto ākāsoti ākāsānañcāyatanaṁ upasampajja viharati so tadassādeti
taṁ nikāmeti tena ca vittiṁ āpajjati tattha ṭhito tadadhimutto
tabbahulavihārī aparihīno kālaṁ kurumāno ākāsānañcāyatanūpagānaṁ devānaṁ
sahabyataṁ upapajjati ākāsānañcāyatanūpagānaṁ bhikkhave devānaṁ vīsati
kappasahassāni āyuppamāṇaṁ tattha puthujjano yāvatāyukaṁ ṭhatvā
yāvatakaṁ tesaṁ devānaṁ āyuppamāṇaṁ taṁ sabbaṁ khepetvā nirayampi
gacchati tiracchānayonimpi gacchati pittivisayampi gacchati bhagavato pana
sāvako tattha yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ
taṁ sabbaṁ khepetvā tasmiṁyeva bhave parinibbāyati ayaṁ kho bhikkhave
viseso ayaṁ adhippāyaso idaṁ nānākaraṇaṁ sutavato ariyasāvakassa assutavatā
puthujjanena yadidaṁ gatiyā upapattiyā sati. Puna ca paraṁ bhikkhave
idhekacco puggalo sabbaso ākāsānañcāyatanaṁ samatikkamma anantaṁ
viññāṇanti viññāṇañcāyatanaṁ upasampajja viharati so tadassādeti
<pb n="3.344"/>
Taṁ nikāmeti tena ca vittiṁ āpajjati tattha ṭhito tadadhimutto
tabbahulavihārī aparihīno kālaṁ kurumāno viññāṇañcāyatanūpagānaṁ devānaṁ
sahabyataṁ upapajjati viññāṇañcāyatanūpagānaṁ bhikkhave devānaṁ cattāḷīsa
kappasahassāni āyuppamāṇaṁ tattha puthujjano yāvatāyukaṁ ṭhatvā
yāvatakaṁ tesaṁ devānaṁ āyuppamāṇaṁ taṁ sabbaṁ khepetvā nirayampi
gacchati tiracchānayonimpi gacchati pittivisayampi gacchati bhagavato pana
sāvako tattha yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ
taṁ sabbaṁ khepetvā tasmiṁyeva bhave <pb ed="P" n="1.268" set="A"/>parinibbāyati ayaṁ kho bhikkhave
viseso ayaṁ adhippāyaso idaṁ nānākaraṇaṁ sutavato ariyasāvakassa assutavatā
puthujjanena yadidaṁ gatiyā upapattiyā sati. Puna ca paraṁ bhikkhave
idhekacco puggalo sabbaso viññāṇañcāyatanaṁ samatikkamma natthi
kiñcīti ākiñcaññāyatanaṁ upasampajja viharati so tadassādeti taṁ
nikāmeti tena ca vittiṁ āpajjati tattha ṭhito tadadhimutto tabbahulavihārī
aparihīno kālaṁ kurumāno ākiñcaññāyatanūpagānaṁ devānaṁ
sahabyataṁ upapajjati ākiñcaññāyatanūpagānaṁ bhikkhave devānaṁ
saṭṭhī kappasahassāni āyuppamāṇaṁ tattha puthujjano yāvatāyukaṁ ṭhatvā
yāvatakaṁ tesaṁ devānaṁ āyuppamāṇaṁ taṁ sabbaṁ khepetvā nirayampi
gacchati tiracchānayonimpi gacchati pittivisayampi gacchati bhagavato pana
sāvako tattha yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ
taṁ sabbaṁ khepetvā tasmiṁyeva bhave parinibbāyati ayaṁ kho bhikkhave
<pb n="3.345"/>
Viseso ayaṁ adhippāyaso idaṁ nānākaraṇaṁ sutavato ariyasāvakassa
assutavatā puthujjanena yadidaṁ gatiyā upapattiyā sati. Ime kho
bhikkhave tayo puggalā santo saṁvijjamānā lokasminti.
<p rend="subhead" sid="5">5, vipattisampadāsuttaṃ</p>
<p n="557"/>118 Tisso imā bhikkhave vipattiyo katamā tisso
sīlavipatti cittavipatti diṭṭhivipatti. Katamā ca bhikkhave sīlavipatti
idha bhikkhave ekacco pāṇātipātī hoti adinnādāyī hoti kāmesu
micchācārī hoti musāvādī hoti pisuṇavāco hoti pharusavāco
hoti samphappalāpī hoti ayaṁ vuccati bhikkhave sīlavipatti.
Katamā ca bhikkhave cittavipatti idha bhikkhave ekacco abhijjhālu
hoti byāpannacitto hoti ayaṁ vuccati bhikkhave cittavipatti.
Katamā ca bhikkhave diṭṭhivipatti idha bhikkhave ekacco micchādiṭṭhiko
hoti <pb ed="P" n="1.269" set="A"/>viparītadassano natthi dinnaṁ natthi yiṭṭhaṁ natthi hutaṁ
natthi sukaṭadukkaṭānaṁ kammānaṁ phalavipāko natthi ayaṁ loko natthi
paro loko natthi mātā natthi pitā natthi sattā opapātikā
natthi loke samaṇabrāhmaṇā sammaggatā sammāpaṭipannā ye imañca
lokaṁ parañca lokaṁ sayaṁ abhiññā sacchikatvā pavedentīti ayaṁ
vuccati bhikkhave diṭṭhivipatti. Sīlavipattihetu vā bhikkhave sattā
kāyassa bhedā parammaraṇā apāyaṁ duggatiṁ vinipātaṁ nirayaṁ upapajjanti
cittavipattihetu vā bhikkhave sattā kāyassa bhedā parammaraṇā apāyaṁ
duggatiṁ vinipātaṁ nirayaṁ upapajjanti diṭṭhivipattihetu vā bhikkhave
<pb n="3.346"/>
Sattā kāyassa bhedā parammaraṇā apāyaṁ duggatiṁ vinipātaṁ nirayaṁ
upapajjanti. Imā kho bhikkhave tisso vipattiyo. Tisso imā
bhikkhave sampadā katamā tisso sīlasampadā cittasampadā diṭṭhisampadā.
Katamā ca bhikkhave sīlasampadā idha bhikkhave ekacco
pāṇātipātā paṭivirato hoti adinnādānā paṭivirato hoti kāmesu
micchācārā paṭivirato hoti musāvādā paṭivirato hoti pisuṇāya
vācāya paṭivirato hoti pharusāya vācāya paṭivirato hoti samphappalāpā
paṭivirato hoti ayaṁ vuccati bhikkhave sīlasampadā. Katamā
ca bhikkhave cittasampadā idha bhikkhave ekacco anabhijjhālu hoti
abyāpannacitto hoti ayaṁ vuccati bhikkhave cittasampadā. Katamā
ca bhikkhave diṭṭhisampadā idha bhikkhave ekacco sammādiṭṭhiko hoti
aviparītadassano atthi dinnaṁ atthi yiṭṭhaṁ atthi hutaṁ atthi
sukaṭadukkaṭānaṁ kammānaṁ phalavipāko atthi ayaṁ loko atthi paro
loko atthi mātā atthi pitā atthi sattā opapātikā
atthi loke samaṇabrāhmaṇā sammaggatā sammāpaṭipannā ye imañca
lokaṁ parañca lokaṁ <pb ed="P" n="1.270" set="A"/>sayaṁ abhiññā sacchikatvā pavedentīti ayaṁ
vuccati bhikkhave diṭṭhisampadā. Sīlasampadāhetu vā bhikkhave sattā kāyassa
bhedā parammaraṇā sugatiṁ saggaṁ lokaṁ upapajjanti cittasampadāhetu vā
bhikkhave sattā kāyassa bhedā parammaraṇā sugatiṁ saggaṁ lokaṁ upapajjanti
diṭṭhisampadāhetu vā bhikkhave sattā kāyassa bhedā parammaraṇā sugatiṁ
<pb n="3.347"/>
Saggaṁ lokaṁ upapajjanti. Imā kho bhikkhave tisso sampadāti.
<p rend="subhead" sid="6">6, apaṇṇakasuttaṃ</p>
<p n="558"/>119 Tisso imā bhikkhave vipattiyo katamā tisso
sīlavipatti cittavipatti diṭṭhivipatti. Katamā ca bhikkhave sīlavipatti
idha bhikkhave ekacco pāṇātipātī hoti .pe. Samphappalāpī hoti
ayaṁ vuccati bhikkhave sīlavipatti. Katamā ca bhikkhave cittavipatti
idha bhikkhave ekacco abhijjhālu hoti byāpannacitto hoti ayaṁ
vuccati bhikkhave cittavipatti. Katamā ca bhikkhave diṭṭhivipatti idha
bhikkhave ekacco micchādiṭṭhiko hoti viparītadassano natthi dinnaṁ
natthi yiṭṭhaṁ .pe. Ye imañca lokaṁ parañca lokaṁ sayaṁ abhiññā
sacchikatvā pavedentīti ayaṁ vuccati bhikkhave diṭṭhivipatti. Sīlavipattihetu
vā bhikkhave sattā kāyassa bhedā parammaraṇā apāyaṁ duggatiṁ
vinipātaṁ nirayaṁ upapajjanti cittavipattihetu vā ... Diṭṭhivipattihetu
vā bhikkhave sattā kāyassa bhedā parammaraṇā apāyaṁ duggatiṁ vinipātaṁ
nirayaṁ upapajjanti. Seyyathāpi bhikkhave apaṇṇako maṇi uddhaṁkhitto
yena yeneva patiṭṭhāti supatiṭṭhitaṁyeva patiṭṭhāti evameva kho bhikkhave
sīlavipattihetu vā sattā kāyassa bhedā parammaraṇā apāyaṁ duggatiṁ
vinipātaṁ nirayaṁ upapajjanti cittavipattihetu vā ... Diṭṭhivipattihetu
vā sattā kāyassa bhedā parammaraṇā apāyaṁ duggatiṁ vinipātaṁ nirayaṁ
upapajjanti. Imā kho bhikkhave tisso vipattiyo <note n="1">Ma. vipattiyoti.</note>. Tisso imā
bhikkhave sampadā katamā tisso sīlasampadā cittasampadā diṭṭhisampadā.
<pb n="3.348"/>
Katamā ca bhikkhave sīlasampadā idha bhikkhave ekacco
pāṇātipātā paṭivirato hoti .pe. Samphappalāpā paṭivirato hoti
ayaṁ vuccati bhikkhave sīlasampadā. Katamā ca bhikkhave cittasampadā
idha bhikkhave ekacco anabhijjhālu hoti abyāpannacitto hoti
ayaṁ vuccati bhikkhave cittasampadā. Katamā ca bhikkhave diṭṭhisampadā
idha bhikkhave ekacco sammādiṭṭhiko hoti aviparītadassano atthi
dinnaṁ atthi yiṭṭhaṁ .pe. Ye imañca lokaṁ parañca lokaṁ sayaṁ
abhiññā sacchikatvā pavedentīti ayaṁ vuccati bhikkhave diṭṭhisampadā.
Sīlasampadāhetu vā bhikkhave sattā kāyassa bhedā parammaraṇā sugatiṁ
saggaṁ lokaṁ upapajjanti cittasampadāhetu vā ... Diṭṭhisampadāhetu
vā bhikkhave sattā kāyassa bhedā parammaraṇā sugatiṁ saggaṁ lokaṁ
upapajjanti. Seyyathāpi bhikkhave apaṇṇako maṇi uddhaṁkhitto yena
yeneva patiṭṭhāti supatiṭṭhitaṁyeva patiṭṭhāti evameva kho bhikkhave
sīlasampadāhetu vā sattā kāyassa bhedā parammaraṇā sugatiṁ saggaṁ
lokaṁ upapajjanti cittasampadāhetu vā ... Diṭṭhisampadāhetu vā sattā
kāyassa bhedā parammaraṇā sugatiṁ saggaṁ lokaṁ upapajjanti. Imā
kho bhikkhave tisso sampadāti.
<p rend="subhead" sid="7">7, kammantasuttaṃ</p>
<p n="559"/>120 Tisso imā bhikkhave vipattiyo katamā tisso
kammantavipatti ājīvavipatti diṭṭhivipatti. Katamā ca bhikkhave kammantavipatti
idha bhikkhave ekacco pāṇātipātī hoti .pe. Samphappalāpī
<pb n="3.349"/>
Hoti ayaṁ vuccati bhikkhave kammantavipatti. Katamā ca bhikkhave
ājīvavipatti idha bhikkhave ekacco micchāājīvo hoti micchāājīvena
jīvitaṁ kappeti <pb ed="P" n="1.271" set="A"/>ayaṁ vuccati bhikkhave ājīvavipatti. Katamā ca
bhikkhave diṭṭhivipatti idha bhikkhave ekacco micchādiṭṭhiko hoti
viparītadassano natthi dinnaṁ natthi yiṭṭhaṁ .pe. Ye imañca lokaṁ
parañca lokaṁ sayaṁ abhiññā sacchikatvā pavedentīti ayaṁ vuccati
bhikkhave diṭṭhivipatti. Imā kho bhikkhave tisso vipattiyo. Tisso
imā bhikkhave sampadā katamā tisso kammantasampadā ājīvasampadā
diṭṭhisampadā. Katamā ca bhikkhave kammantasampadā idha bhikkhave
ekacco pāṇātipātā paṭivirato hoti .pe. Samphappalāpā paṭivirato
hoti ayaṁ vuccati bhikkhave kammantasampadā. Katamā ca bhikkhave
ājīvasampadā idha bhikkhave ekacco sammāājīvo hoti sammāājīvena
jīvitaṁ kappeti ayaṁ vuccati bhikkhave ājīvasampadā. Katamā ca
bhikkhave diṭṭhisampadā idha bhikkhave ekacco sammādiṭṭhiko hoti
aviparītadassano atthi dinnaṁ atthi yiṭṭhaṁ .pe. Ye imañca
lokaṁ parañca lokaṁ sayaṁ abhiññā sacchikatvā pavedentīti ayaṁ
vuccati bhikkhave diṭṭhisampadā. Imā kho bhikkhave tisso sampadāti.
<p rend="subhead" sid="8">8, paṭhamasoceyyasuttaṃ</p>
<p n="560"/>121 Tīṇīmāni bhikkhave soceyyāni katamāni tīṇi
kāyasoceyyaṁ vacīsoceyyaṁ manosoceyyaṁ. Katamañca bhikkhave kāyasoceyyaṁ
idha bhikkhave ekacco pāṇātipātā paṭivirato hoti adinnādānā
<pb n="3.350"/>
Paṭivirato hoti kāmesu micchācārā paṭivirato hoti idaṁ vuccati
bhikkhave kāyasoceyyaṁ. Katamañca bhikkhave vacīsoceyyaṁ idha bhikkhave
ekacco musāvādā paṭivirato hoti pisuṇāya vācāya paṭivirato
hoti pharusāya vācāya paṭivirato hoti samphappalāpā paṭivirato
hoti idaṁ vuccati bhikkhave vacīsoceyyaṁ. Katamañca bhikkhave manosoceyyaṁ
idha <pb ed="P" n="1.272" set="A"/>bhikkhave ekacco anabhijjhālu hoti abyāpannacitto
hoti sammādiṭṭhiko hoti idaṁ vuccati bhikkhave manosoceyyaṁ.
Imāni kho bhikkhave tīṇi soceyyānīti.
<p rend="subhead" sid="9">9, dutiyasoceyyasuttaṃ</p>
<p n="561"/>122 Tīṇīmāni bhikkhave soceyyāni katamāni tīṇi
kāyasoceyyaṁ vacīsoceyyaṁ manosoceyyaṁ. Katamañca bhikkhave kāyasoceyyaṁ
idha bhikkhave bhikkhu pāṇātipātā paṭivirato hoti adinnādānā
paṭivirato hoti abrahmacariyā paṭivirato hoti idaṁ vuccati bhikkhave
kāyasoceyyaṁ. Katamañca bhikkhave vacīsoceyyaṁ idha bhikkhave bhikkhu
musāvādā paṭivirato hoti pisuṇāya vācāya paṭivirato hoti pharusāya
vācāya paṭivirato hoti samphappalāpā paṭivirato hoti idaṁ vuccati
bhikkhave vacīsoceyyaṁ. Katamañca bhikkhave manosoceyyaṁ idha bhikkhave
bhikkhu santaṁ vā ajjhattaṁ kāmacchandaṁ atthi me ajjhattaṁ kāmacchandoti
pajānāti asantaṁ vā ajjhattaṁ kāmacchandaṁ natthi me ajjhattaṁ
kāmacchandoti pajānāti yathā ca anuppannassa kāmacchandassa uppādo
hoti tañca pajānāti yathā ca uppannassa kāmacchandassa pahānaṁ
<pb n="3.351"/>
Hoti tañca pajānāti yathā ca pahīnassa kāmacchandassa āyatiṁ
anuppādo hoti tañca pajānāti santaṁ vā ajjhattaṁ byāpādaṁ
atthi me ajjhattaṁ byāpādoti pajānāti asantaṁ vā ajjhattaṁ
byāpādaṁ natthi me ajjhattaṁ byāpādoti pajānāti yathā ca
anuppannassa byāpādassa uppādo hoti tañca pajānāti yathā
ca uppannassa byāpādassa pahānaṁ hoti tañca pajānāti yathā
ca pahīnassa byāpādassa āyatiṁ anuppādo hoti tañca pajānāti
santaṁ vā ajjhattaṁ thīnamiddhaṁ atthi me ajjhattaṁ thīnamiddhanti
pajānāti asantaṁ vā ajjhattaṁ thīnamiddhaṁ natthi me ajjhattaṁ
thīnamiddhanti pajānāti yathā ca anuppannassa thīnamiddhassa uppādo
hoti tañca pajānāti yathā ca uppannassa thīnamiddhassa pahānaṁ
hoti tañca pajānāti yathā ca pahīnassa thīnamiddhassa āyatiṁ anuppādo
hoti tañca pajānāti santaṁ vā ajjhattaṁ <pb ed="P" n="1.273" set="A"/>uddhaccakukkuccaṁ atthi
me ajjhattaṁ uddhaccakukkuccanti pajānāti asantaṁ vā ajjhattaṁ
uddhaccakukkuccaṁ natthi me ajjhattaṁ uddhaccakukkuccanti pajānāti
yathā ca anuppannassa uddhaccakukkuccassa uppādo hoti tañca pajānāti
yathā ca uppannassa uddhaccakukkuccassa pahānaṁ hoti tañca pajānāti
yathā ca pahīnassa uddhaccakukkuccassa āyatiṁ anuppādo hoti tañca
pajānāti santaṁ vā ajjhattaṁ vicikicchaṁ atthi me ajjhattaṁ
vicikicchāti pajānāti asantaṁ vā ajjhattaṁ vicikicchaṁ natthi me
<pb n="3.352"/>
Ajjhattaṁ vicikicchāti pajānāti yathā ca anuppannāya vicikicchāya
uppādo hoti tañca pajānāti yathā ca uppannāya vicikicchāya
pahānaṁ hoti tañca pajānāti yathā ca pahīnāya vicikiccāya āyatiṁ
anuppādo hoti tañca pajānāti idaṁ vuccati bhikkhave manosoceyyaṁ.
Imāni kho bhikkhave tīṇi soceyyānīti.
Kāyasuciṁ vācāsuciṁ <note n="1">Ma. vacīsuciṁ.</note> cetosucimanāsavaṁ
suciṁ soceyyasampannaṁ āhu ninhātapāpakanti.
<p rend="subhead" sid="10">10, moneyyasuttaṃ</p>
<p n="562"/>123 Tīṇīmāni bhikkhave moneyyāni katamāni tīṇi
kāyamoneyyaṁ vacīmoneyyaṁ manomoneyyaṁ. Katamañca bhikkhave kāyamoneyyaṁ
idha bhikkhave bhikkhu pāṇātipātā paṭivirato hoti adinnādānā
paṭivirato hoti abrahmacariyā <note n="2">Yu. kāmesu micchācārā.</note> paṭivirato hoti idaṁ vuccati bhikkhave
kāyamoneyyaṁ. Katamañca bhikkhave vacīmoneyyaṁ idha bhikkhave bhikkhu
musāvādā paṭivirato hoti pisuṇāya vācāya paṭivirato hoti pharusāya
vācāya paṭivirato hoti samphappalāpā paṭivirato hoti idaṁ vuccati
bhikkhave vacīmoneyyaṁ. Katamañca bhikkhave manomoneyyaṁ idha bhikkhave
bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme
sayaṁ abhiññā sacchikatvā upasampajja viharati idaṁ vuccati bhikkhave
manomoneyyaṁ. Imāni kho bhikkhave tīṇi moneyyānīti.
Kāyamuniṁ vācāmuniṁ <note n="3">Ma. vacīmuniṁ.</note> cetomunimanāsavaṁ
muniṁ moneyyasampannaṁ āhu sabbappahāyinanti.
Āpāyikavaggo dutiyo.
<pb n="3.353"/>
Tassuddānaṁ
āpāyiko dullabho ca appameyyaṁ aneñjakaṁ
ayaṁ apaṇṇakammanto dve ca soceyyamoneyyāti.
</xml>