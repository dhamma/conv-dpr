<xml src="s37.xml">
<pgroup id="s37"/>
<readunit id="s37">3. mātugāmasaṃyuttaṃ</readunit>
<p rend="subhead" check="nosid">1, paṭhamapeyyālavaggo</p>
<p rend="subhead" sid="1">1, mātugāmasuttaṃ</p>
<pb n="4.296"/>
Peyyālavaggo paṭhamo dutiyo
<p n="458"/>Pañcahi bhikkhave aṅgehi samannāgato mātugāmo
ekantāmanāpo hoti purisassa. Katamehi pañcahi. Na ca
rūpavā hoti na ca bhogavā hoti na ca sīlavā hoti alaso ca
hoti pajañcassa na labhati. Imehi kho bhikkhave pañcahi aṅgehi
samannāgato mātugāmo ekantāmanāpo hoti purisassa.
<p n="459"/>Pañcahi bhikkhave aṅgehi samannāgato mātugāmo
ekantamanāpo hoti purisassa. Katamehi pañcahi. Rūpavā ca hoti
bhogavā ca hoti sīlavā ca hoti dakkho ca hoti analaso
pajañcassa labhati. Imehi kho bhikkhave pañcahi aṅgehi samannāgato
mātugāmo ekantamanāpo hoti purisassāti. Paṭhamaṁ.
<p rend="subhead" sid="2">2, purisasuttaṃ</p>
<p n="460"/>Pañcahi bhikkhave aṅgehi samannāgato puriso
ekantāmanāpo hoti mātugāmassa. Katamehi pañcahi. Na ca
rūpavā hoti na ca bhogavā hoti na ca sīlavā hoti alaso
ca hoti pajañcassa na labhati. Imehi kho bhikkhave <pb ed="P" n="4.239" set="S"/>pañcahi
aṅgehi samannāgato puriso ekantāmanāpo hoti mātugāmassa.
<p n="461"/>Pañcahi bhikkhave aṅgehi samannāgato puriso
ekantamanāpo hoti mātugāmassa. Katamehi pañcahi. Rūpavā ca
hoti bhogavā ca hoti sīlavā ca hoti dakkho ca hoti analaso
pajañcassa labhati. Imehi kho bhikkhave pañcahi aṅgehi samannāgato
<pb n="4.297"/>
Puriso ekantamanāpo hoti mātugāmassāti. Dutiyaṁ.
<p rend="subhead" sid="3">3, āveṇikadukkhasuttaṃ</p>
<p n="462"/>Pañcimāni bhikkhave mātugāmassa āveṇikāni dukkhāni
yāni mātugāmo paccanubhoti aññatreva purisehi. Katamāni
pañca. Idha bhikkhave mātugāmo daharo samāno patikulaṁ gacchati
ñātakehi vinā hoti. Idaṁ bhikkhave mātugāmassa paṭhamaṁ āveṇikaṁ
dukkhaṁ yaṁ mātugāmo paccanubhoti aññatreva purisehi.
<p n="463"/>Puna caparaṁ bhikkhave mātugāmo utunī hoti. Idaṁ bhikkhave
mātugāmassa dutiyaṁ āveṇikaṁ dukkhaṁ yaṁ mātugāmo paccanubhoti
aññatreva purisehi.
<p n="464"/>Puna caparaṁ bhikkhave mātugāmo gabbhinī hoti. Idaṁ bhikkhave
mātugāmassa tatiyaṁ āveṇikaṁ dukkhaṁ yaṁ mātugāmo paccanubhoti
aññatreva purisehi.
<p n="465"/>Puna caparaṁ bhikkhave mātugāmo vijāyati. Idaṁ bhikkhave
mātugāmassa catutthaṁ āveṇikaṁ dukkhaṁ yaṁ mātugāmo paccanubhoti
aññatreva purisehi.
<p n="466"/>Puna caparaṁ bhikkhave mātugāmo purisassa pāricariyaṁ upeti.
Idaṁ kho bhikkhave mātugāmassa pañcamaṁ āveṇikaṁ dukkhaṁ yaṁ mātugāmo
paccanubhoti aññatreva purisehi. Imāni kho bhikkhave pañca
mātugāmassa āveṇikāni dukkhāni yāni mātugāmo paccanubhoti
aññatreva purisehīti. Tatiyaṁ.
<p rend="subhead" sid="4">4, tīhidhammehisuttaṃ</p>
<pb n="4.298"/>
<p n="467"/><pb ed="P" n="4.240" set="S"/>Tīhi bhikkhave dhammehi samannāgato mātugāmo yebhuyyena
kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.
Katamehi tīhi. Idha bhikkhave mātugāmo pubbaṇhasamayaṁ maccheramalapariyuṭṭhitena
cetasā agāraṁ ajjhāvasati majjhantikasamayaṁ issāpariyuṭṭhitena
cetasā agāraṁ ajjhāvasati sāyaṇhasamayaṁ kāmarāgapariyuṭṭhitena
cetasā agāraṁ ajjhāvasati. Imehi kho bhikkhave
tīhi dhammehi samannāgato mātugāmo yebhuyyena kāyassa bhedā
paraṁ maraṇā apāyaṁ duggatiṁ vinipātaṁ nirayaṁ upapajjatīti. Catutthaṁ.
<p rend="subhead" sid="5">5, kodhanasuttaṃ</p>
<p n="468"/>Atha kho āyasmā anuruddho yena bhagavā tenupasaṅkami
.pe. Ekamantaṁ nisinno kho āyasmā anuruddho bhagavantaṁ etadavoca
idhāhaṁ bhante mātugāmaṁ passāmi dibbena cakkhunā visuddhena atikkantamānusakena
kāyassa bhedā paraṁ maraṇā apāyaṁ duggatiṁ vinipātaṁ nirayaṁ
upapajjantaṁ. Katīhi nu kho bhante dhammehi samannāgato mātugāmo
kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatīti.
<p n="469"/>Pañcahi kho anuruddha dhammehi samannāgato mātugāmo
kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.
Katamehi pañcahi. Assaddho ca hoti ahiriko ca hoti anottappī
ca hoti kodhano ca hoti duppañño ca hoti. Imehi kho
anuruddha pañcahi dhammehi samannāgato <pb ed="P" n="4.241" set="S"/>mātugāmo kāyassa bhedā
paraṁ maraṇā apāyaṁ duggatiṁ vinipātaṁ nirayaṁ upapajjatīti. Pañcamaṁ.
<p rend="subhead" sid="6">6, upanāhīsuttaṃ</p>
<pb n="4.299"/>
<p n="470"/>Pañcahi anuruddha dhammehi samannāgato mātugāmo kāyassa
bhedā paraṁ maraṇā apāyaṁ duggatiṁ vinipātaṁ nirayaṁ upapajjati.
Katamehi pañcahi. Assaddho ca hoti ahiriko ca hoti
anottappī ca hoti opanāhī ca hoti duppañño ca hoti.
Imehi kho anuruddha pañcahi dhammehi samannāgato mātugāmo
kāyassa bhedā paraṁ maraṇā apāyaṁ duggatiṁ vinipātaṁ nirayaṁ
upapajjatīti. Chaṭṭhaṁ.
<p rend="subhead" sid="7">7, issukīsuttaṃ</p>
<p n="471"/>Pañcahi anuruddha dhammehi samannāgato mātugāmo
kāyassa bhedā paraṁ maraṇā apāyaṁ duggatiṁ vinipātaṁ nirayaṁ
upapajjati. Katamehi pañcahi. Assaddho ca hoti ahiriko ca
hoti anottappī ca hoti issukī ca hoti duppañño ca
hoti. Imehi kho anuruddha pañcahi dhammehi samannāgato
mātugāmo kāyassa bhedā paraṁ maraṇā apāyaṁ duggatiṁ vinipātaṁ
nirayaṁ upapajjatīti. Sattamaṁ.
<p rend="subhead" sid="8">8, maccharīsuttaṃ</p>
<p n="472"/>Pañcahi anuruddha dhammehi samannāgato mātugāmo
kāyassa bhedā paraṁ maraṇā apāyaṁ duggatiṁ vinipātaṁ nirayaṁ
upapajjati. Katamehi pañcahi. Assaddho ca hoti ahiriko ca
hoti anottappī ca hoti maccharī ca hoti duppañño ca
hoti. Imehi kho anuruddha pañcahi dhammehi samannāgato mātugāmo
kāyassa .pe. Apāyaṁ duggatiṁ vinipātaṁ nirayaṁ upapajjatīti. Aṭṭhamaṁ.
<p rend="subhead" sid="9">9, aticārīsuttaṃ</p>
<pb n="4.300"/>
<p n="473"/><pb ed="P" n="4.242" set="S"/>Pañcahi anuruddha dhammehi samannāgato mātugāmo .pe.
Apāyaṁ duggatiṁ vinipātaṁ nirayaṁ upapajjati. Katamehi pañcahi.
Assaddho ca hoti ahiriko ca hoti anottappī ca hoti
aticārī ca hoti duppañño ca hoti. Imehi kho anuruddha pañcahi
dhammehi samannāgato mātugāmo .pe. Upapajjatīti. Navamaṁ.
<p rend="subhead" sid="10">10, dussīlasuttaṃ</p>
<p n="474"/>Pañcahi anuruddha dhammehi samannāgato mātugāmo
kāyassa .pe. Nirayaṁ upapajjati. Katamehi pañcahi. Assaddho
ca hoti ahiriko ca hoti anottappī ca hoti dussīlo
ca hoti duppañño ca hoti. Imehi kho anuruddha pañcahi
dhammehi samannāgato mātugāmo kāyassa .pe. Nirayaṁ
upapajjatīti. Dasamaṁ.
<p rend="subhead" sid="11">11, appassutasuttaṃ</p>
<p n="475"/>Pañcahi anuruddha dhammehi samannāgato mātugāmo .pe.
Nirayaṁ upapajjati. Katamehi pañcahi. Assaddho ca hoti ahiriko
ca hoti anottappī ca hoti appassuto ca hoti duppañño
ca hoti. Imehi kho anuruddha pañcahi dhammehi samannāgato
mātugāmo .pe. Nirayaṁ upapajjatīti. Ekādasamaṁ.
<p rend="subhead" sid="12">12, kusītasuttaṃ</p>
<p n="476"/>Pañcahi anuruddha dhammehi samannāgato mātugāmo .pe.
Nirayaṁ upapajjati. Katamehi pañcahi. Assaddho ca hoti ahiriko
ca hoti anottappī ca hoti kusīto ca hoti duppañño
ca hoti. Imehi kho anuruddha pañcahi dhammehi samannāgato
<pb n="4.301"/>
Mātugāmo kāyassa .pe. Apāyaṁ duggatiṁ vinipātaṁ nirayaṁ upapajjatīti.
Dvādasamaṁ.
<p rend="subhead" sid="13">13, muṭṭhassatisuttaṃ</p>
<p n="477"/>Pañcahi anuruddha dhammehi samannāgato mātugāmo kāyassa
.pe. Nirayaṁ upapajjati. Katamehi pañcahi. <pb ed="P" n="4.243" set="S"/>Assaddho ca hoti
ahiriko ca hoti anottappī ca hoti muṭṭhassati ca hoti
duppañño ca hoti. Imehi kho anuruddha pañcahi dhammehi samannāgato
mātugāmo kāyassa .pe. Nirayaṁ upapajjatīti. Terasamaṁ.
<p rend="subhead" sid="14">14, pañcaverasuttaṃ</p>
<p n="478"/>Pañcahi anuruddha dhammehi samannāgato mātugāmo kāyassa
.pe. Nirayaṁ upapajjati. Katamehi pañcahi. Pāṇātipātī
ca hoti adinnādāyī ca hoti kāmesu micchācārī ca hoti
musāvādī ca hoti surāmerayamajjapamādaṭṭhāyī ca hoti. Imehi
kho anuruddha pañcahi dhammehi samannāgato mātugāmo kāyassa
bhedā paraṁ maraṇā apāyaṁ duggatiṁ vinipātaṁ nirayaṁ upapajjatīti.
Cuddasamaṁ.
<p rend="subhead" check="nosid">2, dutiyapeyyālavaggo</p>
<p rend="subhead" sid="15">1, akkodhanasuttaṃ</p>
Peyyālavaggo dutiyo.
<p n="479"/>Atha kho āyasmā anuruddho yena bhagavā tenupasaṅkami
.pe. Ekamantaṁ nisinno kho āyasmā anuruddho bhagavantaṁ etadavoca
idhāhaṁ bhante mātugāmaṁ passāmi dibbena cakkhunā visuddhena atikkantamānusakena
kāyassa bhedā paraṁ maraṇā sugatiṁ saggaṁ lokaṁ
upapajjantaṁ. Katīhi nu kho bhante dhammehi samannāgato mātugāmo
kāyassa bhedā paraṁ maraṇā sugatiṁ saggaṁ lokaṁ upapajjatīti.
<p rend="subhead" sid="16">2, anupanāhīsuttaṃ</p>
<pb n="4.302"/>
Pañcahi kho anuruddha dhammehi samannāgato mātugāmo kāyassa
bhedā paraṁ maraṇā sugatiṁ saggaṁ lokaṁ upapajjati. Katamehi
pañcahi. Saddho ca hoti hirimā ca hoti ottappī ca
hoti akkodhano ca hoti paññavā ca hoti. Imehi kho
anuruddha pañcahi dhammehi samannāgato mātugāmo kāyassa bhedā
paraṁ maraṇā sugatiṁ saggaṁ lokaṁ upapajjati.
<p rend="subhead" sid="17">3, anissukīsuttaṃ</p>
<p n="480"/>Pañcahi anuruddha dhammehi samannāgato mātugāmo
kāyassa bhedā paraṁ maraṇā sugatiṁ saggaṁ lokaṁ upapajjati. Katamehi
pañcahi. Saddho ca hoti hirimā ca hoti ottappī ca
hoti anupanāhī ca hoti paññavā ca hoti. Imehi kho
anuruddha pañcahi dhammehi samannāgato <pb ed="P" n="4.244" set="S"/>mātugāmo kāyassa bhedā
paraṁ maraṇā sugatiṁ saggaṁ lokaṁ upapajjati.
<p n="481"/>Pañcahi anuruddha dhammehi samannāgato mātugāmo
kāyassa bhedā paraṁ maraṇā sugatiṁ saggaṁ lokaṁ upapajjati. Katamehi
pañcahi. Saddho ca hoti hirimā ca hoti ottappī ca
hoti anissukī ca hoti paññavā ca hoti .pe.
<p rend="subhead" sid="18">4, amaccharīsuttaṃ</p>
<p n="482"/>Amaccharī ca hoti paññavā ca hoti .pe.
<p rend="subhead" sid="19">5, anaticārīsuttaṃ</p>
Anaticārī
ca hoti paññavā ca hoti .pe.
<p rend="subhead" sid="20">6, susīlasuttaṃ</p>
Sīlavā ca hoti paññavā
ca hoti .pe.
<p rend="subhead" sid="21">7, bahussutasuttaṃ</p>
Bahussuto ca hoti paññavā ca hoti .pe.
<p rend="subhead" sid="22">8, āraddhavīriyasuttaṃ</p>
Āraddhaviriyo ca hoti paññavā ca hoti .pe.
<p rend="subhead" sid="23">9, upaṭṭhitassatisuttaṃ</p>
<pb ed="P" n="4.245" set="S"/>Upaṭṭhitassati
<pb n="4.303"/>
Ca hoti paññavā ca hoti. Imehi kho anuruddha pañcahi dhammehi
samannāgato mātugāmo kāyassa bhedā paraṁ maraṇā sugatiṁ saggaṁ
lokaṁ upapajjatīti. (ime aṭṭha suttantā saṅkhepāpi) .pe.
<p rend="subhead" sid="24">10, pañcasīlasuttaṃ</p>
<p n="483"/>Pañcahi anuruddha dhammehi samannāgato mātugāmo
kāyassa bhedā paraṁ maraṇā sugatiṁ saggaṁ lokaṁ upapajjati. Katamehi
pañcahi. Pāṇātipātā paṭivirato ca hoti adinnādānā
paṭivirato ca hoti kāmesu micchācārā paṭivirato ca hoti musāvādā
paṭivirato ca hoti surāmerayamajjapamādaṭṭhānā paṭivirato ca hoti.
Imehi kho anuruddha pañcahi dhammehi samannāgato mātugāmo
kāyassa bhedā paraṁ maraṇā sugatiṁ saggaṁ lokaṁ upapajjatīti.
Peyyālavaggo samatto.
Tassuddānaṁ
dve manāpā amanāpā ca āveṇikā tīhi anuruddho <note n="1">Ma. mātugāmo puriso ca āveṇikā tidhammo ca.</note>
kodhano upanāhī ca issukī maccharena ca.
Aticārī ca dussīlaṁ <note n="2">Ma. Yu. dussīlo. </note> appassuto ca kusito
muṭṭhassati <note n="3">Yu. ca.</note> pañcaveraṁ kaṇhapakkhe pakāsito.
Anuruddho akkodhano <note n="4">Ma. dutiye ca akkodhano.</note> anupanāhī anissukī
amaccharī anaticārī sīlavā ca bahussuto
viriyasati pañcasīlā ca <note n="5">Ma. vīriyaṁ satisīla ca.</note> sukkapakkhe pakāsitoti.
<p rend="subhead" check="nosid">3, balavaggo</p>
<p rend="subhead" sid="25">1, visāradasuttaṃ</p>
<pb n="4.304"/>
Mātugāmassa balavaggo tatiyo
<p n="484"/><pb ed="P" n="4.246" set="S"/>Pañcimāni bhikkhave mātugāmassa balāni. Katamāni
pañca. Rūpabalaṁ bhogabalaṁ ñātibalaṁ puttabalaṁ sīlabalaṁ. Imāni kho
bhikkhave pañca mātugāmassa balāni. Imehi kho bhikkhave pañcahi
balehi samannāgato mātugāmo visārado agāraṁ ajjhāvasatīti.
Paṭhamaṁ.
<p rend="subhead" sid="26">2, pasayhasuttaṃ</p>
<p n="485"/>Pañcimāni bhikkhave mātugāmassa balāni. Katamāni
pañca. Rūpabalaṁ bhogabalaṁ ñātibalaṁ puttabalaṁ sīlabalaṁ. Imāni
kho bhikkhave pañca mātugāmassa balāni. Imehi kho bhikkhave
pañcahi balehi samannāgato mātugāmo sāmikaṁ pasayha agāraṁ
ajjhāvasatīti. Dutiyaṁ.
<p rend="subhead" sid="27">3, abhibhuyyasuttaṃ</p>
<p n="486"/>Pañcimāni bhikkhave mātugāmassa balāni. Katamāni
pañca. Rūpabalaṁ bhogabalaṁ ñātibalaṁ puttabalaṁ sīlabalaṁ. Imāni
kho bhikkhave pañca mātugāmassa balāni. Imehi kho bhikkhave
pañcahi balehi samannāgato mātugāmo sāmikaṁ abhibhuyya vattati.
Ekena ca kho bhikkhave balena samannāgato puriso mātugāmaṁ abhibhuyya
vattati. Katamena ekena balena <note n="1">Yu. issariyabalena.</note>. Issariyabalena abhibhūtaṁ bhikkhave
mātugāmaṁ neva rūpabalaṁ tāyati na bhogabalaṁ tāyati na ñātibalaṁ
tāyati na puttabalaṁ tāyati na sīlabalaṁ tāyatīti. Tatiyaṁ.
<p rend="subhead" sid="28">4, ekasuttaṃ</p>
<pb n="4.305"/>
<p n="487"/><pb ed="P" n="4.247" set="S"/>Pañcimāni bhikkhave mātugāmassa balāni. Katamāni
pañca. Rūpabalaṁ bhogabalaṁ ñātibalaṁ puttabalaṁ sīlabalaṁ.
<p n="488"/>Rūpabalena ca kho <note n="1">Ma. Yu. khosaddo natthi.</note> bhikkhave mātugāmo samannāgato
hoti na ca bhogabalena evaṁ so tena aṅgena aparipūro
hoti. Yato ca kho bhikkhave mātugāmo rūpabalena ca samannāgato
hoti bhogabalena ca evaṁ so tena aṅgena paripūro hoti.
Rūpabalena ca kho bhikkhave mātugāmo samannāgato hoti bhogabalena
ca na ca ñātibalena evaṁ so tena aṅgena aparipūro hoti.
Yato ca kho bhikkhave mātugāmo rūpabalena ca samannāgato hoti
bhogabalena ca ñātibalena ca evaṁ so tena aṅgena paripūro
hoti. Rūpabalena ca bhikkhave mātugāmo samannāgato hoti
bhogabalena ca ñātibalena ca na ca puttabalena evaṁ so
tena aṅgena aparipūro hoti. Yato ca kho bhikkhave mātugāmo
rūpabalena ca samannāgato hoti bhogabalena ca ñātibalena ca
puttabalena ca evaṁ so tena aṅgena paripūro hoti. Rūpabalena
ca bhikkhave mātugāmo samannāgato hoti bhogabalena ca ñātibalena
ca puttabalena ca na ca sīlabalena evaṁ so tena aṅgena
aparipūro hoti. Yato ca kho bhikkhave mātugāmo rūpabalena ca
samannāgato hoti bhogabalena ca ñātibalena ca puttabalena ca
sīlabalena ca evaṁ so tena aṅgena paripūro hoti. Imāni
<pb n="4.306"/>
Kho bhikkhave pañca mātugāmassa balānīti. Catutthaṁ.
<p rend="subhead" sid="29">5, aṅgasuttaṃ</p>
<p n="489"/>Pañcimāni bhikkhave mātugāmassa balāni. Katamāni
pañca. Rūpabalaṁ bhogabalaṁ ñātibalaṁ puttabalaṁ sīlabalaṁ.
<p n="490"/><pb ed="P" n="4.248" set="S"/>Rūpabalena ca bhikkhave mātugāmo samannāgato hoti
na ca sīlabalena nāsenteva naṁ kule na vāsenti. Rūpabalena ca
bhikkhave mātugāmo samannāgato hoti bhogabalena ca na ca
sīlabalena nāsenteva naṁ kule na vāsenti. Rūpabalena ca bhikkhave
mātugāmo samannāgato hoti bhogabalena ca ñātibalena ca na
ca sīlabalena nāsenteva naṁ kule na vāsenti. Rūpabalena ca
bhikkhave mātugāmo samannāgato hoti bhogabalena ca ñātibalena
ca puttabalena ca na ca sīlabalena nāsenteva naṁ kule na
vāsenti. Yato ca kho bhikkhave mātugāmo rūpabalena samannāgato
hoti bhogabalena ca ñātibalena ca puttabalena ca sīlabalena ca
vāsenteva naṁ kule na nāsenti <note n="1">Ma. Yu. yato ca kho bhikkhave ḷ. nāsentīti ime pāṭhā natthi.</note>. Sīlabalena ca bhikkhave mātugāmo
samannāgato hoti na ca rūpabalena vāsenteva naṁ kule na
nāsenti. Sīlabalena ca bhikkhave mātugāmo samannāgato hoti
na ca bhogabalena vāsenteva naṁ kule na nāsenti. Sīlabalena ca
bhikkhave mātugāmo samannāgato hoti na ca ñātibalena vāsenteva
naṁ kule na nāsenti. Sīlabalena ca bhikkhave mātugāmo samannāgato
hoti na ca puttabalena vāsenteva naṁ kule na nāsenti.
<pb n="4.307"/>
Imāni kho bhikkhave pañca mātugāmassa balānīti. Pañcamaṁ.
<p rend="subhead" sid="30">6, nāsentisuttaṃ</p>
<p n="491"/>Pañcimāni bhikkhave mātugāmassa balāni. Katamāni
pañca. Rūpabalaṁ bhogabalaṁ ñātibalaṁ puttabalaṁ sīlabalaṁ.
<p n="492"/>Na bhikkhave mātugāmo rūpabalahetu vā bhogabalahetu
vā ñātibalahetu vā puttabalahetu vā kāyassa bhedā paraṁ maraṇā
sugatiṁ saggaṁ lokaṁ upapajjati. Sīlabalahetu kho bhikkhave mātugāmo
kāyassa bhedā paraṁ maraṇā sugatiṁ saggaṁ lokaṁ upapajjati. Imāni
kho bhikkhave pañca mātugāmassa balānīti. Chaṭṭhaṁ.
<p rend="subhead" sid="31">7, hetusuttaṃ</p>
<p n="493"/><pb ed="P" n="4.249" set="S"/>Pañcimāni bhikkhave ṭhānāni dullabhāni akatapuññena
mātugāmena. Katamāni pañca. Paṭirūpe kule jāyeyyanti idaṁ
bhikkhave paṭhamaṁ ṭhānaṁ dullabhaṁ akatapuññena mātugāmena. Paṭirūpe
kule jāyitvā paṭirūpaṁ kulaṁ gaccheyyanti idampi <note n="1">Ma. Yu. pisaddo natthi.</note> bhikkhave dutiyaṁ
ṭhānaṁ dullabhaṁ akatapuññena mātugāmena. Paṭirūpe kule jāyitvā
paṭirūpaṁ kulaṁ gantvā asapatti <note n="2">Yu. asapattī.</note> agāraṁ ajjhāvaseyyanti idampi <note n="1">Ma. Yu. pisaddo natthi.</note>
bhikkhave tatiyaṁ ṭhānaṁ dullabhaṁ akatapuññena mātugāmena. Paṭirūpe
kule jāyitvā paṭirūpaṁ kulaṁ gantvā asapatti <note n="2">Yu. asapattī.</note> agāraṁ ajjhāvasantī
puttavatī assanti idampi <note n="1">Ma. Yu. pisaddo natthi.</note> bhikkhave catutthaṁ ṭhānaṁ dullabhaṁ akatapuññena
mātugāmena. Paṭirūpe kule jāyitvā paṭirūpaṁ kulaṁ gantvā
asapatti <note n="2">Yu. asapattī.</note> agāraṁ ajjhāvasantī puttavatī samānā sāmikaṁ abhibhuyya
vatteyyanti idampi <note n="1">Ma. Yu. pisaddo natthi.</note> bhikkhave pañcamaṁ ṭhānaṁ dullabhaṁ akatapuññena
<pb n="4.308"/>
Mātugāmena. Imāni kho bhikkhave pañca ṭhānāni dullabhāni
akatapuññena mātugāmena. Sattamaṁ.
<p rend="subhead" sid="32">8, ṭhānasuttaṃ</p>
<p n="494"/>Pañcimāni bhikkhave ṭhānāni sulabhāni katapuññena
mātugāmena. Katamāni pañca. Paṭirūpe kule jāyeyyanti
idampi bhikkhave paṭhamaṁ ṭhānaṁ sulabhaṁ katapuññena mātugāmena.
Paṭirūpe kule jāyitvā paṭirūpaṁ kulaṁ gaccheyyanti idampi bhikkhave
dutiyaṁ ṭhānaṁ sulabhaṁ katapuññena mātugāmena. Paṭirūpe kule
jāyitvā paṭirūpaṁ kulaṁ gantvā asapatti agāraṁ ajjhāvaseyyanti
idampi bhikkhave tatiyaṁ ṭhānaṁ sulabhaṁ katapuññena mātugāmena.
Paṭirūpe kule jāyitvā paṭirūpaṁ kulaṁ gantvā asapatti agāraṁ
ajjhāvasantī puttavatī assanti idampi bhikkhave catutthaṁ ṭhānaṁ
sulabhaṁ katapuññena mātugāmena. Paṭirūpe <pb ed="P" n="4.250" set="S"/>kule jāyitvā paṭirūpaṁ
kulaṁ gantvā asapatti agāraṁ ajjhāvasantī puttavatī samānā
sāmikaṁ abhibhuyya vatteyyanti idampi bhikkhave pañcamaṁ ṭhānaṁ sulabhaṁ
katapuññena mātugāmena. Imāni kho bhikkhave pañca ṭhānāni
sulabhāni katapuññena mātugāmenāti. Aṭṭhamaṁ.
<p rend="subhead" sid="33">9, pañcasīlavisāradasuttaṃ</p>
<p n="495"/>Pañcahi bhikkhave dhammehi samannāgato mātugāmo
visārado agāraṁ ajjhāvasati. Katamehi pañcahi. Pāṇātipātā
paṭivirato ca hoti adinnādānā paṭivirato ca hoti
kāmesu micchācārā paṭivirato ca hoti musāvādā paṭivirato ca
<pb n="4.309"/>
Hoti surāmerayamajjapamādaṭṭhānā paṭivirato ca hoti. Imehi
kho bhikkhave pañcahi dhammehi samannāgato mātugāmo visārado
agāraṁ ajjhāvasatīti. Navamaṁ.
<p rend="subhead" sid="34">10, vaḍḍhīsuttaṃ</p>
<p n="496"/>Pañcahi bhikkhave vaḍḍhīhi vaḍḍhamānā ariyasāvikā
ariyāya vaḍḍhiyā vaḍḍhati sārādāyinī ca hoti varādāyinī ca
kāyassa. Katamehi pañcahi. Saddhāya vaḍḍhati sīlena vaḍḍhati
sutena vaḍḍhati cāgena vaḍḍhati paññāya vaḍḍhati. Imehi
kho bhikkhave pañcahi vaḍḍhīhi vaḍḍhamānā ariyasāvikā ariyāya
vaḍḍhiyā vaḍḍhati sārādāyinī ca hoti varādāyinī ca kāyassāti.
Saddhāya sīlena ca yā pavaḍḍhati paññāya cāgena sutena cūbhayaṁ
sā tādisī sīlavatī upāsikā ādīyati sāramidheva attanoti. Dasamaṁ.
Mātugāmassa balavaggo tatiyo.
Tassuddānaṁ
pañca visāradā pasayhā abhibhuyya aṅgena pañcamaṁ
nāsayittha hetuṭṭhānaṁ visāradā vaḍḍhinā dasāti.
Mātugāmasaṁyuttaṁ niṭṭhitaṁ.
</xml>