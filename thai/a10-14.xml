<xml src="a10-14.xml">
<readunit id="a10-14">(14) 4. sādhuvaggo</readunit>
<p rend="subhead" sid="1">1, sādhusuttaṃ</p>
Sādhuvaggo catuttho
<p n="134"/>Sādhuñca vo bhikkhave desissāmi <note n="1">Ma. sabbavāresu desessāmi.</note> asādhuñca taṁ suṇātha
sādhukaṁ manasikarotha bhāsissāmīti. Evaṁ bhanteti kho te bhikkhū
bhagavato paccassosuṁ. Bhagavā etadavoca katamañca bhikkhave asādhuṁ
micchādiṭṭhi micchāsaṅkappo micchāvācā micchākammanto micchāājīvo
micchāvāyāmo micchāsati micchāsamādhi micchāñāṇaṁ micchāvimutti idaṁ <pb ed="P" n="5.241" set="A"/>
vuccati bhikkhave asādhuṁ. Katamañca bhikkhave sādhuṁ sammādiṭṭhi
sammāsaṅkappo sammāvācā sammākammanto sammāājīvo sammāvāyāmo
sammāsati sammāsamādhi sammāñāṇaṁ sammāvimutti idaṁ vuccati
bhikkhave sādhunti.
<p rend="subhead" sid="2">2, ariyadhammasuttaṃ</p>
<p n="135"/>Ariyadhammañca vo bhikkhave desissāmi anariyadhammañca
taṁ suṇātha sādhukaṁ manasikarotha bhāsissāmīti. Evaṁ bhanteti kho te bhikkhū
bhagavato paccassosuṁ. Bhagavā etadavoca katamo ca bhikkhave anariyo
dhammo micchādiṭṭhi .pe. Micchāvimutti ayaṁ vuccati bhikkhave anariyo
dhammo. Katamo ca bhikkhave ariyo dhammo sammādiṭṭhi .pe.
Sammāvimutti ayaṁ vuccati bhikkhave ariyo dhammoti.
<p rend="subhead" sid="3">3, akusalasuttaṃ</p>
<p n="136"/>Kusalañca vo bhikkhave desissāmi akusalañca <note n="2">Ma. akusalañca vo ... kusalañca.</note> taṁ
<pb n="10.259"/>
Suṇātha sādhukaṁ manasikarotha bhāsissāmīti. Evaṁ bhanteti kho te
bhikkhū bhagavato paccassosuṁ. Bhagavā etadavoca katamañca bhikkhave
akusalaṁ micchādiṭṭhi .pe. Micchāvimutti idaṁ vuccati bhikkhave
akusalaṁ. Katamañca bhikkhave kusalaṁ sammādiṭṭhi .pe. Sammāvimutti
idaṁ vuccati bhikkhave kusalanti.
<p rend="subhead" sid="4">4, atthasuttaṃ</p>
<p n="137"/>Atthañca vo bhikkhave desissāmi anatthañca taṁ suṇātha
sādhukaṁ manasikarotha bhāsissāmīti. Evaṁ bhanteti kho te bhikkhū
bhagavato paccassosuṁ. Bhagavā etadavoca katamo ca bhikkhave anattho
micchādiṭṭhi .pe. Micchāvimutti ayaṁ vuccati bhikkhave anattho.
Katamo ca bhikkhave attho sammādiṭṭhi .pe. Sammāvimutti ayaṁ
vuccati bhikkhave atthoti.
<p rend="subhead" sid="5">5, dhammasuttaṃ</p>
<p n="138"/>Dhammañca vo bhikkhave desissāmi adhammañca taṁ suṇātha
sādhukaṁ manasikarotha bhāsissāmīti. Evaṁ bhanteti kho te bhikkhū
bhagavato paccassosuṁ. Bhagavā etadavoca katamo ca bhikkhave adhammo
micchādiṭṭhi .pe. Micchāvimutti ayaṁ vuccati bhikkhave adhammo.
Katamo ca bhikkhave dhammo sammādiṭṭhi .pe. Sammāvimutti ayaṁ
vuccati bhikkhave dhammoti.
<p rend="subhead" sid="6">6, sāsavasuttaṃ</p>
<p n="139"/>Sāsavañca vo bhikkhave dhammaṁ desissāmi anāsavañca
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ. Bhagavā etadavoca katamo ca bhikkhave
<pb n="10.260"/>
Sāsavo dhammo micchādiṭṭhi .pe. Micchāvimutti ayaṁ vuccati bhikkhave
sāsavo dhammo. Katamo ca bhikkhave anāsavo dhammo sammādiṭṭhi .pe.
Sammāvimutti ayaṁ vuccati bhikkhave anāsavo dhammoti.
<p rend="subhead" sid="7">7, sāvajjasuttaṃ</p>
<p n="140"/>Sāvajjañca vo bhikkhave dhammaṁ desissāmi anavajjañca
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ. Bhagavā etadavoca katamo ca bhikkhave
sāvajjo dhammo micchādiṭṭhi .pe. Micchāvimutti ayaṁ vuccati
bhikkhave sāvajjo dhammo. Katamo ca bhikkhave anavajjo dhammo
sammādiṭṭhi .pe. Sammāvimutti ayaṁ vuccati bhikkhave anavajjo
dhammoti. <pb ed="P" n="5.243" set="A"/>
<p rend="subhead" sid="8">8, tapanīyasuttaṃ</p>
<p n="141"/>Tapaniyañca vo bhikkhave dhammaṁ desissāmi atapaniyañca
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ. Bhagavā etadavoca katamo ca
bhikkhave tapaniyo dhammo micchādiṭṭhi .pe. Micchāvimutti ayaṁ
vuccati bhikkhave tapaniyo dhammo. Katamo ca bhikkhave atapaniyo dhammo
sammādiṭṭhi .pe. Sammāvimutti ayaṁ vuccati bhikkhave atapaniyo
dhammoti.
<p rend="subhead" sid="9">9, ācayagāmisuttaṃ</p>
<p n="142"/>Ācayagāmiñca vo bhikkhave dhammaṁ desissāmi apacayagāmiñca
taṁ suṇātha sādhukaṁ manasikarotha bhāsissāmīti. Evaṁ bhanteti
kho te bhikkhū bhagavato paccassosuṁ. Bhagavā etadavoca katamo ca
<pb n="10.261"/>
Bhikkhave ācayagāmī dhammo micchādiṭṭhi .pe. Micchāvimutti ayaṁ
vuccati bhikkhave ācayagāmī dhammo. Katamo ca bhikkhave apacayagāmī
dhammo sammādiṭṭhi .pe. Sammāvimutti ayaṁ vuccati bhikkhave
apacayagāmī dhammoti.
<p rend="subhead" sid="10">10, dukkhudrayasuttaṃ</p>
<p n="143"/>Dukkhudrayañca vo bhikkhave dhammaṁ desissāmi sukhudrayañca
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ. Bhagavā etadavoca katamo ca
bhikkhave dukkhudrayo dhammo micchādiṭṭhi .pe. Micchāvimutti ayaṁ
vuccati bhikkhave dukkhudrayo dhammo. Katamo ca bhikkhave sukhudrayo
dhammo sammādiṭṭhi .pe. Sammāvimutti ayaṁ vuccati bhikkhave
sukhudrayo <pb ed="P" n="5.244" set="A"/>dhammoti.
<p rend="subhead" sid="11">11, dukkhavipākasuttaṃ</p>
<p n="144"/>Dukkhavipākañca vo bhikkhave dhammaṁ desissāmi sukhavipākañca
taṁ suṇātha sādhukaṁ manasikarotha bhāsissāmīti. Evaṁ bhanteti
kho te bhikkhū bhagavato paccassosuṁ. Bhagavā etadavoca katamo ca
bhikkhave dukkhavipāko dhammo micchādiṭṭhi .pe. Micchāvimutti ayaṁ
vuccati bhikkhave dukkhavipāko dhammo. Katamo ca bhikkhave sukhavipāko
dhammo sammādiṭṭhi .pe. Sammāvimutti ayaṁ vuccati bhikkhave
sukhavipāko dhammoti.
Sādhuvaggo catuttho.
</xml>