<xml src="a5-7.xml">
<readunit id="a5-7">(7) 2. saññāvaggo</readunit>
<p rend="subhead" sid="1">1, paṭhamasaññāsuttaṃ</p>
Saññāvaggo dutiyo
<p n="61"/>Pañcimā bhikkhave saññā bhāvitā bahulīkatā mahapphalā
<pb n="5.91"/>
Honti mahānisaṁsā amatogadhā amatapariyosānā katamā pañca aniccasaññā <note n="1">Ma. Yu. asubhasaññā ādīnavasaññā.</note>
anattasaññā <note n="1">Ma. Yu. asubhasaññā ādīnavasaññā.</note> maraṇasaññā āhāre paṭikkūlasaññā sabbaloke
anabhiratasaññā <note n="2">Ma. anabhiratisaññā.</note> imā kho bhikkhave pañca saññā bhāvitā
bahulīkatā mahapphalā honti mahānisaṁsā amatogadhā amatapariyosānāti.
<p rend="subhead" sid="2">2, dutiyasaññāsuttaṃ</p>
<p n="62"/>Pañcimā bhikkhave saññā bhāvitā bahulīkatā mahapphalā
honti mahānisaṁsā amatogadhā amatapariyosānā katamā pañca aniccasaññā
anattasaññā maraṇasaññā āhāre paṭikkūlasaññā sabbaloke
anabhiratasaññā <note n="2">Ma. anabhiratisaññā.</note> <pb ed="P" n="3.80" set="A"/>imā kho bhikkhave pañca saññā bhāvitā
bahulīkatā mahapphalā honti mahānisaṁsā amatogadhā amatapariyosānāti.
<p rend="subhead" sid="3">3, paṭhamavaḍḍhisuttaṃ</p>
<p n="63"/>Pañcahi bhikkhave vaḍḍhīhi vaḍḍhamāno ariyasāvako
ariyāya vaḍḍhiyā vaḍḍhati sārādāyī ca hoti varādāyī ca kāyassa
katamāhi pañcahi saddhāya vaḍḍhati sīlena vaḍḍhati sutena vaḍḍhati
cāgena vaḍḍhati paññāya vaḍḍhati imāhi kho bhikkhave pañcahi
vaḍḍhīhi vaḍḍhamāno ariyasāvako ariyāya vaḍḍhiyā vaḍḍhati sārādāyī
ca hoti varādāyī ca kāyassāti.
Saddhāya sīlena ca yo pavaḍḍhati <note n="3">Po. yo ca  vaḍḍhati. Sī. yodha vaḍḍhati.</note>
paññāya cāgena sutena cūbhayaṁ
so tādiso sappuriso vicakkhaṇo
ādīyati sāramidheva attanoti.
<p rend="subhead" sid="4">4, dutiyavaḍḍhisuttaṃ</p>
<pb n="5.92"/>
<p n="64"/>Pañcahi bhikkhave vaḍḍhīhi vaḍḍhamānā ariyasāvikā
ariyāya vaḍḍhiyā vaḍḍhati sārādāyinī ca hoti varādāyinī ca kāyassa
katamāhi pañcahi saddhāya vaḍḍhati sīlena vaḍḍhati sutena
vaḍḍhati cāgena vaḍḍhati paññāya vaḍḍhati imāhi kho bhikkhave
pañcahi vaḍḍhīhi vaḍḍhamānā ariyasāvikā ariyāya vaḍḍhiyā vaḍḍhati
sārādāyinī ca hoti varādāyinī ca kāyassāti.
Saddhāya sīlena ca yā pavaḍḍhati
paññāya cāgena sutena cūbhayaṁ
sā tādisī sīlavatī upāsikā
ādīyati sāramidheva attanoti.
<p rend="subhead" sid="5">5, sākacchasuttaṃ</p>
<p n="65"/><pb ed="P" n="3.81" set="A"/>Pañcahi bhikkhave dhammehi samannāgato bhikkhu alaṁsākaccho
sabrahmacārīnaṁ katamehi pañcahi idha bhikkhave bhikkhu attanā ca
sīlasampanno hoti sīlasampadākathāya ca āgataṁ pañhaṁ byākattā
hoti attanā ca samādhisampanno hoti samādhisampadākathāya ca
āgataṁ pañhaṁ byākattā hoti attanā ca paññāsampanno hoti
paññāsampadākathāya ca āgataṁ pañhaṁ byākattā hoti attanā
ca vimuttisampanno hoti vimuttisampadākathāya ca āgataṁ pañhaṁ
byākattā hoti attanā ca vimuttiñāṇadassanasampanno hoti
vimuttiñāṇadassanasampadākathāya ca āgataṁ pañhaṁ byākattā hoti
imehi kho bhikkhave pañcahi dhammehi samannāgato bhikkhu alaṁsākaccho
<pb n="5.93"/>
Sabrahmacārīnanti.
<p rend="subhead" sid="6">6, sājīvasuttaṃ</p>
<p n="66"/>Pañcahi bhikkhave dhammehi samannāgato bhikkhu alaṁsājīvo
sabrahmacārīnaṁ katamehi pañcahi idha bhikkhave bhikkhu attanā ca
sīlasampanno hoti sīlasampadākathāya ca kataṁ pañhaṁ byākattā
hoti attanā ca samādhisampanno hoti samādhisampadākathāya ca
kataṁ pañhaṁ byākattā hoti attanā ca paññāsampanno hoti
paññāsampadākathāya ca kataṁ pañhaṁ byākattā hoti attanā ca
vimuttisampanno hoti vimuttisampadākathāya ca kataṁ pañhaṁ
byākattā hoti attanā ca vimuttiñāṇadassanasampanno hoti
vimuttiñāṇadassanasampadākathāya ca kataṁ pañhaṁ byākattā hoti imehi
kho bhikkhave pañcahi dhammehi samannāgato bhikkhu alaṁsājīvo
sabrahmacārīnanti.
<p rend="subhead" sid="7">7, paṭhamaiddhipādasuttaṃ</p>
<p n="67"/>Yo hi koci bhikkhave bhikkhu vā bhikkhunī vā pañca
dhamme bhāveti pañca dhamme bahulīkaroti tassa dvinnaṁ phalānaṁ
aññataraṁ phalaṁ pāṭikaṅkhaṁ diṭṭheva <pb ed="P" n="3.82" set="A"/>dhamme aññā sati vā upādisese
anāgāmitā katame pañca idha bhikkhave bhikkhu chandasamādhipadhānasaṅkhāra-
samannāgataṁ iddhipādaṁ bhāveti viriyasamādhi- ... Cittasamādhi- ...
Vīmaṁsāsamādhipadhānasaṅkhārasamannāgataṁ iddhipādaṁ bhāveti ussoḷhiññeva pañcamiṁ
yo hi koci bhikkhave bhikkhu vā bhikkhunī vā ime pañca dhamme
bhāveti ime pañca dhamme bahulīkaroti tassa dvinnaṁ phalānaṁ
<pb n="5.94"/>
Aññataraṁ phalaṁ pāṭikaṅkhaṁ diṭṭheva dhamme aññā sati vā upādisese
anāgāmitāti.
<p rend="subhead" sid="8">8, dutiyaiddhipādasuttaṃ</p>
<p n="68"/>Pubbevāhaṁ bhikkhave sambodhā anabhisambuddho bodhisattova
samāno pañca dhamme bhāvesiṁ pañca dhamme bahulimakāsiṁ katame pañca
chandasamādhipadhānasaṅkhārasamannāgataṁ iddhipādaṁ bhāvesiṁ
viriyasamādhicittasamādhivīmaṁsāsamādhipadhānasaṅkhārasamannāgataṁ iddhipādaṁ bhāvesiṁ
ussoḷhiññeva pañcamiṁ so kho ahaṁ bhikkhave imesaṁ ussoḷhipañcamānaṁ
dhammānaṁ bhāvitattā bahulīkatattā yassa yassābhiññāsacchikaraṇīyassa
dhammassa cittaṁ abhininnāmesiṁ abhiññāsacchikiriyāya tatratatreva sakkhibhabbataṁ
pāpuṇiṁ sati sati āyatane so sace ākaṅkhiṁ anekavihitaṁ
iddhividhaṁ paccanubhaveyyaṁ .pe. Yāvabrahmalokāpi kāyena <note n="1">Po. kāyena ca saṁvatteyyanati.</note> vasaṁ
vatteyyanti tatratatreva sakkhibhabbataṁ pāpuṇiṁ sati sati āyatane.
So sace ākaṅkhiṁ .pe. Āsavānaṁ <pb ed="P" n="3.83" set="A"/>khayā anāsavaṁ cetovimuttiṁ
paññāvimuttiṁ diṭṭheva dhamme sayaṁ abhiññā sacchikatvā upasampajja
vihareyyanti tatratatreva sakkhibhabbataṁ pāpuṇiṁ sati sati āyataneti.
<p rend="subhead" sid="9">9, nibbidāsuttaṃ</p>
<p n="69"/>Pañcime bhikkhave dhammā bhāvitā bahulīkatā ekantanibbidāya
virāgāya nirodhāya upasamāya abhiññāya sambodhāya nibbānāya saṁvattanti
katame pañca idha bhikkhave bhikkhu asubhānupassī kāye viharati
āhāre paṭikkūlasaññī sabbaloke anabhiratasaññī <note n="2">Ma. anabhiratisaññī.</note> sabbasaṅkhāresu
aniccānupassī maraṇasaññā kho panassa ajjhattaṁ sūpaṭṭhitā <note n="3">Po. Yu. supaṭṭhitā.  ito paraṁ īdisameva.</note> hoti
<pb n="5.95"/>
Ime kho bhikkhave pañca dhammā bhāvitā bahulīkatā ekantanibbidāya
virāgāya nirodhāya upasamāya abhiññāya sambodhāya nibbānāya saṁvattantīti.
<p rend="subhead" sid="10">10, āsavakkhayasuttaṃ</p>
<p n="70"/>Pañcime bhikkhave dhammā bhāvitā bahulīkatā āsavānaṁ
khayāya saṁvattanti katame pañca idha bhikkhave bhikkhu asubhānupassī
kāye viharati āhāre paṭikkūlasaññī sabbaloke anabhiratasaññī
sabbasaṅkhāresu aniccānupassī maraṇasaññā kho panassa ajjhattaṁ
sūpaṭṭhitā hoti ime kho bhikkhave pañca dhammā bhāvitā bahulīkatā
āsavānaṁ khayāya saṁvattantīti.
Saññāvaggo dutiyo.
Tassuddānaṁ
dve ca saññā dve vaḍḍhī ca sākacchena ca sājivaṁ
iddhipādā ca dve vuttā nibbidā cāsavakkhayāti.
</xml>