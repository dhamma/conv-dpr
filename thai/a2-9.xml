<xml src="a2-9.xml">
<readunit id="a2-9">(9) 4. dhammavaggo</readunit>
<p n="332"/>86 Dveme bhikkhave dhammā katame dve cetovimutti
ca paññāvimutti ca ime kho bhikkhave dve dhammāti.
<p n="333"/>87 Dveme bhikkhave dhammā katame dve paggāho ca
avikkhepo ca ime kho bhikkhave dve dhammāti.
<p n="334"/>88 Dveme bhikkhave dhammā katame dve nāmañca
rūpañca ime kho bhikkhave dve dhammāti.
<p n="335"/>89 Dveme bhikkhave dhammā katame dve vijjā ca
vimutti ca ime kho bhikkhave dve dhammāti.
<p n="336"/>90 Dveme bhikkhave dhammā katame dve bhavadiṭṭhi
ca vibhavadiṭṭhi ca ime kho bhikkhave dve dhammāti.
<p n="337"/>91 Dveme bhikkhave dhammā katame dve ahirikañca
<pb n="2.105"/>
Anottappañca ime kho bhikkhave dve dhammāti.
<p n="338"/>92 Dveme bhikkhave dhammā katame dve hirī ca
ottappañca ime kho bhikkhave dve dhammāti.
<p n="339"/>93 Dveme bhikkhave dhammā katame dve dovacassatā
ca pāpamittatā ca ime kho bhikkhave dve dhammāti.
<p n="340"/>94 Dveme bhikkhave dhammā katame dve sovacassatā
ca kalyāṇamittatā ca ime kho bhikkhave dve dhammāti
<p n="341"/>95 Dveme bhikkhave dhammā katame dve dhātukusalatā
ca manasikārakusalatā <pb ed="P" n="1.84" set="A"/>ca ime kho bhikkhave dve dhammāti.
<p n="342"/>96 Dveme bhikkhave dhammā katame dve āpattikusalatā
ca āpattivuṭṭhānakusalatā ca ime kho bhikkhave dve dhammāti.
Dhammavaggo catuttho.
</xml>