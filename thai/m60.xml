<xml src="m60.xml">
<pgroup id="m60"/>
<readunit id="m60">10. apaṇṇakasuttaṃ</readunit>
<pb n="2.100"/>
Apaṇṇakasuttaṁ
<p n="103"/>Evamme sutaṁ ekaṁ samayaṁ bhagavā kosalesu cārikañcaramāno
mahatā bhikkhusaṅghena saddhiṁ yena sālā nāma kosalānaṁ
brāhmaṇagāmo tadavasari. Assosuṁ kho sāleyyakā brāhmaṇagahapatikā
samaṇo khalu bho gotamo sakyaputto sakyakulā
pabbajito kosalesu cārikañcaramāno <pb ed="P" n="1.401" set="M"/>mahatā bhikkhusaṅghena saddhiṁ
sālaṁ anuppatto. Taṁ kho pana bhavantaṁ gotamaṁ evaṁkalyāṇo
kittisaddo abbhuggato itipi so bhagavā arahaṁ sammāsambuddho
vijjācaraṇasampanno sugato lokavidū anuttaro purisadammasārathi satthā
devamanussānaṁ buddho bhagavā <note n="1">Ma. bhagavāti.</note> so imaṁ lokaṁ sadevakaṁ samārakaṁ
sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā
sacchikatvā pavedeti so dhammaṁ deseti ādikalyāṇaṁ majjhekalyāṇaṁ
pariyosānakalyāṇaṁ sātthaṁ sabyañjanaṁ kevalaparipuṇṇaṁ
parisuddhaṁ brahmacariyaṁ pakāseti sādhu kho pana tathārūpānaṁ arahataṁ
dassanaṁ hotīti. Atha kho sāleyyakā brāhmaṇagahapatikā yena
bhagavā tenupasaṅkamiṁsu upasaṅkamitvā appekacce bhagavantaṁ abhivādetvā
ekamantaṁ nisīdiṁsu appekacce bhagavatā saddhiṁ sammodiṁsu
sammodanīyaṁ kathaṁ sārāṇīyaṁ vītisāretvā ekamantaṁ nisīdiṁsu appekacce
yena bhagavā tenañjalimpaṇāmetvā ekamantaṁ nisīdiṁsu
<pb n="2.101"/>
Appekacce bhagavato santike nāmagottaṁ sāvetvā ekamantaṁ nisīdiṁsu
appekacce tuṇhībhūtā ekamantaṁ nisīdiṁsu.
<p n="104"/>Ekamantaṁ nisinne kho sāleyyake brāhmaṇagahapatike
bhagavā etadavoca atthi pana vo gahapatayo koci manāpo satthā
yasmiṁ vo ākāravatī saddhā paṭiladdhāti. Natthi kho no bhante
koci manāpo satthā yasmiṁ no ākāravatī saddhā paṭiladdhāti.
Manāpaṁ vo gahapatayo satthāraṁ alabhantehi ayaṁ apaṇṇako dhammo
samādāya vattitabbo apaṇṇako hi gahapatayo dhammo samatto
samādinno so vo bhavissati dīgharattaṁ hitāya sukhāya. Katamo
ca gahapatayo apaṇṇako dhammo <note n="1">Ma. samādāYu..ḥitāya sukhāya.</note>.
<p n="105"/>Santi gahapatayo eke samaṇabrāhmaṇā evaṁvādino
evaṁdiṭṭhino natthi dinnaṁ natthi yiṭṭhaṁ natthi hutaṁ natthi sukaṭadukkaṭānaṁ
kammānaṁ phalaṁ vipāko natthi ayaṁ loko natthi paro
loko natthi mātā natthi pitā natthi sattā opapātikā
natthi loke samaṇabrāhmaṇā sammaggatā sammāpaṭipannā ye
imañca lokaṁ parañca lokaṁ sayaṁ abhiññā sacchikatvā pavedentīti
tesaññeva kho gahapatayo samaṇabrāhmaṇānaṁ eke <pb ed="P" n="1.402" set="M"/>samaṇabrāhmaṇā
ujuvipaccanīkavādā te evamāhaṁsu atthi dinnaṁ atthi yiṭṭhaṁ
atthi hutaṁ atthi sukaṭadukkaṭānaṁ kammānaṁ phalaṁ vipāko atthi
ayaṁ loko atthi paro loko atthi mātā atthi pitā atthi
<pb n="2.102"/>
Sattā opapātikā atthi loke samaṇabrāhmaṇā sammaggatā
sammāpaṭipannā ye imañca lokaṁ parañca lokaṁ sayaṁ abhiññā
sacchikatvā pavedentīti. Taṁ kiṁ maññatha gahapatayo nanume
samaṇabrāhmaṇā aññamaññaṁ <note n="1">Ma. Yu. aññamaññasusa.</note> ujuvipaccanīkavādāti. Evaṁ bhante.
<p n="106"/>Tatra gahapatayo ye te samaṇabrāhmaṇā evaṁvādino
evaṁdiṭṭhino natthi dinnaṁ natthi yiṭṭhaṁ natthi hutaṁ .pe. Ye
imañca lokaṁ parañca lokaṁ sayaṁ abhiññā sacchikatvā pavedentīti
tesametaṁ pāṭikaṅkhaṁ yamidaṁ <note n="2">Ma. yadidaṁ. sabbatthāpi īdisameva.</note> kāyasucaritaṁ vacīsucaritaṁ manosucaritaṁ ime
tayo kusale dhamme abhinibbajjetvā yamidaṁ kāyaduccaritaṁ vacīduccaritaṁ
manoduccaritaṁ ime tayo akusale dhamme samādāya
vattissanti taṁ kissa hetu na hi te bhonto samaṇabrāhmaṇā
passanti akusalānaṁ dhammānaṁ ādīnavaṁ okāraṁ saṅkilesaṁ kusalānaṁ
dhammānaṁ nekkhamme ānisaṁsaṁ vodānapakkhaṁ. Santaṁyeva kho pana
paraṁ lokaṁ natthi paro lokotissa diṭṭhi hoti sāssa hoti
micchādiṭṭhi. Santaṁyeva kho pana paraṁ lokaṁ natthi paro lokoti
saṅkappeti svāssa hoti micchāsaṅkappo. Santaṁyeva kho pana
paraṁ lokaṁ natthi paro lokoti vācaṁ bhāsati sāssa hoti
micchāvācā. Santaṁyeva kho pana paraṁ lokaṁ natthi paro
lokoti āha ye te arahanto paralokaviduno tesamayaṁ paccanīkaṁ
karoti. Santaṁyeva kho pana paraṁ lokaṁ natthi paro lokoti
<pb n="2.103"/>
Paraṁ saññapeti <note n="1">Ma. Yu. saññāpeti. sabbatthāpi īdisameva.</note> sāssa hoti asaddhammasaññatti <note n="2">Po. ...paññatti.</note> tāya ca pana
asaddhammasaññattiyā <note n="3">Po. ...  paññattiyā.</note> attānukkaṁseti paraṁ vambheti. Iti pubbeva
kho panassa susīlyaṁ pahīnaṁ hoti dussīlyaṁ paccupaṭṭhitaṁ ayañca
micchādiṭṭhi micchāsaṅkappo micchāvācā ariyānaṁ paccanīkatā
asaddhammasaññatti attukkaṁsanā paravambhanā. Evaṁsime <note n="4">Ma. evamassime.</note> aneke
pāpakā akusalā dhammā sambhavanti micchādiṭṭhipaccayā.
<p n="107"/><pb ed="P" n="1.403" set="M"/>Tatra gahapatayo viññū puriso iti paṭisañcikkhati
sace kho natthi paro loko evamayaṁ bhavaṁ purisapuggalo kāyassa
bhedā parammaraṇā <note n="5">Ma. Yu. parammaraṇāti natthi.</note> sotthimattānaṁ karissati sace kho atthi paro
loko evamayaṁ bhavaṁ purisapuggalo kāyassa bhedā parammaraṇā
apāyaṁ duggatiṁ vinipātaṁ nirayaṁ upapajjissati. Kāmaṁ kho pana māhu
paro loko hotu nesaṁ bhavataṁ samaṇabrāhmaṇānaṁ saccaṁ vacanaṁ
atha ca panāyaṁ bhavaṁ purisapuggalo diṭṭheva dhamme viññūnaṁ gārayho
dussīlo purisapuggalo micchādiṭṭhī natthikavādoti. Sace kho
attheva paro loko evaṁ imassa bhoto purisapuggalassa ubhayattha
kaliggāho <note n="6">Ma. Yu.  kaliggaho.</note> yañca diṭṭheva dhamme viññūnaṁ gārayho yañca
kāyassa bhedā parammaraṇā apāyaṁ duggatiṁ vinipātaṁ nirayaṁ upapajjissati.
Evamassāyaṁ apaṇṇako dhammo dussamatto samādinno <note n="7">Po. dussamādinno.</note>
ekaṁsaṁ pharitvā tiṭṭhati riñcati kusalaṭṭhānaṁ. <note n="8">Ma. Yu. kusalaṁ ṭhānaṁ.</note>
<pb n="2.104"/>
<p n="108"/>Tatra gahapatayo ye te samaṇabrāhmaṇā evaṁvādino
evaṁdiṭṭhino atthi dinnaṁ .pe. Ye imañca lokaṁ parañca
lokaṁ sayaṁ abhiññā sacchikatvā pavedentīti tesametaṁ pāṭikaṅkhaṁ
yamidaṁ kāyaduccaritaṁ vacīduccaritaṁ manoduccaritaṁ ime tayo akusale
dhamme abhinibbajjetvā yamidaṁ kāyasucaritaṁ vacīsucaritaṁ manosucaritaṁ
ime tayo kusale dhamme samādāya vattissanti taṁ kissa hetu
passanti hi te bhonto samaṇabrāhmaṇā akusalānaṁ dhammānaṁ
ādīnavaṁ okāraṁ saṅkilesaṁ kusalānaṁ dhammānaṁ nekkhamme ānisaṁsaṁ
vodānapakkhaṁ. Santaṁyeva kho pana paraṁ lokaṁ atthi paro
lokotissa diṭṭhi hoti sāssa hoti sammādiṭṭhi. Santaṁyeva
kho pana paraṁ lokaṁ atthi paro lokoti saṅkappeti svāssa
hoti sammāsaṅkappo. Santaṁyeva kho pana paraṁ lokaṁ atthi
paro lokoti vācaṁ bhāsati sāssa hoti sammāvācā. Santaṁyeva
kho pana paraṁ lokaṁ atthi paro lokoti āha ye te
arahanto paralokaviduno tesamayaṁ na paccanīkaṁ karoti. Santaṁyeva
kho pana paraṁ lokaṁ atthi paro lokoti <pb ed="P" n="1.404" set="M"/>paraṁ saññapeti
sāssa hoti saddhammasaññatti tāya ca pana saddhammasaññattiyā
nevattānukkaṁseti na paraṁ vambheti. Iti pubbeva kho panassa
dussīlyaṁ pahīnaṁ hoti susīlyaṁ paccupaṭṭhitaṁ ayañca sammādiṭṭhi
sammāsaṅkappo sammāvācā ariyānaṁ appaccanīkatā saddhammasaññatti
<pb n="2.105"/>
Anattukkaṁsanā <note n="1">Ma. anattukkaṁsanāparavambhanā.</note> aparavambhanā. Evaṁsime <note n="2">Ma. evamassime.</note> aneke kusalā dhammā
sambhavanti sammādiṭṭhipaccayā.
<p n="109"/>Tatra gahapatayo viññū puriso iti paṭisañcikkhati
sace kho atthi paro loko evamayaṁ bhavaṁ purisapuggalo kāyassa
bhedā parammaraṇā sugatiṁ saggaṁ lokaṁ upapajjissati. Kāmaṁ kho
pana māhu paro loko hotu nesaṁ bhavataṁ samaṇabrāhmaṇānaṁ
saccaṁ vacanaṁ atha ca panāyaṁ bhavaṁ purisapuggalo diṭṭheva dhamme
viññūnaṁ pāsaṁso sīlavā purisapuggalo sammādiṭṭhī atthikavādoti.
Sace kho attheva paro loko evaṁ imassa bhoto purisapuggalassa
ubhayattha kaṭaggāho <note n="3">Ma. Yu. kaṭaggaho. </note> yañca diṭṭheva dhamme viññūnaṁ pāsaṁso
yañca kāyassa bhedā parammaraṇā sugatiṁ saggaṁ lokaṁ upapajjissati.
Evamassāyaṁ apaṇṇako dhammo susamatto samādinno ubhayaṁsaṁ
pharitvā tiṭṭhati riñcati akusalaṭṭhānaṁ <note n="4">Ma. Yu. akusalaṁ ṭhānanti dissati.</note>.
<p n="110"/>Santi gahapatayo eke samaṇabrāhmaṇā evaṁvādino
evaṁdiṭṭhino karato kārayato chindato chedāpayato pacato <note n="5">Yu. Ma. pācayato.</note> pacāpayato
socato socāpayato kilamato kilamāpayato <note n="6">Sī. Yu. socayato  kilamayatoti pāṭhā dissanti.</note> phandato phandāpayato
pāṇamatipātāpayato <note n="7">Sī. Yu. pāṇamatimāpayato.</note> adinnaṁ ādiyato sandhiṁ chindato nillopaṁ
harato ekāgārikaṁ karoto paripanthe tiṭṭhato paradāraṁ gacchato
<pb n="2.106"/>
Musā bhaṇato karoto na karīyati pāpaṁ khurapariyantena cepi
cakkena yo imissā paṭhaviyā pāṇe ekamaṁsakhalaṁ ekamaṁsapuñjaṁ
kareyya natthi tatonidānaṁ pāpaṁ natthi pāpassa āgamo dakkhiṇaṁ
cepi gaṅgāya tīraṁ gaccheyya hananto ghātento chindanto
chedāpento pacanto pācento natthi tatonidānaṁ pāpaṁ natthi
pāpassa āgamo uttaraṁ cepi gaṅgāya tīraṁ gaccheyya dadanto
dāpento yajanto yajāpento <note n="1">Yu. yājento.</note> natthi tatonidānaṁ puññaṁ natthi
puññassa āgamo dānena damena saññamena saccavajjena natthi
puññaṁ natthi puññassa āgamoti. Tesaṁyeva kho gahapatayo
samaṇabrāhmaṇānaṁ eke samaṇabrāhmaṇā <pb ed="P" n="1.405" set="M"/>ujuvipaccanīkavādā te
evamāhaṁsu karato kārayato chindato chedāpayato pacato pacāpayato
socato socāpayato kilamato kilamāpayato phandato phandāpayato
pāṇamatipātāpayato adinnaṁ ādiyato sandhiṁ chindato nillopaṁ
harato ekāgārikaṁ karoto paripanthe tiṭṭhato paradāraṁ gacchato
musā bhaṇato karoto karīyati pāpaṁ khurapariyantena cepi cakkena
yo imissā paṭhaviyā pāṇe ekamaṁsakhalaṁ ekamaṁsapuñjaṁ kareyya
atthi tatonidānaṁ pāpaṁ atthi pāpassa āgamo dakkhiṇaṁ cepi
gaṅgāya tīraṁ gaccheyya hananto ghātento chindanto chedāpento
pacanto pācento atthi tatonidānaṁ pāpaṁ atthi pāpassa
āgamo uttaraṁ cepi gaṅgāya tīraṁ gaccheyya dadanto dāpento
<pb n="2.107"/>
Yajanto yajāpento atthi tatonidānaṁ puññaṁ atthi puññassa
āgamo dānena damena saññamena saccavajjena <note n="1">Ma. saccavācena.</note> atthi puññaṁ
atthi puññassa āgamoti. Taṁ kiṁ maññatha gahapatayo nanume
samaṇabrāhmaṇā aññamaññassa ujuvipaccanīkavādāti. Evaṁ
bhante.
<p n="111"/>Tatra gahapatayo ye te samaṇabrāhmaṇā evaṁvādino
evaṁdiṭṭhino karato kārayato chindato chedāpayato pacato pacāpayato
socato socāpayato kilamato kilamāpayato phandato phandāpayato
pāṇamatipātāpayato adinnaṁ ādiyato sandhiṁ chindato nillopaṁ
harato ekāgārikaṁ karoto paripanthe tiṭṭhato paradāraṁ gacchato
musā bhaṇato karoto na karīyati pāpaṁ khurapariyantena cepi cakkena
yo imissā paṭhaviyā pāṇe ekamaṁsakhalaṁ ekamaṁsapuñjaṁ kareyya
natthi tatonidānaṁ pāpaṁ natthi pāpassa āgamo dakkhiṇaṁ cepi
gaṅgāya tīraṁ gaccheyya hananto ghātento .pe. Dānena damena
saññamena saccavajjena natthi puññaṁ natthi puññassa āgamoti.
Tesametaṁ pāṭikaṅkhaṁ yamidaṁ kāyasucaritaṁ vacīsucaritaṁ manosucaritaṁ ime
tayo kusale dhamme abhinibbajjetvā <note n="2">Ma. abhinibbijjitvā.</note> yamidaṁ kāyaduccaritaṁ vacīduccaritaṁ
manoduccaritaṁ ime tayo akusale dhamme samādāya vattissanti
taṁ kissa hetu na hi te bhonto samaṇabrāhmaṇā passanti
akusalānaṁ dhammānaṁ ādīnavaṁ okāraṁ saṅkilesaṁ kusalānaṁ dhammānaṁ
<pb n="2.108"/>
Nekkhamme ānisaṁsaṁ vodānapakkhaṁ. Santaṁyeva kho pana kiriyaṁ
natthi kiriyātissa diṭṭhi hoti sāssa hoti micchādiṭṭhi.
Santaṁyeva kho pana kiriyaṁ natthi kiriyāti saṅkappeti svāssa
hoti micchāsaṅkappo. Santaṁyeva kho pana kiriyaṁ natthi kiriyāti
vācaṁ bhāsati sāssa hoti micchāvācā. Santaṁyeva kho pana
kiriyaṁ natthi kiriyāti āha ye te arahanto kiriyavādā tesamayaṁ
paccanīkaṁ karoti. Santaṁyeva kho pana kiriyaṁ natthi kiriyāti paraṁ
saññapeti sāssa hoti asaddhammasaññatti tāya ca pana asaddhammasaññattiyā
attānukkaṁseti paraṁ vambheti. Iti pubbeva kho
panassa susīlyaṁ pahīnaṁ hoti dussīlyaṁ paccupaṭṭhitaṁ ayañca <pb ed="P" n="1.406" set="M"/>micchādiṭṭhi
micchāsaṅkappo micchāvācā ariyānaṁ paccanīkatā asaddhammasaññatti
attukkaṁsanā <note n="1">Ma. attukkaṁsanaparavambhanaṁ.</note> paravambhanā. Evaṁsime <note n="2">Ma. evassime.</note> aneke pāpakā
akusalā dhammā sambhavanti micchādiṭṭhipaccayā.
<p n="112"/>Tatra gahapatayo viññū puriso iti paṭisañcikkhati
sace kho natthi kiriyā evamayaṁ bhavaṁ purisapuggalo kāyassa bhedā
parammaraṇā <note n="3">Ma. Yu. parammaraṇāti natthi.</note> sotthimattānaṁ karissati. Sace kho atthi kiriyā
evamayaṁ bhavaṁ purisapuggalo kāyassa bhedā parammaraṇā apāyaṁ duggatiṁ
vinipātaṁ nirayaṁ upapajjissati. Kāmaṁ kho pana māhu kiriyā hotu
nesaṁ bhavataṁ samaṇabrāhmaṇānaṁ saccaṁ vacanaṁ atha ca panāyaṁ bhavaṁ
purisapuggalo diṭṭheva dhamme viññūnaṁ gārayho dussīlo purisapuggalo
<pb n="2.109"/>
Puggalo micchādiṭṭhī akiriyavādoti. Sace kho attheva kiriyā
evaṁ imassa bhoto purisapuggalassa ubhayattha kaliggāho yañca
diṭṭheva dhamme viññūnaṁ gārayho yañca kāyassa bhedā parammaraṇā
apāyaṁ duggatiṁ vinipātaṁ nirayaṁ upapajjissatīti <note n="1">Po. etthantare "atthi tato nidānaṁ puññanti ime pāṭhā dissanti.</note>. Evamassāyaṁ
apaṇṇako dhammo dussamatto samādinno ekaṁsaṁ pharitvā tiṭṭhati
riñcati kusalaṭṭhānaṁ.
<p n="113"/>Tatra gahapatayo ye te samaṇabrāhmaṇā evaṁvādino
evaṁdiṭṭhino karato kārayato chindato chedāpayato pacato pacāpayato
socato socāpayato kilamato kilamāpayato phandato phandāpayato
pāṇamatipātāpayato adinnaṁ ādiyato sandhiṁ chindato nillopaṁ
harato ekāgārikaṁ karoto paripanthe tiṭṭhato paradāraṁ gacchato
musā bhaṇato karato karīyati pāpaṁ khurapariyantena cepi cakkena yo
imissā paṭhaviyā pāṇe ekamaṁsakhalaṁ ekamaṁsapuñjaṁ kareyya atthi
tatonidānaṁ pāpaṁ atthi pāpassa āgamo dakkhiṇañcepi gaṅgāya
tīraṁ gaccheyya hananto ghātento chindanto chedāpento pacanto
pācento atthi tatonidānaṁ pāpaṁ atthi pāpassa āgamo
uttarañcepi gaṅgāya tīraṁ gaccheyya dadanto dāpento yajanto
yajāpento atthi tatonidānaṁ puññaṁ atthi puññassa āgamo
dānena damena saññamena saccavajjena atthi puññaṁ <note n="1">Po. etthantare "atthi tato nidānaṁ puññanti ime pāṭhā dissanti.</note> atthi
puññassa āgamoti. Tesametaṁ pāṭikaṅkhaṁ yamidaṁ kāyaduccaritaṁ
<pb n="2.110"/>
Vacīduccaritaṁ manoduccaritaṁ ime tayo akusale dhamme abhinibbajjetvā
yamidaṁ kāyasucaritaṁ vacīsucaritaṁ manosucaritaṁ ime tayo kusale dhamme
samādāya vattissantīti <note n="1">Ma. Yu. itisaddo natthi.</note> taṁ kissa hetu passanti hi te <note n="2">Ma. teti natthi.</note> bhonto
samaṇabrāhmaṇā akusalānaṁ dhammānaṁ ādīnavaṁ okāraṁ saṅkilesaṁ
kusalānaṁ dhammānaṁ nekkhamme ānisaṁsaṁ vodānapakkhaṁ. Santaṁyeva
kho pana kiriyaṁ atthi kiriyātissa diṭṭhi hoti sāssa hoti
sammādiṭṭhi. Santaṁyeva kho pana kiriyaṁ atthi kiriyāti saṅkappeti
svāssa hoti sammāsaṅkappo. Santaṁyeva kho pana kiriyaṁ atthi
kiriyāti vācaṁ bhāsati sāssa hoti sammāvācā. Santaṁyeva
kho pana kiriyaṁ atthi kiriyāti āha ye te arahanto kiriyavādā
tesamayaṁ na paccanīkaṁ karoti. Santaṁyeva kho pana kiriyaṁ atthi
kiriyāti paraṁ saññapeti sāssa hoti saddhammasaññatti <pb ed="P" n="1.407" set="M"/>tāya
ca pana saddhammasaññattiyā nevattānukkaṁseti na paraṁ vambheti.
Iti pubbeva kho panassa dussīlyaṁ pahīnaṁ hoti sulīlyaṁ paccupaṭṭhitaṁ
ayañca sammādiṭṭhi sammāsaṅkappo sammāvācā ariyānaṁ
appaccanīkatā saddhammasaññatti anattukkaṁsanā aparavambhanā.
Evaṁsime aneke kusalā dhammā sambhavanti sammādiṭṭhipaccayā.
<p n="114"/>Tatra gahapatayo viññū puriso iti paṭisañcikkhati
sace kho atthi kiriyā evamayaṁ bhavaṁ purisapuggalo kāyassa bhedā
parammaraṇā sugatiṁ saggaṁ lokaṁ upapajjissati. Kāmaṁ kho pana
<pb n="2.111"/>
Māhu kiriyā hotu nesaṁ bhavataṁ samaṇabrāhmaṇānaṁ saccaṁ vacanaṁ
atha ca panāyaṁ bhavaṁ purisapuggalo diṭṭheva dhamme viññūnaṁ pāsaṁso
sīlavā purisapuggalo sammādiṭṭhī kiriyavādoti. Sace kho attheva
kiriyā evaṁ imassa bhoto purisapuggalassa ubhayattha kaṭaggāho
yañca diṭṭheva dhamme viññūnaṁ pāsaṁso yañca kāyassa bhedā
parammaraṇā sugatiṁ saggaṁ lokaṁ upapajjissati. Evamassāyaṁ
apaṇṇako dhammo susamatto samādinno <note n="1">Po. susamādinno.</note> ubhayaṁsaṁ pharitvā tiṭṭhati
riñcati akusalaṭṭhānaṁ.
<p n="115"/>Santi gahapatayo eke samaṇabrāhmaṇā evaṁvādino
evaṁdiṭṭhino natthi hetu natthi paccayo sattānaṁ saṅkilesāya
ahetū appaccayā sattā saṅkilissanti natthi hetu natthi paccayo
sattānaṁ visuddhiyā ahetū appaccayā sattā visujjhanti natthi
balaṁ natthi viriyaṁ natthi purisathāmo natthi purisaparakkamo sabbe
sattā sabbe pāṇā sabbe bhūtā sabbe jīvā avasā abalā
aviriyā niyatisaṅgatibhāvapariṇatā <note n="2">Ma. ... sabhāvapariṇatā.</note> chasvevābhijātīsu sukhadukkhaṁ
paṭisaṁvedentīti tesaṁyeva kho gahapatayo samaṇabrāhmaṇānaṁ eke
samaṇabrāhmaṇā ujuvipaccanīkavādā te evamāhaṁsu atthi hetu
atthi paccayo sattānaṁ saṅkilesāya sahetū sappaccayā sattā
saṅkilissanti atthi hetu atthi paccayo sattānaṁ visuddhiyā
sahetū sappaccayā sattā visujjhanti atthi balaṁ atthi viriyaṁ
<pb n="2.112"/>
Atthi purisathāmo atthi purisaparakkamo <note n="1">Yu. etthantare nakāro atthi. potthakepi īdisoyeva.</note> sabbe sattā sabbe
pāṇā sabbe bhūtā sabbe jīvā savasā <note n="2">Yu. avasā abalā  aviriyā. potthakepi īdisoyeva.</note> sabalā saviriyā
niyatisaṅgatibhāvapariṇatā chasvevābhijātīsu sukhadukkhaṁ paṭisaṁvedentīti.
Taṁ kiṁ maññatha gahapatayo <pb ed="P" n="1.408" set="M"/>nanume samaṇabrāhmaṇā aññamaññaṁ <note n="3">Ma. Yu. aññamaññassa.</note>
ujuvipaccanīkavādāti. Evaṁ bhante.
<p n="116"/>Tatra gahapatayo ye te samaṇabrāhmaṇā evaṁvādino
evaṁdiṭṭhino natthi hetu natthi paccayo sattānaṁ saṅkilesāya
ahetū appaccayā sattā saṅkilissanti natthi hetu natthi
paccayo sattānaṁ visuddhiyā ahetū appaccayā sattā visujjhanti
natthi balaṁ natthi viriyaṁ natthi purisathāmo natthi purisaparakkamo
sabbe sattā sabbe pāṇā sabbe bhūtā sabbe jīvā avasā
abalā aviriyā niyatisaṅgatibhāvapariṇatā chasvevābhijātīsu sukhadukkhaṁ
paṭisaṁvedentīti tesametaṁ pāṭikaṅkhaṁ yamidaṁ kāyasucaritaṁ vacīsucaritaṁ
manosucaritaṁ ime tayo kusale dhamme abhinibbajjetvā yamidaṁ
kāyaduccaritaṁ vacīduccaritaṁ manoduccaritaṁ ime tayo akusale dhamme
samādāya vattissanti taṁ kissa hetu na hi te bhonto
samaṇabrāhmaṇā passanti akusalānaṁ dhammānaṁ ādīnavaṁ okāraṁ
saṅkilesaṁ kusalānaṁ dhammānaṁ nekkhamme ānisaṁsaṁ vodānapakkhaṁ.
Santaṁyeva kho pana hetuṁ natthi hetūtissa diṭṭhi hoti sāssa
hoti micchādiṭṭhi. Santaṁyeva kho pana hetuṁ natthi hetūti
<pb n="2.113"/>
Saṅkappeti svāssa hoti micchāsaṅkappo. Santaṁyeva kho pana
hetuṁ natthi hetūti vācaṁ bhāsati sāssa hoti micchāvācā.
Santaṁyeva kho pana hetuṁ natthi hetūti āha ye te arahanto
hetuvādā tesamayaṁ paccanīkaṁ karoti. Santaṁyeva kho pana hetuṁ
natthi hetūti paraṁ saññapeti sāssa hoti asaddhammasaññatti
tāya ca pana asaddhammasaññattiyā attānukkaṁseti paraṁ vambheti.
Iti pubbeva kho panassa susīlyaṁ pahīnaṁ hoti dussīlyaṁ paccupaṭṭhitaṁ
ayañca micchādiṭṭhi micchāsaṅkappo micchāvācā ariyānaṁ paccanīkatā
asaddhammasaññatti attānukkaṁsanā paravambhanā. Evaṁsime aneke
pāpakā akusalā dhammā sambhavanti micchādiṭṭhipaccayā.
<p n="117"/>Tatra gahapatayo viññū puriso iti paṭisañcikkhati
sace kho natthi hetu evamayaṁ bhavaṁ purisapuggalo kāyassa bhedā
parammaraṇā <note n="1">Ma. Yu. ayaṁ pāṭho natthi.</note> sotthimattānaṁ karissati. Sace kho atthi hetu
evamayaṁ bhavaṁ purisapuggalo kāyassa bhedā parammaraṇā apāyaṁ
duggatiṁ vinipātaṁ nirayaṁ upapajjissati. Kāmaṁ kho pana māhu hetu
hotu nesaṁ bhavataṁ samaṇabrāhmaṇānaṁ saccaṁ vacanaṁ atha ca panāyaṁ
bhavaṁ purisapuggalo diṭṭheva dhamme viññūnaṁ gārayho dussīlo
purisapuggalo micchādiṭṭhī ahetukavādoti. Sace kho attheva
hetu evaṁ imassa bhoto purisapuggalassa ubhayattha <pb ed="P" n="1.409" set="M"/>kaliggāho
yañca diṭṭheva dhamme viññūnaṁ gārayho yañca kāyassa bhedā
<pb n="2.114"/>
Parammaraṇā apāyaṁ duggatiṁ vinipātaṁ nirayaṁ upapajjissati. Evamassāyaṁ
apaṇṇako dhammo dussamatto samādinno ekaṁsaṁ pharitvā tiṭṭhati
riñcati kusalaṭṭhānaṁ.
<p n="118"/>Tatra gahapatayo ye te samaṇabrāhmaṇā evaṁvādino
evaṁdiṭṭhino atthi hetu atthi paccayo sattānaṁ saṅkilesāya
sahetū sappaccayā sattā saṅkilissanti atthi hetu atthi paccayo
sattānaṁ visuddhiyā sahetū sappaccayā sattā visujjhanti atthi
balaṁ atthi viriyaṁ atthi purisathāmo atthi purisaparakkamo sabbe
sattā sabbe pāṇā sabbe bhūtā sabbe jīvā savasā sabalā
saviriyā niyatisaṅgatibhāvapariṇatā chasvevābhijātīsu sukhadukkhaṁ
paṭisaṁvedentīti tesametaṁ pāṭikaṅkhaṁ yamidaṁ kāyaduccaritaṁ vacīduccaritaṁ
manoduccaritaṁ ime tayo akusale dhamme abhinibbajjetvā yamidaṁ
kāyasucaritaṁ vacīsucaritaṁ manosucaritaṁ ime tayo kusale dhamme samādāya
vattissanti taṁ kissa hetu passanti hi te bhonto samaṇabrāhmaṇā
akusalānaṁ dhammānaṁ ādīnavaṁ okāraṁ saṅkilesaṁ kusalānaṁ
dhammānaṁ nekkhamme ānisaṁsaṁ vodānapakkhaṁ. Santaṁyeva kho pana
hetuṁ atthi hetūtissa diṭṭhi hoti sāssa hoti sammādiṭṭhi.
Santaṁyeva kho pana hetuṁ atthi hetūti saṅkappeti svāssa
hoti sammāsaṅkappo. Santaṁyeva kho pana hetuṁ atthi hetūti
vācaṁ bhāsati sāssa hoti sammāvācā. Santaṁyeva kho pana
<pb n="2.115"/>
Hetuṁ atthi hetūti āha ye te arahanto hetuvādā tesamayaṁ
na paccanīkaṁ karoti. Santaṁyeva kho pana hetuṁ atthi hetūti
paraṁ saññapeti sāssa hoti saddhammasaññatti tāya ca
pana saddhammasaññattiyā nevattānukkaṁseti na paraṁ vambheti.
Iti pubbeva kho panassa dussīlyaṁ pahīnaṁ hoti susīlyaṁ paccupaṭṭhitaṁ
ayañca sammādiṭṭhi sammāsaṅkappo sammāvācā ariyānaṁ
appaccanīkatā saddhammasaññatti anattukkaṁsanā aparavambhanā.
Evaṁsime aneke kusalā dhammā sambhavanti sammādiṭṭhipaccayā.
<p n="119"/>Tatra gahapatayo viññū puriso iti paṭisañcikkhati
sace kho atthi hetu evamayaṁ bhavaṁ purisapuggalo kāyassa bhedā
parammaraṇā sugatiṁ saggaṁ lokaṁ upapajjissati. Kāmaṁ kho pana
māhu hetu hotu nesaṁ bhavataṁ samaṇabrāhmaṇānaṁ saccaṁ vacanaṁ
atha ca panāyaṁ bhavaṁ purisapuggalo diṭṭheva dhamme viññūnaṁ pāsaṁso
sīlavā purisapuggalo sammādiṭṭhī hetuvādoti. Sace kho attheva
hetu evaṁ imassa bhoto purisapuggalassa ubhayattha kaṭaggāho
yañca diṭṭheva dhamme viññūnaṁ pāsaṁso yañca kāyassa bhedā
parammaraṇā sugatiṁ saggaṁ lokaṁ upapajjissati. Evamassāyaṁ
apaṇṇako dhammo susamatto samādinno ubhayaṁsaṁ pharitvā tiṭṭhati
riñcati akusalaṭṭhānaṁ.
<p n="120"/>Santi gahapatayo eke samaṇabrāhmaṇā evaṁvādino
<pb n="2.116"/>
Evaṁdiṭṭhino natthi sabbaso āruppāti tesaṁyeva kho gahapatayo
samaṇabrāhmaṇānaṁ eke samaṇabrāhmaṇā ujuvipaccanīkavādā te
evamāhaṁsu atthi sabbaso āruppāti. Taṁ kiṁ maññatha gahapatayo
nanume samaṇabrāhmaṇā aññamaññassa ujuvipaccanīkavādāti. Evaṁ
bhante. Tatra gahapatayo viññū puriso iti paṭisañcikkhati ye
kho te bhonto samaṇabrāhmaṇā evaṁvādino evaṁdiṭṭhino
natthi sabbaso āruppāti idaṁ me adiṭṭhaṁ yepi te bhonto
samaṇabrāhmaṇā evaṁvādino evaṁdiṭṭhino atthi sabbaso āruppāti
idaṁ me aviditaṁ ahañceva kho pana ajānanto <note n="1">Po. ajānaṁ ajānanto ajānaṁ apassanto.</note> apassanto
ekaṁsena ādāya vohareyyaṁ idameva saccaṁ moghamaññanti na
me taṁ assa paṭirūpaṁ ye kho te bhonto samaṇabrāhmaṇā
evaṁvādino evaṁdiṭṭhino natthi sabbaso āruppāti sace kho
tesaṁ bhavataṁ samaṇabrāhmaṇānaṁ saccaṁ vacanaṁ ṭhānametaṁ vijjati
ye te devā rūpino manomayā apaṇṇakaṁ me <note n="2">Po. apaṇṇakametaṁ.</note> tatrūpapatti
bhavissati ye pana te bhonto samaṇabrāhmaṇā evaṁvādino
evaṁdiṭṭhino atthi sabbaso āruppāti sace tesaṁ bhavataṁ samaṇabrāhmaṇānaṁ
saccaṁ vacanaṁ ṭhānametaṁ vijjati ye te devā arūpino
saññāmayā apaṇṇakaṁ me <note n="3">Po. apaṇṇakametaṁ.</note> tatrūpapatti bhavissati dissante kho
pana rūpādhikaraṇaṁ <note n="4">Ma.  rūpakāraṇā.</note> daṇḍādānasatthādānakalahaviggahavivādatuvaṁtuvaṁpesuñña <note n="5">Ma. ... satthādānaṁ.</note> <note n="6">Ma. vivādātuvaṁtuvaṁ.</note>
musāvādā natthi kho panetaṁ sabbaso āruppeti. So
<pb n="2.117"/>
Iti paṭisaṅkhāya rūpānaṁyeva nibbidāya virāgāya nirodhāya paṭipanno
hoti.
<p n="121"/>Santi gahapatayo eke samaṇabrāhmaṇā evaṁvādino
evaṁdiṭṭhino natthi sabbaso bhavanirodhoti. Tesaṁyeva kho gahapatayo
samaṇabrāhmaṇānaṁ eke samaṇabrāhmaṇā ujuvipaccanīkavādā te
evamāhaṁsu atthi <pb ed="P" n="1.411" set="M"/>sabbaso bhavanirodhoti. Taṁ kiṁ maññatha gahapatayo
nanume samaṇabrāhmaṇā aññamaññassa ujuvipaccanīkavādāti.
Evaṁ bhante. Tatra gahapatayo viññū puriso iti paṭisañcikkhati
ye <note n="1">Ma. ye ca kho te.</note> kho te bhonto samaṇabrāhmaṇā evaṁvādino evaṁdiṭṭhino
natthi sabbaso bhavanirodhoti idaṁ me adiṭṭhaṁ yepi te bhonto
samaṇabrāhmaṇā evaṁvādino evaṁdiṭṭhino atthi sabbaso
bhavanirodhoti idaṁ me aviditaṁ ahañceva kho pana ajānanto
apassanto ekaṁsena ādāya vohareyyaṁ idameva saccaṁ
moghamaññanti na me taṁ assa paṭirūpaṁ ye kho te bhonto
samaṇabrāhmaṇā evaṁvādino evaṁdiṭṭhino natthi sabbaso bhavanirodhoti
sace tesaṁ bhavataṁ samaṇabrāhmaṇānaṁ saccaṁ vacanaṁ ṭhānametaṁ vijjati
ye te devā arūpino saññāmayā apaṇṇakaṁ me tatrūpapatti
bhavissati ye pana te bhonto samaṇabrāhmaṇā evaṁvādino
evaṁdiṭṭhino atthi sabbaso bhavanirodhoti sace tesaṁ bhavataṁ
samaṇabrāhmaṇānaṁ saccaṁ vacanaṁ ṭhānametaṁ vijjati yaṁ diṭṭheva dhamme
<pb n="2.118"/>
Parinibbāyissāmi. Ye kho te bhonto samaṇabrāhmaṇā evaṁvādino
evaṁdiṭṭhino natthi sabbaso bhavanirodhoti tesamayaṁ diṭṭhi sarāgāya
santike saṁyogāya santike abhinandanāya santike ajjhosānāya
santike upādānāya santike ye pana te bhonto samaṇabrāhmaṇā
evaṁvādino evaṁdiṭṭhino atthi sabbaso bhavanirodhoti tesamayaṁ
diṭṭhi asārāgāya <note n="1">Ma. asarāgāya.</note> santike asaṁyogāya santike anabhinandanāya
santike anajjhosānāya santike anupādānāya santiketi. So
iti paṭisaṅkhāya bhavānaṁyeva nibbidāya virāgāya nirodhāya paṭipanno
hoti.
<p n="122"/>Cattārome gahapatayo puggalā santo saṁvijjamānā
lokasmiṁ katame cattāro idha gahapatayo ekacco puggalo
attantapo hoti attaparitāpanānuyogamanuyutto idha gahapatayo
ekacco puggalo parantapo hoti paraparitāpanānuyogamanuyutto
idha gahapatayo ekacco puggalo attantapo ca hoti attaparitāpanānu-
yogamanuyutto parantapo ca paraparitāpanānuyogamanuyutto idha
gahapatayo ekacco puggalo nevattantapo ca hoti nāttaparitāpanānu-
yogamanuyutto na parantapo na paraparitāpanānuyogamanuyutto so
anattantapo aparantapo diṭṭheva dhamme nicchāto nibbuto sitibhūto
sukhapaṭisaṁvedī brahmabhūtena attanā viharati.
<p n="123"/>Katamo ca gahapatayo puggalo attantapo
attaparitāpanānuyogamayutto.
<pb n="2.119"/>
Idha gahapatayo ekacco puggalo acelako
hoti muttācāro hatthāvalekhano. Yathā kandarakasuttaṁ tathā vitthāro.
Iti evarūpaṁ anekavihitaṁ kāyassa ātāpanaparitāpanānuyogamanuyutto
viharati ayaṁ vuccati gahapatayo puggalo attantapo
attaparitāpanānuyogamanuyutto. Katamo ca gahapatayo puggalo
parantapo paraparitāpanānuyogamanuyutto. Idha gahapatayo <note n="1">Po. Ma. Yu. ekacco puggalo.</note> puggalo
orabbhiko hoti sūkariko hoti .pe. Ye vā panaññepi keci
kurūrakammantā ayaṁ vuccati gahapatayo puggalo parantapo
paraparitāpanānuyogamanuyutto. Katamo ca gahapatayo puggalo
attantapo ca attaparitāpanānuyogamanuyutto parantapo ca
paraparitāpanānuyogamanuyutto. Idha gahapatayo ekacco puggalo rājā
vā hoti khattiyo muddhāvasitto .pe. Tepi daṇḍatajjitā bhayatajjitā
assumukhā rodamānā parikammāni karonti ayaṁ vuccati gahapatayo
puggalo attantapo ca attaparitāpanānuyogamanuyutto parantapo
ca paraparitāpanānuyogamanuyutto. Katamo ca gahapatayo puggalo
nevattantapo ca <note n="2">Ma. Yu. ayaṁ saddo natthi..</note> nāttaparitāpanānuyogamanuyutto na parantapo
ca na paraparitāpanānuyogamanuyutto so anattantapo aparantapo
diṭṭheva dhamme nicchāto nibbuto sītibhūto sukhapaṭisaṁvedī brahmabhūtena
attanā viharati. Idha gahapatayo tathāgato loke uppajjati
arahaṁ sammāsambuddho .pe. So ime pañca nīvaraṇe pahāya
<pb n="2.120"/>
Cetaso upakkilese paññāya dubbalīkaraṇe vivicceva kāmehi
vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ
jhānaṁ upasampajja viharati vitakkavicārānaṁ vūpasamā ajjhattaṁ
sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ
dutiyaṁ jhānaṁ <note n="*">mīkārkkhag ṇānaṁ peḌna jhānaṁ</note> upasampajja viharati pītiyā ca virāgā .pe. Tatiyaṁ
jhānaṁ upasampajja viharati sukhassa ca pahānā .pe. Catutthaṁ
jhānaṁ upasampajja viharati. So evaṁ samāhite citte parisuddhe
pariyodāte anaṅgaṇe vigatūpakkilese mudubhūte kammaniye ṭhite
āneñjappatte pubbenivāsānussatiñāṇāya cittaṁ abhininnāmeti.
So anekavihitaṁ pubbenivāsaṁ anussarati seyyathīdaṁ ekampi jātiṁ
dvepi jātiyo .pe. Iti sākāraṁ sauddesaṁ anekavihitaṁ pubbenivāsaṁ
anussarati. So evaṁ samāhite citte parisuddhe <pb ed="P" n="1.413" set="M"/>pariyodāte
anaṅgaṇe vigatūpakkilese mudubhūte kammaniye ṭhite āneñjappatte
sattānaṁ cutūpapātañāṇāya cittaṁ abhininnāmeti. So dibbena
cakkhunā visuddhena atikkantamānusakena satte passati cavamāne
upapajjamāne hīne paṇīte suvaṇṇe dubbaṇṇe sugate duggate
.pe. Yathākammūpage satte pajānāti. So evaṁ samāhite
citte parisuddhe pariyodāte anaṅgaṇe vigatūpakkilese mudubhūte
kammaniye ṭhite āneñjappatte āsavānaṁ khayañāṇāya cittaṁ
abhininnāmeti. So idaṁ dukkhanti yathābhūtaṁ pajānāti .pe.
<pb n="2.121"/>
Ayaṁ āsavanirodhagāminī paṭipadāti yathābhūtaṁ pajānāti. Tassa evaṁ
jānato evaṁ passato kāmāsavāpi cittaṁ vimuccati bhavāsavāpi
cittaṁ vimuccati avijjāsavāpi cittaṁ vimuccati vimuttasmiṁ vimuttamiti
ñāṇaṁ hoti khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti pajānāti ayaṁ vuccati gahapatayo puggalo
nevattantapo nāttaparitāpanānuyogamanuyutto na parantapo na
paraparitāpanānuyogamanuyutto so anattantapo aparantapo diṭṭheva
dhamme nicchāto nibbuto sītibhūto sukhapaṭisaṁvedī brahmabhūtena attanā
viharatīti.
<p n="124"/>Evaṁ vutte sāleyyakā brāhmaṇagahapatikā bhagavantaṁ
etadavocuṁ abhikkantaṁ bho gotama abhikkantaṁ bho gotama seyyathāpi
bho gotama nikkujjitaṁ vā ukkujjeyya paṭicchannaṁ vā vivareyya
mūḷhassa vā maggaṁ ācikkheyya andhakāre vā telapajjotaṁ dhāreyya
cakkhumanto rūpāni dakkhantīti <note n="1">Yu. dakkhintīti.</note> evameva bhotā gotamena anekapariyāyena
dhammo pakāsito ete mayaṁ bhavantaṁ gotamaṁ saraṇaṁ
gacchāma dhammañca bhikkhusaṅghañca upāsake no bhavaṁ gotamo
dhāretu ajjatagge pāṇupete saraṇaṅgateti.
Apaṇṇakasuttaṁ niṭṭhitaṁ dasamaṁ.
Gahapativaggo paṭhamo.
<pb n="2.122"/>
Tassa vaggassa uddānaṁ
kandaranāgarasaṁvaro <note n="1">Ma. sekhavato ca.</note> potaliyo puna jīvakabhacco
upālidamo <note n="2">Ma. upālidammato.</note> tathā <note n="3">Ma. ayaṁ pāṭho natthi. </note> kukkuro <note n="4">Ma. kukkurābhayo.</note> abhayo
bahuvedaniyopi <note n="5">Ma. bahuvedaniyāpaṇṇakato dasamo.</note> ca apaṇṇakatādasamo
paṭhamo <note n="6">Ma. paṭhamo pavaro  vaggo cāti ime pāṭhā natthi.</note> pavaro vaggo ca.
<p rend="subhead" check="nosid">2, bhikkhuvaggo</p>
</xml>