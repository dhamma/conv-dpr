<xml src="a1-19.xml">
<readunit id="a1-19">19. kāyagatāsativaggo</readunit>
<p n="225"/>Yassa kassaci bhikkhave mahāsamuddo cetasā phuṭo antogadhā
tassa kunnadiyo yākāci samuddaṅgamā evameva kho <note n="1">Ma. ayaṁ saddo natthi.</note> bhikkhave yassa kassaci
kāyagatāsati bhāvitā bahulīkatā antogadhā tassa kusalā dhammā yekeci
vijjābhāgiyāti.
<p n="226"/>Ekadhammo bhikkhave bhāvito bahulīkato mahato saṁvegāya
saṁvattati mahato atthāya saṁvattati mahato yogakkhemāya saṁvattati
<pb n="1.56"/>
Satisampajaññāya saṁvattati ñāṇadassanapaṭilābhāya saṁvattati diṭṭhadhammasukhavihārāya
saṁvattati vijjāvimuttiphalasacchikiriyāya saṁvattati katamo
ekadhammo kāyagatāsati ayaṁ kho bhikkhave ekadhammo bhāvito
bahulīkato mahato saṁvegāya saṁvattati mahato atthāya saṁvattati mahato
yogakkhemāya saṁvattati satisampajaññāya saṁvattati ñāṇadassanapaṭilābhāya
saṁvattati diṭṭhadhammasukhavihārāya saṁvattati vijjāvimuttiphalasacchikiriyāya
saṁvattatīti.
<p n="227"/>Ekadhamme bhikkhave bhāvite bahulīkate kāyopi passambhati
cittaṁpi passambhati vitakkavicārāpi vūpasammanti kevalāpi vijjābhāgiyā
dhammā bhāvanāpāripūriṁ gacchanti katamasmiṁ ekadhamme kāyagatāsatiyā <note n="1">Ma. kāyagatāya satiyā. ito paraṁ īdisameva.</note>
imasmiṁ kho bhikkhave ekadhamme bhāvite bahulīkate kāyopi
passambhati cittaṁpi passambhati vitakkavicārāpi vūpasammanti kevalāpi
vijjābhāgiyā dhammā bhāvanāpāripūriṁ gacchantīti.
<p n="228"/>Ekadhamme bhikkhave bhāvite bahulīkate anuppannā ceva
akusalā dhammā nuppajjanti uppannā ca akusalā dhammā pahīyanti
katamasmiṁ ekadhamme kāyagatāsatiyā <note n="2">Ma. kāyagatāya satiyā. ito paraṁ īdisameva.</note> imasmiṁ kho bhikkhave ekadhamme
bhāvite bahulīkate anuppannā ceva akusalā dhammā nuppajjanti
uppannā ca akusalā dhammā pahīyantīti.
<p n="229"/>Ekadhamme bhikkhave bhāvite bahulīkate anuppannā ceva
kusalā dhammā uppajjanti uppannā ca kusalā dhammā bhiyyobhāvāya
<pb n="1.57"/>
Vepullāya saṁvattati katamasmiṁ ekadhamme kāyagatāsatiyā imasmiṁ
kho bhikkhave ekadhamme bhāvite bahulīkate anuppannā ceva kusalā
dhammā uppajjanti uppannā ca kusalā dhammā bhiyyobhāvāya
vepullāya saṁvattantīti.
<p n="230"/>Ekadhamma bhikkhave bhāvite bahulīkate avijjā pahīyati
vijjā uppajjati asmimāno pahīyati anusayā samugghātaṁ gacchanti
saññojanā pahīyanti katamasmiṁ ekadhamme kāyagatāsatiyā imasmiṁ
kho bhikkhave ekadhamme bhāvite bahulīkate avijjā pahīyati vijjā
uppajjati asmimāno pahīyati anusayā samugghātaṁ gacchanti
saññojanā pahīyantīti.
<p n="231"/>Ekadhammo bhikkhave bhāvito bahulīkato paññāppabhedāya
saṁvattati anupādāparinibbānāya saṁvattati katamo ekadhammo kāyagatāsati
ayaṁ kho bhikkhave ekadhammo bhāvito bahulīkato paññāppabhedāya
saṁvattati anupādāparinibbānāya saṁvattatīti.
<p n="232"/>Ekadhamme bhikkhave bhāvite bahulīkate anekadhātupaṭivedho
hoti nānādhātupaṭivedho hoti anekadhātupaṭisambhidā hoti katamasmiṁ
ekadhamme kāyagatāsatiyā imasmiṁ kho bhikkhave ekadhamme
bhāvite bahulīkate anekadhātupaṭivedho hoti nānādhātupaṭivedho hoti
anekadhātupaṭisambhidā hotīti.
<p n="233"/>Ekadhammo bhikkhave bhāvito bahulīkato sotāpattiphalasacchikiriyāya
<pb n="1.58"/>
Saṁvattati sakadāgāmiphalasacchikiriyāya saṁvattati anāgāmiphalasacchikiriyāya
saṁvattati <pb ed="P" n="1.45" set="A"/>arahattaphalasacchikiriyāya saṁvattati katamo
ekadhammo kāyagatāsati ayaṁ kho bhikkhave ekadhammo bhāvito bahulīkato
sotāpattiphalasacchikiriyāya saṁvattati sakadāgāmiphalasacchikiriyāya saṁvattati
anāgāmiphalasacchikiriyāya saṁvattati arahattaphalasacchikiriyāya saṁvattatīti.
<p n="234"/>Ekadhammo bhikkhave bhāvito bahulīkato paññāpaṭilābhāya
saṁvattati paññāvuḍḍhiyā saṁvattati paññāvepullāya saṁvattati
mahāpaññatāya saṁvattati puthupaññatāya saṁvattati vipulapaññatāya
saṁvattati gambhīrapaññatāya saṁvattati asamatthapaññatāya <note n="1">Ma. asamantapaññatāya. Yu. asāmanuta ......</note> saṁvattati
bhūripaññatāya saṁvattati paññābāhullāya saṁvattati sīghapaññatāya
saṁvattati lahupaññatāya saṁvattati hāsapaññatāya saṁvattati javanapaññatāya
saṁvattati tikkhapaññatāya saṁvattati nibbedhikapaññatāya
saṁvattati katamo ekadhammo kāyagatāsati ayaṁ kho bhikkhave ekadhammo
bhāvito bahulīkato paññāpaṭilābhāya saṁvattati paññāvuḍḍhiyā
saṁvattati paññāvepullāya saṁvattati mahāpaññatāya saṁvattati
puthupaññatāya saṁvattati vipulapaññatāya saṁvattati gambhīrapaññatāya
saṁvattati asamatthapaññatāya <note n="2">Ma. asamantapaññatāya. Yu. asāmanuta ......</note> saṁvattati bhūripaññatāya saṁvattati
paññābāhullāya saṁvattati sīghapaññatāya saṁvattati lahupaññatāya
saṁvattati hāsapaññatāya saṁvattati javanapaññatāya saṁvattati tikkhapaññatāya
saṁvattati nibbedhikapaññatāya saṁvattatīti.
</xml>