<xml src="s15.xml">
<pgroup id="s15"/>
<readunit id="s15">4. anamataggasaṃyuttaṃ</readunit>
<p rend="subhead" check="nosid">1, paṭhamavaggo</p>
<p rend="subhead" sid="1">1, tiṇakaṭṭhasuttaṃ</p>
<pb n="2.212"/>
Anamataggasaṁyuttaṁ
paṭhamavaggo paṭhamo
<p n="421"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho .pe. Etadavoca
anamataggoyaṁ bhikkhave saṁsāro pubbā koṭi na paññāyati avijjānīvaraṇānaṁ
sattānaṁ taṇhāsaññojanānaṁ sandhāvataṁ saṁsarataṁ.
<p n="422"/>Seyyathāpi bhikkhave puriso yaṁ imasmiṁ jambūdīpe
tiṇakaṭṭhasākhāpalāsaṁ tacchetvā ekajjhaṁ saṁhareyya ekajjhaṁ saṁharitvā
caturaṅgulaṁ caturaṅgulaṁ ghaṭikaṁ karitvā nikkhipeyya ayaṁ me mātā
tassā me mātu ayaṁ mātāti. Apariyādinnā ca bhikkhave tassa
purisassa mātu mātaro assu atha imasmiṁ jambūdīpe tiṇakaṭṭhasākhāpalāsaṁ
parikkhayaṁ pariyādānaṁ gaccheyya taṁ kissa hetu
anamataggoyaṁ bhikkhave saṁsāro pubbā koṭi na paññāyati
avijjānīvaraṇānaṁ sattānaṁ taṇhāsaññojanānaṁ sandhāvataṁ saṁsarataṁ evaṁ
dīgharattaṁ kho <note n="1">Ma. Yu. vo. evamuparipi.</note> bhikkhave dukkhaṁ paccanubhūtaṁ tippaṁ paccanubhūtaṁ byasanaṁ
paccanubhūtaṁ kaṭasī <note n="2">Po. Yu. kaṭasi.</note> vaḍḍhitā. Yāvañcidaṁ bhikkhave alameva sabbasaṅkhāresu
nibbindituṁ <pb ed="P" n="2.179" set="S"/>alaṁ virajjituṁ alaṁ vimuccitunti. Paṭhamaṁ.
<p rend="subhead" sid="2">2, pathavīsuttaṃ</p>
<p n="423"/>Sāvatthiyaṁ viharati ... Tatra kho bhagavā ... Anamataggoyaṁ
<pb n="2.213"/>
Bhikkhave saṁsāro pubbā koṭi na paññāyati avijjānīvaraṇānaṁ
sattānaṁ taṇhāsaññojanānaṁ sandhāvataṁ saṁsarataṁ.
<p n="424"/>Seyyathāpi bhikkhave puriso imaṁ mahāpaṭhaviṁ kolaṭṭhimattaṁ
kolaṭṭhimattaṁ guḷikaṁ <note n="1">Ma. Yu. mattikāguḷikaṁ.</note> karitvā nikkhipeyya ayaṁ <note n="2">Yu. kho.</note> me pitā tassa
me pitu ayaṁ pitāti. Apariyādinnā ca bhikkhave tassa purisassa
pitu pitaro assu athāyaṁ mahāpaṭhavī parikkhayaṁ pariyādānaṁ gaccheyya
taṁ kissa hetu anamataggoyaṁ bhikkhave saṁsāro pubbā koṭi na
paññāyati avijjānīvaraṇānaṁ sattānaṁ taṇhāsaññojanānaṁ sandhāvataṁ
saṁsarataṁ evaṁ dīgharattaṁ kho bhikkhave dukkhaṁ paccanubhūtaṁ tippaṁ paccanubhūtaṁ
byasanaṁ paccanubhūtaṁ kaṭasī vaḍḍhitā. Yāvañcidaṁ bhikkhave alameva
sabbasaṅkhāresu nibbindituṁ alaṁ virajjituṁ alaṁ vimuccitunti. Dutiyaṁ.
<p rend="subhead" sid="3">3, assusuttaṃ</p>
<p n="425"/>Sāvatthiyaṁ viharati ... Tatra kho bhagavā ... Anamataggoyaṁ
bhikkhave saṁsāro .pe. Taṁ kiṁ maññatha bhikkhave katamaṁ nu kho
bahutaraṁ yaṁ vā vo iminā dīghena addhunā sandhāvataṁ saṁsarataṁ
amanāpasampayogā manāpavippayogā kandantānaṁ rodantānaṁ assu
pasandaṁ paggharitaṁ yaṁ vā catūsu mahāsamuddesu udakanti. Yathā
kho mayaṁ bhante <pb ed="P" n="2.180" set="S"/>bhagavatā dhammaṁ desitaṁ ājānāma etadeva bhante
bahutaraṁ yaṁ no iminā dīghena addhunā sandhāvataṁ saṁsarataṁ amanāpasampayogā
manāpavippayogā kandantānaṁ rodantānaṁ assu pasandaṁ
paggharitaṁ na tveva catūsu mahāsamuddesu udakanti.
<pb n="2.214"/>
<p n="426"/>Sādhu sādhu bhikkhave sādhu kho me tumhe bhikkhave
evaṁ dhammaṁ desitaṁ ājānātha etadeva bhikkhave bahutaraṁ yaṁ vo
iminā dīghena addhunā sandhāvataṁ saṁsarataṁ amanāpasampayogā
manāpavippayogā kandantānaṁ rodantānaṁ assu pasandaṁ paggharitaṁ na
tveva catūsu mahāsamuddesu udakaṁ. Dīgharattaṁ vo bhikkhave mātumaraṇaṁ
paccanubhūtaṁ tesaṁ vo mātumaraṇaṁ paccanubhontānaṁ amanāpasampayogā
manāpavippayogā kandantānaṁ rodantānaṁ assu pasandaṁ paggharitaṁ na
tveva catūsu mahāsamuddesu udakaṁ. Dīgharattaṁ vo bhikkhave pitumaraṇaṁ
paccanubhūtaṁ ... Bhātumaraṇaṁ paccanubhūtaṁ ... Bhaginimaraṇaṁ paccanubhūtaṁ ...
Puttamaraṇaṁ paccanubhūtaṁ ... Dhītumaraṇaṁ paccanubhūtaṁ ... Ñātibyasanaṁ paccanubhūtaṁ ...
Bhogabyasanaṁ paccanubhūtaṁ ... Dīgharattaṁ vo bhikkhave rogabyasanaṁ
paccanubhūtaṁ tesaṁ vo rogabyasanaṁ paccanubhontānaṁ amanāpasampayogā
manāpavippayogā kandantānaṁ rodantānaṁ assu pasandaṁ paggharitaṁ na
tveva catūsu mahāsamuddesu udakaṁ taṁ kissa hetu anamataggoyaṁ
bhikkhave saṁsāro .pe. Yāvañcidaṁ bhikkhave alameva sabbasaṅkhāresu
nibbindituṁ alaṁ virajjituṁ alaṁ vimuccitunti. Tatiyaṁ.
<p rend="subhead" sid="4">4, khīrasuttaṃ</p>
<p n="427"/>Sāvatthiyaṁ viharati ... Tatra kho bhagavā ... Anamataggoyaṁ
bhikkhave saṁsāro .pe. Taṁ kiṁ maññatha bhikkhave katamaṁ <pb ed="P" n="2.181" set="S"/>nu kho
bahutaraṁ yaṁ vā vo iminā dīghena addhunā sandhāvataṁ saṁsarataṁ mātu
thaññaṁ pītaṁ yaṁ vā catūsu mahāsamuddesu udakanti. Yathā kho
<pb n="2.215"/>
Mayaṁ bhante bhagavatā dhammaṁ desitaṁ ājānāma etadeva bhante
bahutaraṁ yaṁ no iminā dīghena addhunā sandhāvataṁ saṁsarataṁ mātu
thaññaṁ pītaṁ na tveva catūsu mahāsamuddesu udakanti.
<p n="428"/>Sādhu sādhu bhikkhave sādhu kho me tumhe bhikkhave
evaṁ dhammaṁ desitaṁ ājānātha etadeva bhikkhave bahutaraṁ yaṁ vo
iminā dīghena addhunā sandhāvataṁ saṁsarataṁ mātu thaññaṁ pītaṁ na
tveva catūsu mahāsamuddesu udakaṁ taṁ kissa hetu anamataggoyaṁ
bhikkhave saṁsāro .pe. Alaṁ vimuccitunti. Catutthaṁ.
<p rend="subhead" sid="5">5, pabbatasuttaṃ</p>
<p n="429"/>Sāvatthiyaṁ viharati ... Atha kho aññataro bhikkhu yena
bhagavā tenupasaṅkami upasaṅkamitvā .pe. Ekamantaṁ nisinno
kho so bhikkhu bhagavantaṁ etadavoca kīvadīgho nu kho bhante
kappoti. Dīgho kho bhikkhu kappo so na sukaro saṅkhātuṁ
ettakāni vassāni iti vā ettakāni vassasatāni iti vā
ettakāni vassasahassāni iti vā ettakāni vassasatasahassāni
iti vāti. Sakkā pana bhante upamā <note n="1">Ma. upamaṁ. evamuparipi.</note> kātunti.
<p n="430"/>Sakkā bhikkhūti bhagavā avoca seyyathāpi bhikkhu mahāselo
pabbato yojanaṁ āyāmena yojanaṁ vitthārena yojanaṁ ubbedhena
acchiddo asusiro ekaghano tamenaṁ puriso vassasatassa vassasatassa
accayena kāsikena vatthena sakiṁ sakiṁ parimajjeyya khippataraṁ kho
so bhikkhu mahāselo pabbato iminā upakkamena parikkhayaṁ pariyādānaṁ
<pb n="2.216"/>
Gaccheyya na tveva <pb ed="P" n="2.182" set="S"/>kappo evaṁ dīgho kho <note n="1">Ma. Yu. khosaddo natthi.</note> bhikkhu kappo.
Evaṁ dīghānaṁ kho bhikkhu kappānaṁ neko kappo saṁsito nekaṁ
kappasataṁ saṁsitaṁ nekaṁ kappasahassaṁ saṁsitaṁ nekaṁ kappasatasahassaṁ
saṁsitaṁ taṁ kissa hetu anamataggoyaṁ bhikkhu saṁsāro .pe.
Yāvañcidaṁ bhikkhu alameva sabbasaṅkhāresu nibbindituṁ alaṁ virajjituṁ
alaṁ vimuccitunti. Pañcamaṁ.
<p rend="subhead" sid="6">6, sāsapasuttaṃ</p>
<p n="431"/>Sāvatthiyaṁ viharati ... Atha kho aññataro bhikkhu yena
bhagavā .pe. Ekamantaṁ nisinno kho so bhikkhu bhagavantaṁ etadavoca
kīvadīgho nu kho bhante kappoti. Dīgho kho bhikkhu kappo
so na sukaro saṅkhātuṁ ettakāni vassāni iti vā .pe.
Ettakāni vassasatasahassāni iti vāti. Sakkā pana bhante
upamā kātunti.
<p n="432"/>Sakkā bhikkhūti bhagavā avoca seyyathāpi bhikkhu āyasaṁ
nagaraṁ yojanaṁ āyāmena yojanaṁ vitthārena yojanaṁ ubbedhena puṇṇaṁ
sāsapānaṁ guḷikābandhaṁ <note n="2">Ma. guḷikābaddhaṁ. Yu. cuḷikābaddhaṁ.</note> tato puriso vassasatassa vassasatassa accayena
ekamekaṁ sāsapaṁ uddhareyya khippataraṁ kho so bhikkhu mahāsāsaparāsi
iminā upakkamena parikkhayaṁ pariyādānaṁ gaccheyya na tveva kappo
evaṁ dīgho kho bhikkhu kappo. Evaṁ dīghānaṁ kho bhikkhu kappānaṁ neko
kappo saṁsito nekaṁ kappasataṁ saṁsitaṁ nekaṁ kappasahassaṁ saṁsitaṁ
nekaṁ kappasatasahassaṁ saṁsitaṁ taṁ kissa hetu anamataggoyaṁ bhikkhu
<pb n="2.217"/>
Saṁsāro .pe. Alaṁ vimuccitunti. <pb ed="P" n="2.183" set="S"/>Chaṭṭhaṁ.
<p rend="subhead" sid="7">7, sāvakasuttaṃ</p>
<p n="433"/>Sāvatthiyaṁ viharati ... Atha kho sambahulā bhikkhū yena
bhagavā .pe. Ekamantaṁ nisinnā kho te bhikkhū bhagavantaṁ etadavocuṁ
kīvabahukā nu kho bhante kappā abbhatītā atikkantāti. Bahukā
kho bhikkhave kappā abbhatītā atikkantā te na sukarā saṅkhātuṁ
ettakā kappā iti vā ettakāni kappasatāni iti vā
ettakāni kappasahassāni iti vā ettakāni kappasatasahassāni
iti vāti. Sakkā pana bhante upamā kātunti.
<p n="434"/>Sakkā bhikkhaveti bhagavā avoca idhassu bhikkhave
cattāro sāvakā vassasatāyukā vassasatajīvino te ce <note n="1">Ma. Yu. cesaddo natthi.</note> divase
divase kappasatasahassaṁ kappasatasahassaṁ anussareyyuṁ. Ananussaritāva <note n="2">Yu. anussaritāva.</note>
bhikkhave tehi kappā assu. Atha kho me <note n="3">Ma. atha kho te.  Yu. atha te.</note> cattāro sāvakā
vassasatāyukā vassasatajīvino vassasatassa vassasatassa accayena kālaṁ
kareyyuṁ. Evaṁ bahukā kho bhikkhave kappā abbhatītā atikkantā
te na sukarā saṅkhātuṁ ettakā kappā iti vā ettakāni
kappasatāni iti vā ettakāni kappasahassāni iti vā ettakāni
kappasatasahassāni iti vā <note n="4">Ma. vāti.</note> taṁ kissa hetu anamataggoyaṁ bhikkhave
saṁsāro .pe. Alaṁ vimuccitunti. Sattamaṁ.
<p rend="subhead" sid="8">8, gaṅgāsuttaṃ</p>
<p n="435"/>Ekaṁ samayaṁ bhagavā rājagahe viharati veḷuvane kalandakanivāpe.
Atha kho aññataro brāhmaṇo yena bhagavā tenupasaṅkami
<pb n="2.218"/>
Upasaṅkamitvā bhagavatā saddhiṁ sammodi sammodanīyaṁ kathaṁ sārāṇīyaṁ
vītisāretvā ekamantaṁ nisīdi. Ekamantaṁ nisinno kho so
brāhmaṇo bhagavantaṁ etadavoca kīvabahukā nu kho bho gotama
kappā abbhatītā atikkantāti. Bahukā kho brāhmaṇa kappā
abbhatītā atikkantā te na sukarā saṅkhātuṁ ettakā kappā
iti vā ettakāni kappasatāni iti vā ettakāni kappasahassāni
iti vā ettakāni kappasatasahassāni iti vāti.
Sakkā pana bho gotama upamā kātunti.
<p n="436"/>Sakkā brāhmaṇāti bhagavā avoca seyyathāpi brāhmaṇa
yato cāyaṁ gaṅgānadī pahoti yattha ca mahāsamuddaṁ appeti yā
etasmiṁ <note n="1">Yu. yā ca tasmiṁ.</note> antare vālikā sā na sukarā saṅkhātuṁ ettakā vālikā
iti vā ettakāni vālikasatāni iti vā ettakāni vālikasahassāni
iti vā ettakāni vālikasatasahassāni iti vā <note n="2">Ma. vāti.</note>.
Tato bahutarā kho brāhmaṇa kappā abbhatītā atikkantā te
na sukarā saṅkhātuṁ ettakā kappā iti vā ettakāni kappasatāni
iti vā ettakāni kappasahassāni iti vā ettakāni
kappasatasahassāni iti vā taṁ kissa hetu anamataggoyaṁ brāhmaṇa
saṁsāro pubbā koṭi na paññāyati avijjānīvaraṇānaṁ sattānaṁ
taṇhāsaññojanānaṁ sandhāvataṁ saṁsarataṁ evaṁ dīgharattaṁ kho brāhmaṇa
dukkhaṁ paccanubhūtaṁ tippaṁ paccanubhūtaṁ byasanaṁ paccanubhūtaṁ kaṭasī vaḍḍhitā.
<pb n="2.219"/>
Yāvañcidaṁ brāhmaṇa alameva sabbasaṅkhāresu nibbindituṁ alaṁ virajjituṁ
alaṁ vimuccitunti.
<p n="437"/>Evaṁ vutte so brāhmaṇo bhagavantaṁ etadavoca
abhikkantaṁ bho gotama abhikkantaṁ bho gotama upāsakaṁ maṁ bhavaṁ
gotamo dhāretu ajjatagge pāṇupetaṁ saraṇaṅgatanti. Aṭṭhamaṁ.
<p rend="subhead" sid="9">9, daṇḍasuttaṃ</p>
<p n="438"/>Sāvatthiyaṁ viharati ... Tatra kho bhagavā ... Anamataggoyaṁ
bhikkhave saṁsāro pubbā koṭi na paññāyati avijjānīvaraṇānaṁ
sattānaṁ taṇhāsaññojanānaṁ sandhāvataṁ saṁsarataṁ .pe.
<p n="439"/>Seyyathāpi bhikkhave daṇḍo uparivehāsaṁ khitto sakimpi
mūlena nipatati sakimpi majjhena <pb ed="P" n="2.185" set="S"/>nipatati sakimpi aggena <note n="1">Ma. antena.</note> nipatati
evameva kho bhikkhave avijjānīvaraṇā sattā taṇhāsaññojanā
sandhāvantā saṁsarantā sakimpi asmā lokā paraṁ lokaṁ gacchanti
sakimpi parasmā lokā imaṁ lokaṁ āgacchanti taṁ kissa hetu
anamataggoyaṁ bhikkhave saṁsāro .pe. Alaṁ vimuccitunti. Navamaṁ.
<p rend="subhead" sid="10">10, puggalasuttaṃ</p>
<p n="440"/>Ekaṁ samayaṁ bhagavā rājagahe viharati gijjhakūṭe pabbate.
Tatra kho bhagavā bhikkhū āmantesi bhikkhavoti. Bhadanteti te
bhikkhū bhagavato paccassosuṁ.
<p n="441"/>Bhagavā etadavoca anamataggoyaṁ bhikkhave saṁsāro .pe.
Ekassa puggalassa bhikkhave kappaṁ sandhāvato saṁsarato siyā evaṁ
mahā aṭṭhikaṅkalo aṭṭhipuñjo aṭṭhirāsi yathāyaṁ vepullo pabbato
<pb n="2.220"/>
Sace saṁhārako assa sambhatañca na vinasseyya taṁ kissa hetu
anamataggoyaṁ bhikkhave saṁsāro .pe. Alaṁ vimuccitunti.
<p n="442"/>Idamavoca bhagavā idaṁ vatvāna sugato athāparaṁ
etadavoca satthā
ekassekena kappena puggalassaṭṭhisañcayo
siyā pabbatasamo rāsi iti vuttaṁ mahesinā
so kho panāyaṁ akkhāto vepullo pabbato mahā
uttaro gijjhakūṭassa magadhānaṁ giribbaje <note n="1">Yu. giribbajo.</note>
yato ca ariyasaccāni sammappaññāya passati
dukkhaṁ dukkhasamuppādaṁ dukkhassa ca atikkamaṁ
ariyañcaṭṭhaṅgikaṁ maggaṁ dukkhūpasamagāminaṁ
sattakkhattuparamaṁ <note n="2">Ma. Yu. sasattakkhattuṁ paramaṁ.</note> sandhāvitvāna puggalo
dukkhassantakaro hoti sabbasaññojanakkhayāti. Dasamaṁ.
Paṭhamavaggo paṭhamo.
Tassa uddānaṁ
tiṇakaṭṭhañca paṭhavī assu khīrañca pabbataṁ
sāsapā sāvako gaṅgā daṇḍo ca puggalena cāti.
<p rend="subhead" check="nosid">2, dutiyavaggo</p>
<p rend="subhead" sid="11">1, duggatasuttaṃ</p>
<pb n="2.221"/>
Dutiyavaggo dutiyo
<p n="443"/>Ekaṁ samayaṁ bhagavā sāvatthiyaṁ viharati .pe. Tatra
kho bhagavā ... Anamataggoyaṁ bhikkhave saṁsāro pubbā koṭi na
paññāyati avijjānīvaraṇānaṁ sattānaṁ taṇhāsaññojanānaṁ sandhāvataṁ
saṁsarataṁ. Yaṁ bhikkhave passeyyātha duggataṁ durupetaṁ niṭṭhamettha
gantabbaṁ amhehi <note n="1">Ma. Yu. amhehipi.</note> evarūpaṁ paccanubhūtaṁ iminā dīghena addhunāti
taṁ kissa hetu anamataggoyaṁ bhikkhave saṁsāro .pe. Alaṁ
vimuccitunti. Paṭhamaṁ.
<p rend="subhead" sid="12">2, sukhitasuttaṃ</p>
<p n="444"/>Sāvatthiyaṁ viharati ... Tatra kho bhagavā ... <pb ed="P" n="2.187" set="S"/>Anamataggoyaṁ
bhikkhave saṁsāro ... Yaṁ bhikkhave passeyyātha sukhitaṁ susajjitaṁ niṭṭhamettha
gantabbaṁ amhehi <note n="1">Ma. Yu. amhehipi.</note> evarūpaṁ paccanubhūtaṁ iminā dīghena addhunāti
taṁ kissa hetu anamataggoyaṁ bhikkhave saṁsāro pubbā koṭi na
paññāyati .pe. Alaṁ vimuccitunti. Dutiyaṁ.
<p rend="subhead" sid="13">3, tiṃsamattasuttaṃ</p>
<p n="445"/>Rājagahe viharati veḷuvane ... Atha kho tiṁsamattā pāveyyakā
bhikkhū sabbe āraññikā sabbe piṇḍapātikā sabbe paṁsukūlikā
sabbe tecīvarikā sabbe sasaññojanā yena bhagavā tenupasaṅkamiṁsu
upasaṅkamitvā bhagavantaṁ abhivādetvā ekamantaṁ nisīdiṁsu.
<p n="446"/>Atha kho bhagavato etadahosi ime kho tiṁsamattā
pāveyyakā bhikkhū sabbe āraññikā sabbe piṇḍapātikā sabbe
<pb n="2.222"/>
Paṁsukūlikā sabbe tecīvarikā sabbe sasaññojanā yannūnāhaṁ imesaṁ
tathā dhammaṁ deseyyaṁ yathā nesaṁ imasmiṁyeva āsane anupādāya
āsavehi cittāni vimucceyyunti. Atha kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ.
<p n="447"/>Bhagavā etadavoca anamataggoyaṁ bhikkhave saṁsāro
pubbā koṭi na paññāyati avijjānīvaraṇānaṁ sattānaṁ taṇhāsaññojanānaṁ
sandhāvataṁ saṁsarataṁ. Taṁ kiṁ maññatha bhikkhave katamaṁ nu
kho bahutaraṁ yaṁ vā vo bhikkhave <note n="1">Ma. Yu. bhikkhaveti natthi.</note> iminā dīghena addhunā sandhāvataṁ
saṁsarataṁ sīsacchinnānaṁ lohitaṁ pasandaṁ paggharitaṁ yaṁ vā catūsu
mahāsamuddesu udakanti. Yathā kho mayaṁ bhante bhagavatā dhammaṁ
desitaṁ ājānāma etadeva bhante bahutaraṁ <pb ed="P" n="2.188" set="S"/>yaṁ no iminā
dīghena addhunā sandhāvataṁ saṁsarataṁ sīsacchinnānaṁ lohitaṁ pasandaṁ
paggharitaṁ na tveva catūsu mahāsamuddesu udakanti.
<p n="448"/>Sādhu sādhu bhikkhave sādhu kho me tumhe bhikkhave
evaṁ dhammaṁ desitaṁ ājānātha etadeva bhikkhave bahutaraṁ yaṁ vo
iminā dīghena addhunā sandhāvataṁ saṁsarataṁ sīsacchinnānaṁ lohitaṁ
pasandaṁ paggharitaṁ na tveva catūsu mahāsamuddesu udakaṁ. Dīgharattaṁ
vo bhikkhave gunnaṁ sataṁ gobhūtānaṁ sīsacchinnānaṁ lohitaṁ pasandaṁ
paggharitaṁ na tveva catūsu mahāsamuddesu udakaṁ. Dīgharattaṁ vo
bhikkhave mahisānaṁ sataṁ mahisabhūtānaṁ sīsacchinnānaṁ lohitaṁ pasandaṁ
<pb n="2.223"/>
Paggharitaṁ. Dīgharattaṁ vo bhikkhave urabbhānaṁ sataṁ urabbhabhūtānaṁ
.pe. Ajānaṁ sataṁ ajabhūtānaṁ .pe. Migānaṁ sataṁ migabhūtānaṁ
.pe. Sūkarānaṁ sataṁ sūkarabhūtānaṁ .pe. Kukkuṭānaṁ sataṁ kukkuṭabhūtānaṁ <note n="1">Ma. Yu. kukkuṭa ... sūkara ....</note>
.pe. Dīgharattaṁ vo bhikkhave corā gāmaghātakāti gahetvā
sīsacchinnānaṁ lohitaṁ pasandaṁ paggharitaṁ. Dīgharattaṁ vo bhikkhave
corā pāripanthakāti gahetvā .pe. Corā pāradārikāti gahetvā
sīsacchinnānaṁ lohitaṁ pasandaṁ paggharitaṁ na tveva catūsu mahāsamuddesu
udakaṁ taṁ kissa hetu anamataggoyaṁ bhikkhave saṁsāro .pe.
Alaṁ vimuccitunti.
<p n="449"/>Idamavoca <pb ed="P" n="2.189" set="S"/>bhagavā attamanā te bhikkhū bhagavato bhāsitaṁ
abhinanduṁ <note n="2">Po. Ma. Yu. abhinandunti.</note>. Imasmiñca pana veyyākaraṇasmiṁ bhaññamāne
tiṁsamattānaṁ pāveyyakānaṁ bhikkhūnaṁ anupādāya āsavehi cittāni
vimucciṁsūti. Tatiyaṁ.
<p rend="subhead" sid="14">4, mātusuttaṃ</p>
<p n="450"/>Sāvatthiyaṁ viharati ... Tatra kho bhagavā ... Anamataggoyaṁ
bhikkhave saṁsāro .pe. Na so bhikkhave satto sulabharūpo yo na
mātā bhūtapubbo iminā dīghena addhunā taṁ kissa hetu anamataggoyaṁ
bhikkhave saṁsāro .pe. Alaṁ vimuccitunti. Catutthaṁ.
[sabbesaṁ evaṁ peyyālo]
<p rend="subhead" sid="15">5, pitusuttaṃ</p>
<p n="451"/>Sāvatthiyaṁ viharati ... Tatra kho bhagavā ... Anamataggoyaṁ
bhikkhave saṁsāro .pe. Na so bhikkhave satto sulabharūpo yo
<pb n="2.224"/>
Na pitā bhūtapubbo .pe. Pañcamaṁ.
<p rend="subhead" sid="16">6, bhātusuttaṃ</p>
<p n="452"/>Sāvatthiyaṁ viharati ... Tatra kho bhagavā ... Anamataggoyaṁ
bhikkhave saṁsāro .pe. Na so bhikkhave satto sulabharūpo yo
na bhātā bhūtapubbo .pe. Chaṭṭhaṁ.
<p rend="subhead" sid="17">7, bhaginisuttaṃ</p>
<p n="453"/>Sāvatthiyaṁ viharati ... Tatra kho bhagavā ... Anamataggoyaṁ
bhikkhave saṁsāro .pe. Na so bhikkhave satto sulabharūpo yo
na <pb ed="P" n="2.190" set="S"/>bhaginī bhūtapubbo .pe. Sattamaṁ.
<p rend="subhead" sid="18">8, puttasuttaṃ</p>
<p n="454"/>Sāvatthiyaṁ viharati ... Tatra kho bhagavā ... Anamataggoyaṁ
bhikkhave saṁsāro .pe. Na so bhikkhave satto sulabharūpo yo
na putto bhūtapubbo .pe. Aṭṭhamaṁ.
<p rend="subhead" sid="19">9, dhītusuttaṃ</p>
<p n="455"/>Sāvatthiyaṁ viharati ... Tatra kho bhagavā ... Anamataggoyaṁ
bhikkhave saṁsāro pubbā koṭi na paññāyati avijjānīvaraṇānaṁ
sattānaṁ taṇhāsaññojanānaṁ sandhāvataṁ saṁsarataṁ. Na so bhikkhave
satto sulabharūpo yo na dhītā bhūtapubbo iminā dīghena addhunā
taṁ kissa hetu anamataggoyaṁ bhikkhave saṁsāro pubbā koṭi na
paññāyati avijjānīvaraṇānaṁ sattānaṁ taṇhāsaññojanānaṁ sandhāvataṁ
saṁsarataṁ. Evaṁ dīgharattaṁ vo bhikkhave dukkhaṁ paccanubhūtaṁ
tippaṁ paccanubhūtaṁ byasanaṁ paccanubhūtaṁ kaṭasī vaḍḍhitā. Yāvañcidaṁ
bhikkhave alameva sabbasaṅkhāresu nibbindituṁ alaṁ virajjituṁ alaṁ
vimuccitunti. Navamaṁ.
<p rend="subhead" sid="20">10, vepullapabbatasuttaṃ</p>
<pb n="2.225"/>
<p n="456"/>Ekaṁ samayaṁ bhagavā rājagahe viharati gijjhakūṭe pabbate.
Tatra kho bhagavā bhikkhū āmantesi bhikkhavoti. Bhadanteti te
bhikkhū bhagavato paccassosuṁ.
<p n="457"/>Bhagavā etadavoca anamataggoyaṁ bhikkhave saṁsāro
pubbā koṭi na paññāyati avijjānīvaraṇānaṁ sattānaṁ taṇhāsaññojanānaṁ
sandhāvataṁ saṁsarataṁ. Bhūtapubbaṁ bhikkhave imassa vepullassa
pabbatassa pācīnavaṁsotveva samaññā udapādi. Tena kho pana
bhikkhave samayena manussānaṁ tivarātveva samaññā udapādi.
Tivarānaṁ bhikkhave manussānaṁ cattāḷīsavassasahassāni āyuppamāṇaṁ
ahosi. Tivarā bhikkhave manussā pācīnavaṁsaṁ pabbataṁ catūhena
ārohanti catūhena orohanti. Tena kho pana bhikkhave samayena
kakusandho bhagavā arahaṁ sammāsambuddho loke uppanno hoti.
Kakusandhassa bhikkhave bhagavato arahato sammāsambuddhassa vidhūrasañjīvannāma
sāvakayugaṁ ahosi aggaṁ bhaddayugaṁ. Passatha bhikkhave
sā cevimassa pabbatassa samaññā antarahitā te ca manussā
kālakatā so ca bhagavā parinibbuto. Evaṁ aniccā bhikkhave
saṅkhārā evaṁ addhuvā bhikkhave saṅkhārā evaṁ anassāsikā bhikkhave
saṅkhārā. Yāvañcidaṁ bhikkhave alameva sabbasaṅkhāresu nibbindituṁ
alaṁ virajjituṁ alaṁ vimuccituṁ.
<p n="458"/>Bhūtapubbaṁ bhikkhave imassa vepullassa pabbatassa
<pb n="2.226"/>
Vaṅkatotveva samaññā udapādi. Tena kho pana bhikkhave samayena
manussānaṁ rohitassātveva samaññā udapādi. Rohitassānaṁ
bhikkhave manussānaṁ tiṁsavassasahassāni āyuppamāṇaṁ ahosi.
Rohitassā bhikkhave manussā vaṅkataṁ pabbataṁ tīhena ārohanti tīhena
orohanti. Tena kho pana bhikkhave samayena konāgamano bhagavā
arahaṁ sammāsambuddho loke uppanno hoti. Konāgamanassa bhikkhave
bhagavato arahato sammāsambuddhassa bhiyyosuttaraṁ nāma sāvakayugaṁ
ahosi aggaṁ bhaddayugaṁ. Passatha bhikkhave sā cevimassa pabbatassa
samaññā <pb ed="P" n="2.192" set="S"/>antarahitā te ca manussā kālakatā so ca bhagavā
parinibbuto. Evaṁ aniccā bhikkhave saṅkhārā .pe. Alaṁ vimuccituṁ.
<p n="459"/>Bhūtapubbaṁ bhikkhave imassa vepullassa pabbatassa
supassotveva samaññā udapādi. Tena kho pana bhikkhave samayena
manussānaṁ suppiyātveva samaññā udapādi. Suppiyānaṁ bhikkhave
manussānaṁ vīsativassasahassāni āyuppamāṇaṁ ahosi. Suppiyā
bhikkhave manussā supassaṁ pabbataṁ dvīhena ārohanti dvīhena orohanti.
Tena kho pana bhikkhave samayena kassapo bhagavā arahaṁ sammāsambuddho loke
uppanno hoti. Kassapassa bhikkhave bhagavato arahato sammāsambuddhassa
tissa bhāradvājaṁ nāma sāvakayugaṁ ahosi aggaṁ bhaddayugaṁ.
Passatha bhikkhave sā cevimassa pabbatassa samaññā antarahitā
te ca manussā kālakatā so ca bhagavā parinibbuto. Evaṁ
<pb n="2.227"/>
Aniccā bhikkhave saṅkhārā evaṁ addhuvā bhikkhave saṅkhārā evaṁ
.pe. Alaṁ vimuccituṁ.
<p n="460"/>Etarahi kho pana bhikkhave imassa vepullassa pabbatassa
vepullotveva samaññā udapādi. Etarahi kho pana bhikkhave
imesaṁ manussānaṁ māgadhakātveva samaññā udapādi. Māgadhakānaṁ
bhikkhave manussānaṁ appakaṁ āyuppamāṇaṁ parittakaṁ lahukaṁ yo ciraṁ
jīvati so vassasataṁ appaṁ vā bhiyyo vā. Māgadhakā bhikkhave manussā
vepullaṁ pabbataṁ muhutteneva ārohanti muhuttena orohanti.
Etarahi kho panāyaṁ bhikkhave arahaṁ sammāsambuddho loke uppanno.
Mayhaṁ kho pana bhikkhave sārīputtamoggallānaṁ nāma sāvakayugaṁ
aggaṁ bhaddayugaṁ. Bhavissati bhikkhave so samayo yā ayañcevimassa
pabbatassa samaññā antaradhāyissati ime ca manussā kālaṁ
karissanti ahañca parinibbāyissāmi. Evaṁ aniccā bhikkhave
saṅkhārā evaṁ addhuvā bhikkhave saṅkhārā evaṁ anassāsikā
bhikkhave saṅkhārā. Yāvañcidaṁ bhikkhave alameva sabbasaṅkhāresu
nibbindituṁ alaṁ virajjituṁ alaṁ vimuccitunti.
<p n="461"/>Idamavoca bhagavā idaṁ vatvāna sugato athāparaṁ
etadavoca satthā
pācīnavaṁso tivarānaṁ rohitassāna vaṅkato
suppiyānaṁ supassopi <note n="1">Ma. supassoti. Yu. supassāti.</note> māgadhānañca vepulo
<pb n="2.228"/>
Aniccā vata saṅkhārā uppādavayadhammino
uppajjitvā nirujjhanti tesaṁ vūpasamo sukhoti. Dasamaṁ.
Dutiyavaggo dutiyo.
Tassa uddānaṁ
duggataṁ sukhitañceva tiṁsamātā pitena ca
bhātā bhaginī putto ca dhītā vepullapabbataṁ.
Anamataggasaṁyuttaṁ tatiyaṁ samattaṁ.
</xml>