<xml src="a4-22.xml">
<readunit id="a4-22">(22) 2. parisāvaggo</readunit>
<p rend="subhead" sid="1">1, parisāsuttaṃ</p>
Sobhanavaggo dutiyo
<p n="211"/>Cattārome bhikkhave parisadūsanā katame cattāro
bhikkhu bhikkhave dussīlo pāpadhammo parisadūsano bhikkhunī bhikkhave
dussīlā pāpadhammā <pb ed="P" n="2.226" set="A"/>parisadūsanā upāsako bhikkhave dussīlo
pāpadhammo parisadūsano upāsikā bhikkhave dussīlā pāpadhammā
parisadūsanā ime kho bhikkhave cattāro parisadūsanā. Cattārome
bhikkhave parisasobhanā katame cattāro bhikkhu bhikkhave sīlavā
kalyāṇadhammo parisasobhano bhikkhunī bhikkhave sīlavatī kalyāṇadhammā
parisasobhanā upāsako bhikkhave sīlavā kalyāṇadhammo parisasobhano
upāsikā bhikkhave sīlavatī kalyāṇadhammā parisasobhanā ime kho
bhikkhave cattāro parisasobhanāti.
<p rend="subhead" sid="2">2, diṭṭhisuttaṃ</p>
<p n="212"/>Catūhi bhikkhave dhammehi samannāgato yathābhataṁ nikkhitto
evaṁ niraye katamehi catūhi kāyaduccaritena vacīduccaritena
manoduccaritena micchādiṭṭhiyā imehi kho bhikkhave catūhi dhammehi
samannāgato yathābhataṁ nikkhitto evaṁ niraye. Catūhi bhikkhave
dhammehi samannāgato yathābhataṁ nikkhitto evaṁ sagge katamehi
<pb n="4.309"/>
Catūhi kāyasucaritena vacīsucaritena manosucaritena sammādiṭṭhiyā imehi
kho bhikkhave catūhi dhammehi samannāgato yathābhataṁ nikkhitto evaṁ
saggeti.
<p rend="subhead" sid="3">3, akataññutāsuttaṃ</p>
<p n="213"/>Catūhi bhikkhave dhammehi samannāgato yathābhataṁ nikkhitto
evaṁ niraye katamehi catūhi kāyaduccaritena vacīduccaritena manoduccaritena
akataññutā akataveditā imehi kho bhikkhave catūhi
dhammehi samannāgato yathābhataṁ nikkhitto evaṁ niraye. Catūhi bhikkhave
dhammehi samannāgato yathābhataṁ nikkhitto evaṁ sagge katamehi
catūhi kāyasucaritena vacīsucaritena manosucaritena kataññutā kataveditā
imehi kho bhikkhave catūhi dhammehi samannāgato yathābhataṁ nikkhitto
evaṁ saggeti.
<p rend="subhead" sid="4">4, pāṇātipātīsuttaṃ</p>
<p n="214"/>Catūhi bhikkhave dhammehi samannāgato yathābhataṁ nikkhitto
evaṁ niraye katamehi catūhi pāṇātipātī hoti adinnādāyī
hoti <pb ed="P" n="2.227" set="A"/>kāmesu micchācārī hoti musāvādī hoti .pe.
Pāṇātipātā paṭivirato hoti adinnādānā paṭivirato hoti
kāmesu micchācārā paṭivirato hoti musāvādā paṭivirato
hoti .pe.
<p rend="subhead" sid="5">5, paṭhamamaggasuttaṃ</p>
<p n="215"/>Micchādiṭṭhiko hoti micchāsaṅkappo hoti
micchāvāco hoti micchākammanto hoti .pe. Sammādiṭṭhiko
hoti sammāsaṅkappo hoti sammāvāco hoti sammākammanto
hoti .pe.
<p rend="subhead" sid="6">6, dutiyamaggasuttaṃ</p>
<pb n="4.310"/>
<p n="216"/>Micchāājīvo hoti micchāvāyāmo hoti micchāsati
hoti micchāsamādhi hoti .pe. Sammāājīvo hoti
sammāvāyāmo hoti sammāsati hoti sammāsamādhi hoti .pe.
<p rend="subhead" sid="7">7, paṭhamavohārapathasuttaṃ</p>
<p n="217"/>Adiṭṭhe diṭṭhavādī hoti assute sutavādī hoti
amute mutavādī hoti aviññāte viññātavādī hoti .pe.
Adiṭṭhe adiṭṭhavādī hoti assute assutavādī hoti amute
amutavādī hoti aviññāte aviññātavādī hoti .pe.
<p rend="subhead" sid="8">8, dutiyavohārapathasuttaṃ</p>
<p n="218"/>Diṭṭhe adiṭṭhavādī hoti sute assutavādī hoti
mute amutavādī hoti viññāte aviññātavādī hoti .pe.
Diṭṭhe diṭṭhavādī hoti sute sutavādī hoti mute mutavādī hoti
viññāte viññātavādī hoti .pe.
<p rend="subhead" sid="9">9, ahirikasuttaṃ</p>
<p n="219"/>Assaddho hoti <pb ed="P" n="2.228" set="A"/>dussīlo hoti ahiriko hoti
anottappī hoti .pe. Saddho hoti sīlavā hoti hirimā
hoti ottappī hoti .pe.
<p rend="subhead" sid="10">10, dussīlasuttaṃ</p>
<p n="220"/>Assaddho hoti dussīlo hoti kusīto hoti
duppañño hoti .pe. Saddho hoti sīlavā hoti
āraddhaviriyo hoti paññavā hoti imehi kho bhikkhave catūhi
dhammehi samannāgato yathābhataṁ nikkhitto evaṁ saggeti.
Sobhanavaggo dutiyo.
<note n="1">Ma. tassuddānaṁ   parisā diṭṭhi akataññutā pāṇātipātāpi dve maggā   dve vohārapathā vuttā ahirikaṁ duppaññena cāti.</note>
</xml>