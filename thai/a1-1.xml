<xml src="a1-1.xml">
<nikaya id="dn">dīghanikāyo</nikaya>
<book id="an1">ekakanipātapāḷi</book>
<pgroup id="a1-1"/>
<readunit id="a1-1">1. rūpādivaggo</readunit>
<pb n="1.1"/>
Suttantapiṭake aṅguttaranikāyassa
paṭhamo bhāgo
ekanipāto
namo tassa bhagavato arahato sammāsambuddhassa
ekadhammādipāli
<p n="1"/><pb ed="P" n="1.1" set="A"/>Evamme sutaṁ. Ekaṁ samayaṁ bhagavā sāvatthiyaṁ viharati jetavane
anāthapiṇḍikassa ārāme. Tatra kho bhagavā bhikkhū āmantesi bhikkhavoti.
Bhadanteti te bhikkhū bhagavato paccassosuṁ. Bhagavā etadavoca.
<p n="2"/>Nāhaṁ bhikkhave aññaṁ ekarūpaṁpi samanupassāmi yaṁ evaṁ
purisassa cittaṁ pariyādāya tiṭṭhati yathayidaṁ bhikkhave itthirūpaṁ itthirūpaṁ
bhikkhave purisassa cittaṁ pariyādāya tiṭṭhatīti.
<p n="3"/>Nāhaṁ bhikkhave aññaṁ ekasaddaṁpi samanupassāmi yaṁ evaṁ
purisassa cittaṁ pariyādāya tiṭṭhati yathayidaṁ bhikkhave itthisaddo
itthisaddo bhikkhave purisassa cittaṁ pariyādāya tiṭṭhatīti.
<p n="4"/>Nāhaṁ bhikkhave aññaṁ ekagandhaṁpi samanupassāmi yaṁ evaṁ
purisassa cittaṁ pariyādāya tiṭṭhati yathayidaṁ bhikkhave itthigandho
itthigandho bhikkhave purisassa cittaṁ pariyādāya tiṭṭhatīti.
<pb n="1.2"/>
<p n="5"/><pb ed="P" n="1.2" set="A"/>Nāhaṁ bhikkhave aññaṁ ekarasaṁpi samanupassāmi yaṁ evaṁ
purisassa cittaṁ pariyādāya tiṭṭhati yathayidaṁ bhikkhave itthiraso itthiraso
bhikkhave purisassa cittaṁ pariyādāya tiṭṭhatīti.
<p n="6"/>Nāhaṁ bhikkhave aññaṁ ekaphoṭṭhabbaṁpi samanupassāmi yaṁ
evaṁ purisassa cittaṁ pariyādāya tiṭṭhati yathayidaṁ bhikkhave
itthiphoṭṭhabbo itthiphoṭṭhabbo bhikkhave purisassa cittaṁ pariyādāya
tiṭṭhatīti.
<p n="7"/>Nāhaṁ bhikkhave aññaṁ ekarūpaṁpi samanupassāmi yaṁ evaṁ
itthiyā cittaṁ pariyādāya tiṭṭhati yathayidaṁ bhikkhave purisarūpaṁ purisarūpaṁ
bhikkhave itthiyā cittaṁ pariyādāya tiṭṭhatīti.
<p n="8"/>Nāhaṁ bhikkhave aññaṁ ekasaddaṁpi samanupassāmi yaṁ evaṁ
itthiyā cittaṁ pariyādāya tiṭṭhati yathayidaṁ bhikkhave purisasaddo
purisasaddo bhikkhave itthiyā cittaṁ pariyādāya tiṭṭhatīti.
<p n="9"/>Nāhaṁ bhikkhave aññaṁ ekagandhaṁpi samanupassāmi yaṁ evaṁ
itthiyā cittaṁ pariyādāya tiṭṭhati yathayidaṁ bhikkhave purisagandho
purisagandho bhikkhave itthiyā cittaṁ pariyādāya tiṭṭhatīti.
<p n="10"/>Nāhaṁ bhikkhave aññaṁ ekarasaṁpi samanupassāmi yaṁ evaṁ
itthiyā cittaṁ pariyādāya tiṭṭhati yathayidaṁ bhikkhave purisaraso purisaraso
bhikkhave itthiyā cittaṁ pariyādāya tiṭṭhatīti.
<p n="11"/>Nāhaṁ bhikkhave aññaṁ ekaphoṭṭhabbaṁpi samanupassāmi yaṁ
<pb n="1.3"/>
Evaṁ itthiyā cittaṁ pariyādāya tiṭṭhati yathayidaṁ bhikkhave
purisaphoṭṭhabbo <note n="1">Yu. purisaphoṭṭhabbaṁ.</note> purisaphoṭṭhabbo <note n="2">Yu. purisaphoṭṭhabbaṁ.</note> bhikkhave itthiyā cittaṁ pariyādāya
tiṭṭhatīti.
Vaggo <note n="3">Ma. Yu. rūpādivaggo.</note> paṭhamo.
</xml>