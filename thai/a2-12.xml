<xml src="a2-12.xml">
<readunit id="a2-12">(12) 2. āyācanavaggo</readunit>
<p n="375"/>129 Saddho bhikkhave bhikkhu evaṁ sammā āyācamāno
āyāceyya tādiso homi yādisā sārīputtamoggallānāti esā bhikkhave
tulā etaṁ pamāṇaṁ mama sāvakānaṁ bhikkhūnaṁ yadidaṁ sārīputtamoggallānāti.
<p n="376"/>130 Saddhā bhikkhave bhikkhunī evaṁ sammā āyācamānā
āyāceyya tādisā <note n="2">Ma. tādisī yādisī. ito paraṁ īdisameva.</note> homi yādisā <note n="3">Ma. tādisī yādisī. ito paraṁ īdisameva.</note> khemā ca bhikkhunī uppalavaṇṇā
cāti esā bhikkhave tulā etaṁ pamāṇaṁ mama sāvikānaṁ bhikkhunīnaṁ
yadidaṁ khemā ca bhikkhunī uppalavaṇṇā cāti.
<p n="377"/>131 Saddho bhikkhave upāsako evaṁ sammā āyācamāno
<pb n="2.111"/>
Āyāceyya tādiso homi yādiso citto ca gahapati hatthako ca
āḷavakoti esā bhikkhave tulā etaṁ pamāṇaṁ mama sāvakānaṁ
upāsakānaṁ yadidaṁ citto ca gahapati hatthako ca āḷavakoti.
<p n="378"/>132 Saddhā bhikkhave upāsikā evaṁ sammā āyācamānā
āyāceyya tādisā homi <pb ed="P" n="1.89" set="A"/>yādisā khujjuttarā ca upāsikā
veḷukaṇṭakiyā ca nandamātāti esā bhikkhave tulā etaṁ pamāṇaṁ
mamasāvikānaṁ upāsikānaṁ yadidaṁ khujjuttarā ca upāsikā veḷukaṇṭakiyā
ca nandamātāti.
<p n="379"/>133 Dvīhi bhikkhave dhammehi samannāgato bālo abyatto
asappuriso khataṁ upahataṁ attānaṁ pariharati sāvajjo ca hoti sānuvajjo <note n="1">Ma. sabbattha casaddo atthi.</note>
viññūnaṁ bahuñca apuññaṁ pasavati katamehi dvīhi ananuvicca
apariyogāhetvā avaṇṇārahassa vaṇṇaṁ bhāsati ananuvicca apariyogāhetvā
vaṇṇārahassa avaṇṇaṁ bhāsati imehi kho bhikkhave
dvīhi dhammehi samannāgato bālo abyatto asappuriso khataṁ upahataṁ
attānaṁ pariharati sāvajjo ca hoti sānuvajjo viññūnaṁ bahuñca
apuññaṁ pasavati. Dvīhi bhikkhave dhammehi samannāgato paṇḍito byatto
sappuriso akkhataṁ anupahataṁ attānaṁ pariharati anavajjo ca hoti
ananuvajjo viññūnaṁ bahuñca puññaṁ pasavati katamehi dvīhi anuvicca
pariyogāhetvā avaṇṇārahassa avaṇṇaṁ bhāsati anuvicca pariyogāhetvā
vaṇṇārahassa vaṇṇaṁ bhāsati imehi kho bhikkhave dvīhi
<pb n="2.112"/>
Dhammehi samannāgato paṇḍito byatto sappuriso akkhataṁ anupahataṁ
attānaṁ pariharati anavajjo ca hoti ananuvajjo viññūnaṁ bahuñca
puññaṁ pasavatīti.
<p n="380"/>134 Dvīhi bhikkhave dhammehi samannāgato bālo abyatto
asappuriso khataṁ upahataṁ attānaṁ pariharati sāvajjo ca hoti sānuvajjo
viññūnaṁ bahuñca apuññaṁ pasavati katamehi dvīhi ananuvicca
apariyogāhetvā appasādanīye ṭhāne pasādaṁ upadaṁseti ananuvicca
apariyogāhetvā pasādanīye ṭhāne appasādaṁ upadaṁseti imehi kho
bhikkhave dvīhi dhammehi samannāgato bālo abyatto asappuriso khataṁ
upahataṁ attānaṁ pariharati <pb ed="P" n="1.90" set="A"/>sāvajjo ca hoti sānuvajjo viññūnaṁ
bahuñca apuññaṁ pasavati. Dvīhi bhikkhave dhammehi samannāgato paṇḍito
byatto sappuriso akkhataṁ anupahataṁ attānaṁ pariharati anavajjo ca
hoti ananuvajjo viññūnaṁ bahuñca puññaṁ pasavati katamehi dvīhi
anuvicca pariyogāhetvā appasādanīye ṭhāne appasādaṁ upadaṁseti
anuvicca pariyogāhetvā pasādanīye ṭhāne pasādaṁ upadaṁseti imehi
kho bhikkhave dvīhi dhammehi samannāgato paṇḍito byatto sappuriso
akkhataṁ anupahataṁ attānaṁ pariharati anavajjo ca hoti ananuvajjo
viññūnaṁ bahuñca puññaṁ pasavatīti.
<p n="381"/>135 Dvīsu bhikkhave micchāpaṭipajjamāno bālo abyatto
asappuriso khataṁ upahataṁ attānaṁ pariharati sāvajjo ca hoti sānuvajjo
<pb n="2.113"/>
Viññūnaṁ bahuñca apuññaṁ pasavati katamesu dvīsu mātari ca pitari ca
imesu kho bhikkhave dvīsu micchāpaṭipajjamāno bālo abyatto
asappuriso khataṁ upahataṁ attānaṁ pariharati sāvajjo ca hoti
sānuvajjo viññūnaṁ bahuñca apuññaṁ pasavati. Dvīsu bhikkhave
sammāpaṭipajjamāno paṇḍito byatto sappuriso akkhataṁ anupahataṁ
attānaṁ pariharati anavajjo ca hoti ananuvajjo viññūnaṁ bahuñca
puññaṁ pasavati katamesu dvīsu mātari ca pitari ca imesu kho <note n="1">Yu. khosaddo natthi.</note>
bhikkhave dvīsu sammāpaṭipajjamāno paṇḍito byatto sappuriso akkhataṁ
anupahataṁ attānaṁ pariharati anavajjo ca hoti ananuvajjo viññūnaṁ
bahuñca puññaṁ pasavatīti.
<p n="382"/>136 Dvīsu bhikkhave micchāpaṭipajjamāno bālo abyatto
asappuriso khataṁ upahataṁ attānaṁ pariharati sāvajjo ca hoti
sānuvajjo viññūnaṁ bahuñca apuññaṁ pasavati katamesu dvīsu
tathāgate ca tathāgatasāvake ca imesu kho bhikkhave dvīsu micchāpaṭipajjamāno
bālo abyatto asappuriso khataṁ upahataṁ attānaṁ pariharati
sāvajjo ca hoti sānuvajjo viññūnaṁ bahuñca apuññaṁ pasavati.
Dvīsu bhikkhave sammāpaṭipajjamāno paṇḍito byatto sappuriso akkhataṁ
anupahataṁ attānaṁ pariharati anavajjo ca hoti ananuvajjo viññūnaṁ
<pb n="2.114"/>
Bahuñca puññaṁ pasavati katamesu dvīsu tathāgate ca tathāgatasāvake
ca imesu kho bhikkhave dvīsu sammāpaṭipajjamāno paṇḍito byatto
sappuriso akkhataṁ anupahataṁ attānaṁ pariharati anavajjo ca hoti
ananuvajjo viññūnaṁ bahuñca puññaṁ pasavatīti.
<p n="383"/>137 Dveme bhikkhave dhammā katame dve sacittavodānañca
na ca kiñci loke upādiyati ime kho bhikkhave dve
dhammāti.
<p n="384"/>138 Dveme bhikkhave dhammā katame dve kodho ca
upanāho ca ime kho bhikkhave dve dhammāti.
<p n="385"/>139 Dveme bhikkhave dhammā katame dve kodhavinayo
ca upanāhavinayo ca ime kho bhikkhave dve dhammāti.
Āyācanavaggo dutiyo <note n="1">Yu. davādasamo.</note>.
</xml>