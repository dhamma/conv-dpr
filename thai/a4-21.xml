<xml src="a4-21.xml">
<readunit id="a4-21">(21) 1. sappurisavaggo</readunit>
<p rend="subhead" sid="1">1, sikkhāpadasuttaṃ</p>
<pb n="4.297"/>
Paṇṇāsakāsaṅgahitā vaggā
sappurisavaggo paṭhamo
<p n="201"/>Asappurisañca vo bhikkhave desessāmi asappurisena
asappurisatarañca sappurisañca sappurisena sappurisatarañca taṁ suṇātha
sādhukaṁ manasikarotha bhāsissāmīti. Evaṁ bhanteti kho te bhikkhū
bhagavato paccassosuṁ. Bhagavā etadavoca katamo ca bhikkhave
asappuriso idha bhikkhave ekacco pāṇātipātī hoti adinnādāyī
hoti kāmesu micchācārī hoti musāvādī hoti surāmerayamajjapamādaṭṭhāyī
hoti ayaṁ vuccati bhikkhave asappuriso. Katamo ca
bhikkhave asappurisena asappurisataro idha bhikkhave ekacco attanā
ca pāṇātipātī hoti parañca pāṇātipāte samādapeti attanā ca
adinnādāyī hoti parañca adinnādāne samādapeti attanā ca kāmesu
micchācārī hoti parañca kāmesu micchācāre samādapeti attanā
ca musāvādī hoti parañca musāvāde samādapeti attanā ca
surāmerayamajjapamādaṭṭhāyī hoti parañca surāmerayamajjapamādaṭṭhāne
samādapeti ayaṁ vuccati bhikkhave asappurisena asappurisataro. Katamo
ca bhikkhave sappuriso idha bhikkhave ekacco pāṇātipātā paṭivirato
hoti adinnādānā paṭivirato hoti kāmesu micchācārā paṭivirato
hoti musāvādā paṭivirato hoti surāmerayamajjapamādaṭṭhānā
<pb n="4.298"/>
Paṭivirato hoti ayaṁ vuccati bhikkhave sappuriso. Katamo ca bhikkhave
sappurisena sappurisataro idha bhikkhave ekacco attanā ca pāṇātipātā
paṭivirato hoti parañca pāṇātipātā veramaṇiyā samādapeti
attanā ca adinnādānā paṭivirato hoti parañca adinnādānā
veramaṇiyā samādapeti attanā ca kāmesu micchācārā paṭivirato
hoti parañca kāmesu micchācārā veramaṇiyā samādapeti attanā
ca <pb ed="P" n="2.218" set="A"/>musāvādā paṭivirato hoti parañca musāvādā veramaṇiyā samādapeti
attanā ca surāmerayamajjapamādaṭṭhānā paṭivirato hoti parañca
surāmerayamajjapamādaṭṭhānā veramaṇiyā samādapeti ayaṁ vuccati
bhikkhave sappurisena sappurisataroti.
<p rend="subhead" sid="2">2, assaddhasuttaṃ</p>
<p n="202"/>Asappurisañca vo bhikkhave desessāmi asappurisena
asappurisatarañca sappurisañca sappurisena sappurisatarañca taṁ suṇātha
sādhukaṁ manasikarotha bhāsissāmīti. Evaṁ bhanteti kho te bhikkhū
bhagavato paccassosuṁ. Bhagavā etadavoca katamo ca bhikkhave
asappuriso idha bhikkhave ekacco assaddho hoti ahiriko hoti
anottappī hoti appassuto hoti kusīto hoti muṭṭhassati
hoti duppañño hoti ayaṁ vuccati bhikkhave asappuriso. Katamo
ca bhikkhave asappurisena asappurisataro idha bhikkhave ekacco attanā
ca assaddho hoti parañca assaddhiye <note n="1">Yu. asaddhāya.</note> samādapeti attanā ca
<pb n="4.299"/>
Ahiriko hoti parañca ahirikatāya samādapeti attanā ca anottappī
hoti parañca anottappe samādapeti attanā ca appassuto
hoti parañca appassute samādapeti attanā ca kusīto hoti
parañca kosajje samādapeti attanā ca muṭṭhassati hoti parañca
muṭṭhasacce samādapeti attanā ca duppañño hoti parañca
duppaññatāya samādapeti ayaṁ vuccati bhikkhave asappurisena
asappurisataro. Katamo ca bhikkhave sappuriso idha bhikkhave ekacco saddho
hoti hirimā hoti ottappī hoti bahussuto hoti āraddhaviriyo
hoti satimā hoti paññavā hoti ayaṁ vuccati
bhikkhave sappuriso. Katamo ca bhikkhave sappurisena sappurisataro idha
bhikkhave ekacco attanā ca saddhāsampanno hoti parañca
saddhāsampadāya samādapeti attanā ca hirimā hoti parañca hirimatāya
samādapeti attanā ca ottappī hoti parañca ottappe samādapeti
attanā ca bahussuto hoti parañca bāhusacce samādapeti attanā
ca āraddhaviriyo hoti parañca viriyārambhe samādapeti attanā ca
upaṭṭhitassati hoti parañca satipaṭṭhāne samādapeti attanā ca
paññāsampanno hoti parañca paññāsampadāya samādapeti ayaṁ
vuccati bhikkhave sappurisena sappurisataroti.
<p rend="subhead" sid="3">3, sattakammasuttaṃ</p>
<p n="203"/>Asappurisañca vo bhikkhave desessāmi asappurisena
asappurisatarañca sappurisañca sappurisena sappurisatarañca taṁ suṇātha
<pb n="4.300"/>
.pe. Katamo ca bhikkhave asappuriso idha bhikkhave ekacco
pāṇātipātī hoti adinnādāyī hoti kāmesu micchācārī hoti
musāvādī hoti pisuṇavāco hoti pharusavāco hoti samphappalāpī
hoti ayaṁ vuccati bhikkhave asappuriso. Katamo ca bhikkhave
asappurisena asappurisataro idha bhikkhave ekacco attanā ca
pāṇātipātī hoti parañca pāṇātipāte samādapeti attanā ca
adinnādāyī hoti parañca adinnādāne samādapeti attanā ca kāmesu
micchācārī hoti parañca kāmesu micchācāre samādapeti attanā ca
musāvādī hoti parañca musāvāde samādapeti attanā ca pisuṇavāco
hoti parañca pisuṇāya vācāya samādapeti attanā ca pharusavāco
hoti parañca pharusāya vācāya samādapeti attanā ca samphappalāpī
hoti parañca samphappalāpe samādapeti ayaṁ vuccati bhikkhave
asappurisena asappurisataro. Katamo ca bhikkhave sappuriso idha
bhikkhave ekacco pāṇātipātā paṭivirato hoti adinnādānā
paṭivirato hoti kāmesu micchācārā paṭivirato hoti musāvādā
paṭivirato hoti pisuṇāya vācāya paṭivirato hoti pharusāya
vācāya paṭivirato hoti samphappalāpā paṭivirato hoti ayaṁ vuccati
bhikkhave sappuriso. Katamo ca bhikkhave sappurisena sappurisataro idha
bhikkhave ekacco attanā ca pāṇātipātā paṭivirato hoti parañca
pāṇātipātā veramaṇiyā samādapeti attanā ca adinnādānā
<pb n="4.301"/>
Paṭivirato hoti parañca adinnādānā veramaṇiyā samādapeti attanā
ca kāmesu micchācārā paṭivirato hoti parañca kāmesu micchācārā
veramaṇiyā samādapeti attanā ca musāvādā paṭivirato hoti
parañca musāvādā veramaṇiyā samādapeti attanā ca pīsuṇāya
vācāya paṭivirato hoti parañca pisuṇāya vācāya veramaṇiyā
samādapeti attanā ca pharusāya vācāya paṭivirato hoti parañca
pharusāya vācāya veramaṇiyā samādapeti attanā ca samphappalāpā
paṭivirato hoti parañca samphappalāpā veramaṇiyā samādapeti
ayaṁ vuccati bhikkhave sappurisena sappurisataroti.
<p rend="subhead" sid="4">4, dasakammasuttaṃ</p>
<p n="204"/>Asappurisañca vo bhikkhave desessāmi asappurisena
asappurisatarañca sappurisañca sappurisena sappurisatarañca taṁ suṇātha
.pe. Katamo ca bhikkhave asappuriso idha bhikkhave ekacco
pāṇātipātī hoti .pe. Abhijjhālū hoti byāpannacitto
hoti micchādiṭṭhiko hoti ayaṁ vuccati bhikkhave asappuriso.
Katamo ca bhikkhave asappurisena asappurisataro idha bhikkhave ekacco
attanā ca pāṇātipātī hoti parañca pāṇātipāte samādapeti
.pe. Attanā ca abhijjhālū hoti parañca abhijjhāya samādapeti
attanā ca byāpannacitto hoti parañca byāpāde samādapeti
attanā ca micchādiṭṭhiko hoti parañca micchādiṭṭhiyā samādapeti
ayaṁ vuccati bhikkhave asappurisena asappurisataro. Katamo ca bhikkhave
<pb n="4.302"/>
Sappuriso idha bhikkhave ekacco pāṇātipātā paṭivirato hoti
.pe. Anabhijjhālū hoti abyāpannacitto hoti sammādiṭṭhiko
hoti ayaṁ vuccati bhikkhave sappuriso. Katamo ca bhikkhave sappurisena
sappurisataro idha bhikkhave ekacco attanā ca pāṇātipātā
paṭivirato hoti parañca pāṇātipātā veramaṇiyā samādapeti .pe.
Attanā ca anabhijjhālū hoti parañca anabhijjhāya samādapeti
attanā ca abyāpannacitto hoti parañca abyāpāde samādapeti
attanā ca sammādiṭṭhiko hoti parañca sammādiṭṭhiyā samādapeti
ayaṁ vuccati bhikkhave sappurisena sappurisataroti.
<p rend="subhead" sid="5">5, aṭṭhaṅgikasuttaṃ</p>
<p n="205"/>Asappurisañca vo bhikkhave desessāmi asappurisena
asappurisatarañca sappurisañca <pb ed="P" n="2.221" set="A"/>sappurisena sappurisatarañca taṁ suṇātha .pe.
Katamo ca bhikkhave asappuriso idha bhikkhave ekacco micchādiṭṭhiko
hoti micchāsaṅkappo hoti micchāvāco hoti micchākammanto
hoti micchāājīvo hoti micchāvāyāmo hoti micchāsati hoti
micchāsamādhi hoti ayaṁ vuccati bhikkhave asappuriso. Katamo ca
bhikkhave asappurisena asappurisataro idha bhikkhave ekacco attanā
ca micchādiṭṭhiko hoti parañca micchādiṭṭhiyā samādapeti attanā
ca micchāsaṅkappo hoti parañca micchāsaṅkappe samādapeti attanā
ca micchāvāco hoti parañca micchāvācāya samādapeti attanā ca
micchākammanto hoti parañca micchākammante samādapeti attanā
<pb n="4.303"/>
Ca micchāājīvo hoti parañca micchāājīve samādapeti attanā ca
micchāvāyāmo hoti parañca micchāvāyāme samādapeti attanā ca
micchāsati hoti parañca micchāsatiyā samādapeti attanā ca micchāsamādhi
hoti parañca micchāsamādhimhi samādapeti ayaṁ vuccati
bhikkhave asappurisena asappurisataro. Katamo ca bhikkhave sappuriso
idha bhikkhave ekacco sammādiṭṭhiko hoti sammāsaṅkappo hoti sammāvāco
hoti sammākammanto hoti sammāājīvo hoti sammāvāyāmo
hoti sammāsati hoti sammāsamādhi hoti ayaṁ vuccati bhikkhave
sappuriso. Katamo ca bhikkhave sappurisena sappurisataro idha bhikkhave
ekacco attanā ca sammādiṭṭhiko hoti parañca sammādiṭṭhiyā
samādapeti attanā ca sammāsaṅkappo hoti parañca sammāsaṅkappe
samādapeti attanā ca sammāvāco hoti parañca sammāvācāya
samādapeti attanā ca sammākammanto hoti parañca sammākammante
samādapeti attanā ca sammāājīvo hoti parañca sammāājīve
samādapeti attanā ca sammāvāyāmo hoti parañca sammāvāyāme
samādapeti attanā ca sammāsati hoti parañca sammāsatiyā
samādapeti attanā ca sammāsamādhi hoti <pb ed="P" n="2.222" set="A"/>parañca sammāsamādhimhi
samādapeti ayaṁ vuccati bhikkhave sappurisena sappurisataroti.
<p rend="subhead" sid="6">6, dasamaggasuttaṃ</p>
<p n="206"/>Asappurisañca vo bhikkhave desessāmi asappurisena
asappurisatarañca sappurisañca sappurisena sappurisatarañca taṁ suṇātha
<pb n="4.304"/>
.pe. Katamo ca bhikkhave asappuriso idha bhikkhave ekacco
micchādiṭṭhiko hoti .pe. Micchāñāṇī hoti micchāvimutti
hoti ayaṁ vuccati bhikkhave asappuriso. Katamo ca bhikkhave
asappurisena asappurisataro idha bhikkhave ekacco attanā ca
micchādiṭṭhiko hoti parañca micchādiṭṭhiyā samādapeti .pe. Attanā
ca micchāñāṇī hoti parañca micchāñāṇe samādapeti attanā ca
micchāvimutti hoti parañca micchāvimuttiyā samādapeti ayaṁ vuccati
bhikkhave asappurisena asappurisataro. Katamo ca bhikkhave sappuriso
idha bhikkhave ekacco sammādiṭṭhiko hoti .pe. Sammāñāṇī
hoti sammāvimutti hoti ayaṁ vuccati bhikkhave sappuriso.
Katamo ca bhikkhave sappurisena sappurisataro idha bhikkhave ekacco
attanā ca sammādiṭṭhiko hoti parañca sammādiṭṭhiyā samādapeti
.pe. Attanā ca sammāñāṇī hoti parañca sammāñāṇe
samādapeti attanā ca sammāvimutti hoti parañca sammāvimuttiyā
samādapeti ayaṁ vuccati bhikkhave sappurisena sappurisataroti.
<p rend="subhead" sid="7">7, paṭhamapāpadhammasuttaṃ</p>
<p n="207"/>Pāpañca vo bhikkhave desessāmi pāpena pāpatarañca
kalyāṇañca kalyāṇena kalyāṇatarañca taṁ suṇātha .pe.
Katamo ca bhikkhave pāpo idha bhikkhave ekacco pāṇātipātī hoti
.pe. Micchādiṭṭhiko hoti ayaṁ vuccati bhikkhave pāpo. Katamo
ca bhikkhave pāpena pāpataro idha bhikkhave ekacco attanā ca
<pb n="4.305"/>
Pāṇātipātī hoti <pb ed="P" n="2.223" set="A"/>parañca pāṇātipāte samādapeti .pe.
Attanā ca micchādiṭṭhiko hoti parañca micchādiṭṭhiyā samādapeti
ayaṁ vuccati bhikkhave pāpena pāpataro. Katamo ca bhikkhave kalyāṇo
idha bhikkhave ekacco pāṇātipātā paṭivirato hoti .pe.
Sammādiṭṭhiko hoti ayaṁ vuccati bhikkhave kalyāṇo. Katamo ca
bhikkhave kalyāṇena kalyāṇataro idha bhikkhave ekacco attanā ca
pāṇātipātā paṭivirato hoti parañca pāṇātipātā veramaṇiyā
samādapeti .pe. Attanā ca sammādiṭṭhiko hoti parañca sammādiṭṭhiyā
samādapeti ayaṁ vuccati bhikkhave kalyāṇena kalyāṇataroti.
<p rend="subhead" sid="8">8, dutiyapāpadhammasuttaṃ</p>
<p n="208"/>Pāpañca vo bhikkhave desessāmi pāpena pāpatarañca
kalyāṇañca kalyāṇena kalyāṇatarañca taṁ suṇātha .pe.
Katamo ca bhikkhave pāpo idha bhikkhave ekacco micchādiṭṭhiko
hoti .pe. Micchāñāṇī hoti micchāvimutti hoti ayaṁ
vuccati bhikkhave pāpo. Katamo ca bhikkhave pāpena pāpataro idha
bhikkhave ekacco attanā ca micchādiṭṭhiko hoti parañca micchādiṭṭhiyā
samādapeti .pe. Attanā ca micchāñāṇī hoti parañca
micchāñāṇe samādapeti attanā ca micchāvimutti hoti parañca
micchāvimuttiyā samādapeti ayaṁ vuccati bhikkhave pāpena pāpataro.
Katamo ca bhikkhave kalyāṇo idha bhikkhave ekacco sammādiṭṭhiko
<pb n="4.306"/>
Hoti .pe. Sammāñāṇī hoti sammāvimutti hoti ayaṁ
vuccati bhikkhave kalyāṇo. Katamo ca bhikkhave kalyāṇena kalyāṇataro
idha bhikkhave ekacco attanā ca sammādiṭṭhiko hoti parañca
sammādiṭṭhiyā samādapeti .pe. Attanā ca sammāñāṇī
hoti parañca sammāñāṇe samādapeti attanā ca sammāvimutti
hoti parañca sammāvimuttiyā samādapeti ayaṁ vuccati bhikkhave
kalyāṇena kalyāṇataroti.
<p rend="subhead" sid="9">9, tatiyapāpadhammasuttaṃ</p>
<p n="209"/>Pāpadhammañca vo bhikkhave desessāmi pāpadhammena
pāpadhammatarañca kalyāṇadhammañca kalyāṇadhammena kalyāṇadhammatarañca
taṁ suṇātha .pe. Katamo ca bhikkhave pāpadhammo idha bhikkhave
ekacco pāṇātipātī hoti .pe. Micchādiṭṭhiko hoti ayaṁ
vuccati bhikkhave pāpadhammo. Katamo ca bhikkhave pāpadhammena pāpadhammataro
idha bhikkhave ekacco attanā ca pāṇātipātī hoti parañca
pāṇātipāte samādapeti .pe. Attanā ca micchādiṭṭhiko
hoti parañca micchādiṭṭhiyā samādapeti ayaṁ vuccati bhikkhave
pāpadhammena pāpadhammataro. Katamo ca bhikkhave kalyāṇadhammo
idha bhikkhave ekacco pāṇātipātā paṭivirato hoti .pe.
Sammādiṭṭhiko hoti ayaṁ vuccati bhikkhave kalyāṇadhammo. Katamo
ca bhikkhave kalyāṇadhammena kalyāṇadhammataro idha bhikkhave ekacco
attanā ca pāṇātipātā paṭivirato hoti parañca pāṇātipātā
<pb n="4.307"/>
Veramaṇiyā samādapeti .pe. Attanā ca sammādiṭṭhiko hoti
parañca sammādiṭṭhiyā samādapeti ayaṁ vuccati bhikkhave
kalyāṇadhammena kalyāṇadhammataroti.
<p rend="subhead" sid="10">10, catutthapāpadhammasuttaṃ</p>
<p n="210"/>Pāpadhammañca vo bhikkhave desessāmi pāpadhammena
pāpadhammatarañca kalyāṇadhammañca kalyāṇadhammena kalyāṇadhammatarañca
taṁ suṇātha <pb ed="P" n="2.225" set="A"/>.pe. Katamo ca bhikkhave pāpadhammo idha bhikkhave
ekacco micchādiṭṭhiko hoti .pe. Micchāñāṇī hoti micchāvimutti
hoti ayaṁ vuccati bhikkhave pāpadhammo. Katamo ca bhikkhave
pāpadhammena pāpadhammataro idha bhikkhave ekacco attanā ca
micchādiṭṭhiko hoti parañca micchādiṭṭhiyā samādapeti .pe.
Attanā ca micchāñāṇī hoti parañca micchāñāṇe samādapeti
attanā ca micchāvimutti hoti parañca micchāvimuttiyā samādapeti
ayaṁ vuccati bhikkhave pāpadhammena pāpadhammataro. Katamo ca bhikkhave
kalyāṇadhammo idha bhikkhave ekacco sammādiṭṭhiko hoti .pe.
Sammāñāṇī hoti sammāvimutti hoti ayaṁ vuccati bhikkhave
kalyāṇadhammo. Katamo ca bhikkhave kalyāṇadhammena kalyāṇadhammataro
idha bhikkhave ekacco attanā ca sammādiṭṭhiko hoti parañca
sammādiṭṭhiyā samādapeti .pe. Attanā ca sammāñāṇī
hoti parañca sammāñāṇe samādapeti attanā ca sammāvimutti
hoti parañca sammāvimuttiyā samādapeti ayaṁ vuccati bhikkhave
<pb n="4.308"/>
Kalyāṇadhammena kalyāṇadhammataroti.
Sappurisavaggo paṭhamo.
<note n="1">Ma. tassuddānaṁ   sikkhāpadañca assaddhaṁ sattakammaṁ athoca dasakammaṁ   aṭṭhaṅgikañca dasamaggaṁ dve pāpadhammā apare dveti.</note>
</xml>