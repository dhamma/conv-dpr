<xml src="s31.xml">
<pgroup id="s31"/>
<readunit id="s31">10. gandhabbakāyasaṃyuttaṃ</readunit>
<p rend="subhead" sid="1">1, suddhikasuttaṃ</p>
<pb n="3.309"/>
Gandhabbakāyasaṁyuttaṁ
<p n="536"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme .pe. Bhagavā etadavoca gandhabbakāyike <note n="1">Yu. voti dissati. Ma. <pb ed="P" n="3.251" set="S"/>kho.</note>
deve vo bhikkhave desissāmi taṁ suṇātha .pe. Katame ca bhikkhave
gandhabbakāyikā devā. Santi bhikkhave mūlagandhe adhivatthā devā
santi bhikkhave sāragandhe adhivatthā devā santi bhikkhave pheggugandhe
adhivatthā devā santi bhikkhave tacagandhe adhivatthā devā
santi bhikkhave papaṭikagandhe adhivatthā devā santi bhikkhave
pattagandhe adhivatthā devā santi bhikkhave pupphagandhe adhivatthā
devā santi bhikkhave phalagandhe adhivatthā devā santi bhikkhave
rasagandhe adhivatthā devā santi bhikkhave gandhagandhe adhivatthā
devā. Ime vuccanti bhikkhave gandhabbakāyikā devāti.
<p rend="subhead" sid="2">2, sucaritasuttaṃ</p>
<p n="537"/>Sāvatthī. Atha kho aññataro bhikkhu yena bhagavā .pe.
Ekamantaṁ nisinno kho so bhikkhu bhagavantaṁ etadavoca ko nu kho
bhante hetu ko paccayo yena midhekacco kāyassa bhedā paraṁ
maraṇā gandhabbakāyikānaṁ devānaṁ sahabyataṁ upapajjatīti. Idha bhikkhu
ekacco kāyena sucaritaṁ carati vācāya sucaritaṁ carati manasā sucaritaṁ
carati tassa sutaṁ hoti gandhabbakāyikā devā dīghāyukā
vaṇṇavanto sukhabahulāti. Tassa evaṁ hoti aho vatāhaṁ kāyassa
<pb n="3.310"/>
Bhedā paraṁ maraṇā gandhabbakāyikānaṁ devānaṁ sahabyataṁ upapajjeyyanti.
So kāyassa bhedā paraṁ maraṇā gandhabbakāyikānaṁ devānaṁ sahabyataṁ
upapajjati. Ayaṁ kho bhikkhu hetu ayaṁ paccayo yena midhekacco
kāyassa bhedā paraṁ maraṇā gandhabbakāyikānaṁ devānaṁ sahabyataṁ
upapajjatīti.
<p rend="subhead" sid="3">3, mūlagandhadātāsuttaṃ</p>
<p n="538"/>Sāvatthī. Atha kho aññataro bhikkhu yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinno kho so bhikkhu bhagavantaṁ etadavoca ko nu
kho bhante hetu ko paccayo yena midhekacco kāyassa bhedā
paraṁ maraṇā mūlagandhe adhivatthānaṁ devānaṁ sahabyataṁ upapajjatīti.
Idha bhikkhu ekacco kāyena sucaritaṁ carati vācāya sucaritaṁ carati
manasā sucaritaṁ carati tassa sutaṁ hoti mūlagandhe adhivatthā devā
dīghāyukā vaṇṇavanto sukhabahulāti. Tassa evaṁ hoti aho
vatāhaṁ kāyassa bhedā paraṁ maraṇā mūlagandhe adhivatthānaṁ devānaṁ
sahabyataṁ upapajjeyyanti. So dātā hoti mūlagandhānaṁ. So
kāyassa bhedā paraṁ maraṇā mūlagandhe adhivatthānaṁ devānaṁ sahabyataṁ
upapajjati. Ayaṁ kho bhikkhu hetu ayaṁ paccayo yena midhekacco
kāyassa bhedā paraṁ maraṇā mūlagandhe adhivatthānaṁ devānaṁ sahabyataṁ
upapajjatīti.
<p rend="subhead" sid="4-12">4-12, sāragandhādidātāsuttanavakaṃ</p>
<p n="539"/>Sāvatthī. Ekamantaṁ nisinno kho so bhikkhu bhagavantaṁ
<pb n="3.311"/>
Etadavoca ko nu kho bhante hetu ko paccayo yena midhekacco
kāyassa bhedā paraṁ maraṇā sāragandhe adhivatthānaṁ devānaṁ .pe.
Pheggugandhe adhivatthānaṁ devānaṁ. Tacagandhe adhivatthānaṁ devānaṁ.
Papaṭikagandhe adhivatthānaṁ devānaṁ. Pattagandhe adhivatthānaṁ devānaṁ.
Pupphagandhe adhivatthānaṁ devānaṁ. Phalagandhe adhivatthānaṁ devānaṁ.
Rasagandhe adhivatthānaṁ devānaṁ. Gandhagandhe adhivatthānaṁ devānaṁ
sahabyataṁ upapajjatīti. Idha bhikkhu ekacco kāyena sucaritaṁ carati
vācāya sucaritaṁ carati manasā sucaritaṁ carati tassa sutaṁ hoti
sāragandhe adhivatthā devā <pb ed="P" n="3.252" set="S"/>dīghāyukā vaṇṇavanto sukhabahulāti.
Tassa evaṁ hoti aho vatāhaṁ kāyassa bhedā paraṁ maraṇā
sāragandhe adhivatthānaṁ devānaṁ. Pheggugandhe adhivatthānaṁ devānaṁ.
Tacagandhe adhivatthānaṁ devānaṁ. Papaṭikagandhe adhivatthānaṁ devānaṁ.
Pattagandhe adhivatthānaṁ devānaṁ. Pupphagandhe adhivatthānaṁ devānaṁ.
Phalagandhe adhivatthānaṁ devānaṁ. Rasagandhe adhivatthānaṁ devānaṁ.
Gandhagandhe adhivatthānaṁ devānaṁ sahabyataṁ upapajjeyyanti. So
dātā hoti sāragandhānaṁ. So dātā hoti pheggugandhānaṁ. So
dātā hoti tacagandhānaṁ. So dātā hoti papaṭikagandhānaṁ. So
dātā hoti pattagandhānaṁ. So dātā hoti pupphagandhānaṁ. So
dātā hoti phalagandhānaṁ. So dātā hoti rasagandhānaṁ. So
dātā hoti gandhagandhānaṁ. So kāyassa bhedā paraṁ maraṇā
<pb n="3.312"/>
Gandhagandhe adhivatthānaṁ devānaṁ sahabyataṁ upapajjati. Ayaṁ kho
bhikkhu hetu ayaṁ paccayo yena midhekacco kāyassa bhedā paraṁ
maraṇā gandhagandhe adhivatthānaṁ devānaṁ sahabyataṁ upapajjatīti.
<p rend="subhead" sid="13-22">13-22, mūlagandhadānūpakārasuttadasakaṃ</p>
<p n="540"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yena midhekacco
kāyassa bhedā paraṁ maraṇā mūlagandhe adhivatthānaṁ devānaṁ sahabyataṁ
upapajjatīti. Idha bhikkhu ekacco kāyena sucaritaṁ carati vācāya
sucaritaṁ carati manasā sucaritaṁ carati tassa sutaṁ hoti mūlagandhe
adhivatthā <pb ed="P" n="3.253" set="S"/>devā dīghāyukā vaṇṇavanto sukhabahulāti. Tassa evaṁ
hoti aho vatāhaṁ kāyassa bhedā paraṁ maraṇā mūlagandhe
adhivatthānaṁ devānaṁ sahabyataṁ upapajjeyyanti. So annaṁ deti pānaṁ
deti vatthaṁ deti yānaṁ deti mālaṁ deti gandhaṁ deti vilepanaṁ deti
seyyaṁ deti āvasathaṁ deti padīpeyyaṁ deti. So kāyassa bhedā
paraṁ maraṇā mūlagandhe adhivatthānaṁ devānaṁ sahabyataṁ upapajjati.
Ayaṁ kho bhikkhu hetu ayaṁ paccayo yena midhekacco kāyassa bhedā
paraṁ maraṇā mūlagandhe adhivatthānaṁ devānaṁ sahabyataṁ upapajjatīti.
<p rend="subhead" sid="23-112">23-112, sāragandhādidānūpakārasuttanavutikaṃ</p>
<p n="541"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yena
midhekacco kāyassa bhedā paraṁ maraṇā sāragandhe adhivatthānaṁ devānaṁ
.pe. Pheggugandhe adhivatthānaṁ devānaṁ. Tacagandhe adhivatthānaṁ
<pb n="3.313"/>
Devānaṁ. Papaṭikagandhe adhivatthānaṁ devānaṁ. Pattagandhe
adhivatthānaṁ devānaṁ. Pupphagandhe adhivatthānaṁ devānaṁ. Phalagandhe
adhivatthānaṁ devānaṁ. Rasagandhe adhivatthānaṁ devānaṁ. Gandhagandhe
adhivatthānaṁ devānaṁ sahabyataṁ upapajjatīti. Idha bhikkhu ekacco
kāyena sucaritaṁ carati vācāya sucaritaṁ carati manasā sucaritaṁ carati
tassa sutaṁ hoti gandhagandhe adhivatthā devā dīghāyukā vaṇṇavanto
sukhabahulāti. Tassa evaṁ hoti aho vatāhaṁ kāyassa
bhedā paraṁ maraṇā gandhagandhe adhivatthānaṁ devānaṁ sahabyataṁ
upapajjeyyanti. So annaṁ deti pānaṁ deti vatthaṁ deti yānaṁ
deti mālaṁ deti gandhaṁ deti vilepanaṁ deti seyyaṁ deti āvasathaṁ
deti padīpeyyaṁ deti. So kāyassa bhedā paraṁ maraṇā gandhagandhe
adhivatthānaṁ devānaṁ sahabyataṁ upapajjati. Ayaṁ kho bhikkhu hetu
ayaṁ paccayo yena midhekacco kāyassa bhedā paraṁ maraṇā gandhagandhe
adhivatthānaṁ devānaṁ sahabyataṁ upapajjatīti. (evaṁ ekapiṇḍikena
ekasatañca <pb ed="P" n="3.254" set="S"/>dvādasa ca suttantā bhavanti).
Gandhabbakāyasaṁyuttaṁ niṭṭhitaṁ.
Tassuddānaṁ
suddhakaṁ ca sucaritaṁ <note n="1">Po. suddhakaṁ ca sucaritaṁ ca.</note> dātā hi apare tayo <note n="2">Ma. Yu. dasa..</note>
dānūpakārā dasadhā <note n="3">Ma. satamā.</note> gandhabbā suppakāsitāti.
</xml>