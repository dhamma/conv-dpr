<xml src="a4-27.xml">
<readunit id="a4-27">(27) 7. kammapathavaggo</readunit>
<p rend="subhead" sid="1">1, pāṇātipātīsuttaṃ</p>
Kammapathavaggo sattamo
<p n="264"/>Catūhi bhikkhave dhammehi samannāgato yathābhataṁ nikkhitto
evaṁ niraye katamehi catūhi attanā ca pāṇātipātī hoti
parañca pāṇātipāte samādapeti pāṇātipāte ca samanuñño
hoti pāṇātipātassa ca vaṇṇaṁ bhāsati imehi kho bhikkhave
catūhi dhammehi samannāgato yathābhataṁ nikkhitto evaṁ niraye. Catūhi
bhikkhave dhammehi samannāgato yathābhataṁ nikkhitto evaṁ sagge katamehi
catūhi attanā ca pāṇātipātā paṭivirato hoti parañca
pāṇātipātā veramaṇiyā samādapeti pāṇātipātā veramaṇiyā ca
samanuñño hoti pāṇātipātā veramaṇiyā ca vaṇṇaṁ bhāsati
imehi kho bhikkhave catūhi dhammehi samannāgato yathābhataṁ nikkhitto
evaṁ saggeti.
<p rend="subhead" sid="2">2, adinnādāyīsuttaṃ</p>
<p n="265"/>Catūhi bhikkhave dhammehi samannāgato yathābhataṁ nikkhitto
<pb n="4.342"/>
Evaṁ niraye katamehi catūhi attanā ca adinnādāyī hoti
parañca adinnādāne samādapeti adinnādāne ca samanuñño
hoti adinnādānassa ca vaṇṇaṁ bhāsati. Imehi kho .pe.
Attanā ca adinnādānā paṭivirato hoti parañca adinnādānā
veramaṇiyā samādapeti adinnādānā veramaṇiyā ca samanuñño
hoti adinnādānā veramaṇiyā ca vaṇṇaṁ bhāsati. Imehi
kho .pe.
<p rend="subhead" sid="3">3, micchācārīsuttaṃ</p>
<p n="266"/>Attanā ca kāmesu micchācārī hoti parañca kāmesu
micchācāre samādapeti kāmesu micchācāre ca samanuñño hoti
kāmesu micchācārassa ca vaṇṇaṁ bhāsati. Imehi kho .pe.
Attanā ca kāmesu micchācārā paṭivirato hoti parañca kāmesu
micchācārā veramaṇiyā samādapeti kāmesu micchācārā veramaṇiyā
ca samanuñño hoti kāmesu micchācārā veramaṇiyā ca vaṇṇaṁ
bhāsati. Imehi kho .pe.
<p rend="subhead" sid="4">4, musāvādīsuttaṃ</p>
<p n="267"/>Attanā ca musāvādī hoti parañca musāvāde
samādapeti musāvāde ca samanuñño hoti musāvādassa ca vaṇṇaṁ
bhāsati. Imehi kho .pe. Attanā ca musāvādā paṭivirato
hoti parañca musāvādā veramaṇiyā samādapeti musāvādā veramaṇiyā
ca samanuñño hoti musāvādā veramaṇiyā ca vaṇṇaṁ
bhāsati. Imehi kho .pe.
<p rend="subhead" sid="5">5, pisuṇavācāsuttaṃ</p>
<pb n="4.343"/>
<p n="268"/>Attanā ca pisuṇavāco hoti parañca pisuṇāya
vācāya samādapeti pisuṇāya vācāya ca samanuñño hoti pisuṇāya
vācāya ca vaṇṇaṁ bhāsati. Imehi kho .pe. Attanā ca
pisuṇāya vācāya paṭivirato hoti parañca pisuṇāya vācāya
veramaṇiyā samādapeti pisuṇāya vācāya veramaṇiyā ca samanuñño
hoti pisuṇāya vācāya veramaṇiyā ca vaṇṇaṁ bhāsati.
Imehi kho .pe.
<p rend="subhead" sid="6">6, pharusavācāsuttaṃ</p>
<p n="269"/>Attanā ca pharusavāco <pb ed="P" n="2.255" set="A"/>hoti parañca pharusāya vācāya
samādapeti pharusāya vācāya veramaṇiyā ca samanuñño hoti
pharusāya vācāya ca vaṇṇaṁ bhāsati. Imehi kho .pe. Attanā
ca pharusāya vācāya paṭivirato hoti parañca pharusāya vācāya
veramaṇiyā samādapeti pharusāya vācāya veramaṇiyā ca samanuñño
hoti pharusāya vācāya veramaṇiyā ca vaṇṇaṁ bhāsati. Imehi
kho .pe.
<p rend="subhead" sid="7">7, samphappalāpasuttaṃ</p>
<p n="270"/>Attanā ca samphappalāpī hoti parañca samphappalāpe
samādapeti samphappalāpe ca samanuñño hoti samphappalāpassa
ca vaṇṇaṁ bhāsati. Imehi kho .pe. Attanā ca
samphappalāpā paṭivirato hoti parañca samphappalāpā veramaṇiyā
samādapeti samphappalāpā veramaṇiyā ca samanuñño hoti samphappalāpā
veramaṇiyā ca vaṇṇaṁ bhāsati. Imehi kho .pe.
<p rend="subhead" sid="8">8, abhijjhālusuttaṃ</p>
<pb n="4.344"/>
<p n="271"/>Attanā ca abhijjhālū hoti parañca abhijjhāya
samādapeti abhijjhāya ca samanuñño hoti abhijjhāya ca vaṇṇaṁ
bhāsati. Imehi kho .pe. Attanā ca anabhijjhālū hoti
parañca anabhijjhāya samādapeti anabhijjhāya ca samanuñño hoti
anabhijjhāya ca vaṇṇaṁ bhāsati. Imehi kho .pe.
<p rend="subhead" sid="9">9, byāpannacittasuttaṃ</p>
<p n="272"/>Attanā ca byāpannacitto hoti parañca byāpāde
samādapeti byāpāde ca samanuñño hoti byāpādassa ca
vaṇṇaṁ bhāsati. Imehi kho .pe. Attanā ca abyāpannacitto
hoti parañca abyāpāde samādapeti abyāpāde ca
samanuñño hoti abyāpādassa ca vaṇṇaṁ bhāsati. Imehi
kho .pe.
<p rend="subhead" sid="10">10, micchādiṭṭhisuttaṃ</p>
<p n="273"/>Attanā ca micchādiṭṭhiko hoti parañca micchādiṭṭhiyā
samādapeti micchādiṭṭhiyā ca samanuñño hoti micchādiṭṭhiyā
ca vaṇṇaṁ bhāsati. Imehi kho .pe. Attanā ca
sammādiṭṭhiko hoti parañca sammādiṭṭhiyā samādapeti sammādiṭṭhiyā
ca samanuñño hoti sammādiṭṭhiyā ca vaṇṇaṁ bhāsati.
Imehi kho bhikkhave catūhi dhammehi samannāgato yathābhataṁ nikkhitto
evaṁ saggeti.
Kammapathavaggo sattamo.
</xml>