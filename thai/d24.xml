<xml src="d24.xml">
<book id="dn3">pāthikavaggapāḷi</book>
<pgroup id="d24"/>
<readunit id="d24">1. pāthikasuttaṃ</readunit>
<p rend="subhead" sid="1">sunakkhattavatthu</p>
<pb n="3.1"/>
Suttantapiṭake dīghanikāyassa
tatiyo bhāgo
pāṭikavaggo
namo tassa bhagavato arahato sammāsambuddhassa.
Pāṭikasuttaṁ
<p n="1"/><pb ed="P" n="3.1" set="D"/>Evamme sutaṁ. Ekaṁ samayaṁ bhagavā mallesu viharati
anuppiyaṁ nāma mallānaṁ nigamo. Athakho bhagavā pubbaṇhasamayaṁ
nivāsetvā pattacīvaramādāya anuppiyaṁ piṇḍāya pāvisi. Athakho
bhagavato etadahosi atippago kho tāva anuppiyāyaṁ piṇḍāya carituṁ
yannūnāhaṁ yena bhaggavagottassa paribbājakassa ārāmo yena
bhaggavagotto paribbājako tenupasaṅkameyyanti. Athakho bhagavā
yena bhaggavagottassa paribbājakassa ārāmo yena bhaggavagotto
paribbājako tenupasaṅkami. <pb ed="P" n="3.2" set="D"/>Athakho bhaggavagotto paribbājako
bhagavantaṁ etadavoca etu kho bhante bhagavā svāgataṁ bhante
bhagavato cirassaṁ kho bhante bhagavā imaṁ pariyāyamakāsi yadidaṁ
idhāgamanāya nisīdatu bhante bhagavā idamāsanaṁ paññattanti.
Nisīdi bhagavā paññatte āsane. Bhaggavagottopi kho paribbājako
<pb n="3.2"/>
Aññataraṁ nīcaṁ āsanaṁ gahetvā ekamantaṁ nisīdi. Ekamantaṁ nisinno
kho bhaggavagotto paribbājako bhagavantaṁ etadavoca purimāni
bhante divasāni purimatarāni sunakkhatto licchaviputto yenāhaṁ
tenupasaṅkami upasaṅkamitvā maṁ etadavoca paccakkhātodāni mayā
bhaggava bhagavā nadānāhaṁ bhaggava <note n="1">Po. Ma. ayaṁ pāṭho natthi.</note> bhagavantaṁ uddissa viharāmīti
kaccetaṁ bhante tatheva yathā sunakkhatto licchaviputto avacāti.
Tatheva kho etaṁ bhaggava yathā sunakkhatto licchaviputto avaca
purimāni bhaggava divasāni purimatarāni sunakkhatto licchaviputto
yenāhaṁ tenupasaṅkami upasaṅkamitvā maṁ abhivādetvā ekamantaṁ
nisīdi. Ekamantaṁ nisinno kho bhaggava sunakkhatto licchaviputto maṁ
etadavoca paccakkhāmidānāhaṁ bhante bhagavantaṁ nadānāhaṁ bhante
bhagavantaṁ uddissa viharissāmīti. Evaṁ vutte ahaṁ bhaggava sunakkhattaṁ
licchaviputtaṁ etadavocaṁ api nu tāhaṁ sunakkhatta evamavocaṁ ehi
tvaṁ sunakkhatta mamaṁ uddissa viharāhīti. No hetaṁ bhante.
Tvaṁ vā pana maṁ evaṁ avaca ahaṁ bhante bhagavantaṁ uddissa
viharissāmīti. No hetaṁ bhante. Iti kira sunakkhatta nevāhantaṁ
vadāmi ehi tvaṁ sunakkhatta mamaṁ uddissa viharāhīti napi kira
maṁ tvaṁ vadesi ahaṁ bhante bhagavantaṁ uddissa viharissāmīti evaṁ
sante moghapurisa ko santo kaṁ paccācikkhati <note n="2">paccakkhāsi.</note> passa moghapurisa
<pb n="3.3"/>
Yāvañca te idaṁ aparaddhanti.
<p n="2"/>Na hi pana me bhante bhagavā uttarimanussadhammā iddhipāṭihāriyaṁ
karotīti. Api nu tāhaṁ sunakkhatta evaṁ avacaṁ ehi
tvaṁ sunakkhatta mamaṁ uddissa viharāhi ahante uttarimanussadhammā
iddhipāṭihāriyaṁ karissāmīti. No hetaṁ bhante. Tvaṁ vā <note n="1">Po. Ma. tavañca.</note> pana maṁ
evaṁ avaca ahaṁ bhante bhagavantaṁ uddissa viharissāmi bhagavā me
uttarimanussadhammā iddhipāṭihāriyaṁ karissatīti. No hetaṁ bhante.
Iti kira sunakkhatta nevāhantaṁ vadāmi ehi tvaṁ sunakkhatta
mamaṁ uddissa viharāhi ahante uttarimanussadhammā iddhipāṭihāriyaṁ
karissāmīti napi kira maṁ tvaṁ vadesi ahaṁ bhante bhagavantaṁ uddissa
viharissāmi bhagavā me uttarimanussadhammā iddhipāṭihāriyaṁ karissatīti
evaṁ sante moghapurisa ko santo kaṁ paccācikkhasi. Taṁ kiṁ maññasi
sunakkhatta kate vā uttarimanussadhammā iddhipāṭihāriye akate vā
uttarimanussadhammā iddhipāṭihāriye yassatthāya mayā dhammo desito
so niyyāti takkarassa sammādukkhakkhayāyāti. <pb ed="P" n="3.4" set="D"/>Kate vā bhante
uttarimanussadhammā iddhipāṭihāriye akate vā uttarimanussadhammā
iddhipāṭihāriye yassatthāya bhagavatā dhammo desito so niyyāti
takkarassa sammādukkhakkhayāyāti. Iti kira sunakkhatta kate vā
uttarimanussadhammā iddhipāṭihāriye akate vā uttarimanussadhammā
iddhipāṭihāriye yassatthāya mayā dhammo desito so niyyāti
<pb n="3.4"/>
Takkarassa sammādukkhakkhayāyāti. Tatra sunakkhatta kiṁ uttarimanussadhammā
iddhipāṭihāriyaṁ kataṁ karissati passa moghapurisa yāvañca
te idaṁ aparaddhanti.
<p n="3"/>Na hi pana me bhante bhagavā aggaññaṁ paññapetīti <note n="1">Po. Yu. paññāpetīti.</note>.
Api nu tāhaṁ sunakkhatta evaṁ avacaṁ ehi tvaṁ sunakkhatta mamaṁ
uddissa viharāhi ahante aggaññaṁ paññapessāmīti. No hetaṁ
bhante. Tvaṁ vā pana maṁ evaṁ avaca ahaṁ bhante bhagavantaṁ uddissa
viharissāmi bhagavā me aggaññaṁ paññapessatīti. No hetaṁ
bhante. Iti kira sunakkhatta nevāhantaṁ vadāmi ehi tvaṁ sunakkhatta
mamaṁ uddissa viharāhi ahante aggaññaṁ paññapessāmīti napi
kira maṁ tvaṁ vadesi ahaṁ bhante bhagavantaṁ uddissa viharissāmi
bhagavā me aggaññaṁ paññapessatīti evaṁ sante moghapurisa
ko santo kaṁ paccācikkhasi. Taṁ kiṁ maññasi sunakkhatta paññatte
vā aggaññe apaññatte vā aggaññe yassatthāya mayā dhammo
desito so niyyāti takkarassa sammādukkhakkhayāyāti. Paññatte
vā bhante aggaññe apaññatte vā aggaññe yassatthāya bhagavatā
dhammo desito so niyyāti takkarassa sammādukkhakkhayāyāti.
Iti kira sunakkhatta paññatte vā aggaññe apaññatte vā
aggaññe yassatthāya mayā dhammo desito so niyyāti takkarassa
sammādukkhakkhayāyāti. Tatra sunakkhatta kiṁ aggaññaṁ paññattaṁ
<pb n="3.5"/>
Karissati passa moghapurisa yāvañca te idaṁ aparaddhanti <note n="1">Sī. Ma. Yu. itisaddo na dissati.</note>.
Anekapariyāyena kho te sunakkhatta mama vaṇṇo bhāsito vajjigāme
itipi so bhagavā arahaṁ sammāsambuddho vijjācaraṇasampanno sugato
lokavidū anuttaro purisadammasārathi satthā devamanussānaṁ buddho
bhagavāti iti kho te sunakkhatta anekapariyāyena mama vaṇṇo
bhāsito vajjigāme. Anekapariyāyena kho te sunakkhatta dhammassa
vaṇṇo bhāsito vajjigāme svākkhāto bhagavatā dhammo sandiṭṭhiko
akāliko ehipassiko opanayiko paccattaṁ veditabbo viññūhīti
iti kho te sunakkhatta anekapariyāyena dhammassa vaṇṇo bhāsito
vajjigāme. Anekapariyāyena kho te sunakkhatta saṅghassa vaṇṇo
bhāsito vajjigāme supaṭipanno bhagavato sāvakasaṅgho ujupaṭipanno
bhagavato sāvakasaṅgho ñāyapaṭipanno bhagavato sāvakasaṅgho sāmīcipaṭipanno
bhagavato sāvakasaṅgho yadidaṁ cattāri purisayugāni aṭṭha
purisapuggalā esa bhagavato sāvakasaṅgho āhuneyyo pāhuneyyo
dakkhiṇeyyo añjalikaraṇīyo anuttaraṁ puññakkhettaṁ lokassāti iti
kho te sunakkhatta anekapariyāyena saṅghassa vaṇṇo bhāsito
vajjigāme. Ārocayāmi kho te sunakkhatta paṭivedayāmi kho te
sunakkhatta bhavissanti kho te sunakkhatta vattāro no visahi
sunakkhatto licchaviputto samaṇe gotame brahmacariyaṁ carituṁ so
<pb n="3.6"/>
Avisahanto sikkhaṁ paccakkhāya hīnāyāvattoti iti kho te sunakkhatta
bhavissanti vattāroti. <pb ed="P" n="3.6" set="D"/>Evaṁpi kho bhaggava sunakkhatto licchaviputto
mayā vuccamāno apakkameva imasmā dhammavinayā yathā taṁ
āpāyiko nerayiko.
<p rend="subhead" sid="2">korakkhattiyavatthu</p>
<p n="4"/>Ekamidāhaṁ bhaggava samayaṁ thūlūsu <note n="1">Sī. Yu. būmūsu.</note> viharāmi uttarakā nāma
thūlūnaṁ nigamo. Athakhvāhaṁ bhaggava pubbaṇhasamayaṁ nivāsetvā
pattacīvaramādāya sunakkhattena licchaviputtena pacchāsamaṇena uttarakaṁ
piṇḍāya pāvisiṁ. Tena kho pana samayena acelo korakkhattiyo
kukkuravattiko catukkoṇḍiko <note n="2">Yu. catukkuṇḍiko.</note> chamānikiṇṇaṁ bhakkhasaṁ mukheneva khādati
mukheneva bhuñjati. Addasā kho bhaggava sunakkhatto licchaviputto
acelaṁ korakkhattiyaṁ kukkuravattikaṁ catukkoṇḍikaṁ chamānikiṇṇaṁ bhakkhasaṁ
mukheneva khādantaṁ mukheneva bhuñjantaṁ. Disvānassa etadahosi
sādhurūpo vata bho arahaṁ <note n="3">Ma. ayaṁ.</note> samaṇo catukkoṇḍiko <note n="2">Yu. catukkuṇḍiko.</note> chamānikiṇṇaṁ bhakkhasaṁ
mukheneva khādati mukheneva bhuñjatīti. Athakhvāhaṁ bhaggava sunakkhattassa
licchaviputtassa cetasā cetoparivitakkamaññāya sunakkhattaṁ licchaviputtaṁ
etadavocaṁ tvaṁpi nāma moghapurisa <note n="4">Po. Ma. samaṇo.</note> sakyaputtiyo paṭijānissasīti. Kiṁ
pana maṁ bhante bhagavā evamāha <pb ed="P" n="3.7" set="D"/>tvaṁpi nāma moghapurisa sakyaputtiyo
paṭijānissasīti. Nanu te sunakkhatta imaṁ acelaṁ korakkhattiyaṁ
kukkuravattikaṁ catukkoṇḍikaṁ chamānikiṇṇaṁ bhakkhasaṁ mukheneva khādantaṁ
<pb n="3.7"/>
Mukheneva bhuñjantaṁ disvānassa <note n="1">Ma. Yu. disvāna.</note> etadahosi sādhurūpo vata bho
arahaṁ samaṇo catukkoṇḍiko chamānikiṇṇaṁ bhakkhasaṁ mukheneva khādati
mukheneva bhuñjatīti. Evaṁ sante kiṁ pana bhante bhagavā arahattassa
maccharāyatīti. Na kho ahaṁ moghapurisa arahattassa maccharāyāmi
apica tuyhevetaṁ pāpakaṁ diṭṭhigataṁ uppannaṁ taṁ pajaha mā te
ahosi dīgharattaṁ ahitāya dukkhāya yaṁ kho panetaṁ sunakkhatta maññasi
acelo <note n="2">Po. Ma. Yu. acelaṁ korakkhattiyaṁ.</note> korakkhattiyo sādhurūpo arahaṁ samaṇoti so sattamaṁ
divasaṁ alasakena kālaṁ karissati kālakato ca kālakañjikā <note n="3">Sī. Yu. kālakañjā.</note> nāma
asurā sabbanihīno asurakāyo tatra uppajjissati kālakatañca
naṁ vīraṇatthambhake susāne chaḍḍessanti. Ākaṅkhamāno ca tvaṁ
sunakkhatta acelaṁ korakkhattiyaṁ upasaṅkamitvā puccheyyāsi jānāsi
āvuso korakkhattiya attano gatinti ṭhānaṁ kho panetaṁ sunakkhatta
vijjati yante acelo korakkhattiyo byākarissati jānāmi āvuso
sunakkhatta attano gatiṁ kālakañjikā nāma asurā sabbanihīno
asurakāyo tatramhi uppannoti. Athakho bhaggava sunakkhatto licchaviputto
yena acelo korakkhattiyo tenupasaṅkami upasaṅkamitvā
acelaṁ korakkhattiyaṁ etadavoca byākato khosi āvuso korakkhattiya
samaṇena gotamena acelo korakkhattiyo sattamaṁ divasaṁ alasakena
kālaṁ karissati kālakato <pb ed="P" n="3.8" set="D"/>ca kālakañjikā nāma asurā sabbanihīno
<pb n="3.8"/>
Asurakāyo tatra uppajjissati kālakatañca naṁ vīraṇatthambhake
susāne chaḍḍessantīti yena tvaṁ āvuso korakkhattiya mattaṁ
mattaṁ ca bhattaṁ bhuñjeyyāsi mattaṁ mattaṁ ca pānīyaṁ piveyyāsi
yathā samaṇassa gotamassa micchā assa vacananti. Athakho bhaggava
sunakkhatto licchaviputto ekadvīhikāya satta rattindivāni gaṇesi
yathā taṁ tathāgatassa asaddahamāno. Athakho bhaggava acelo
korakkhattiyo sattamaṁ divasaṁ alasakena kālamakāsi kālakato ca
kālakañjikā nāma asurā sabbanihīno asurakāyo tatra uppajji
kālakatañca naṁ vīraṇatthambhake susāne chaḍḍesuṁ. Assosi kho bhaggava
sunakkhatto licchaviputto acelo kira <note n="1">Yu. kirasaddo natthi.</note> korakkhattiyo alasakena
kālakato vīraṇatthambhake susāne chaḍḍitoti. Athakho bhaggava
sunakkhatto licchaviputto tena vīraṇatthambhakaṁ susānaṁ yena acelo
korakkhattiyo tenupasaṅkami upasaṅkamitvā acelaṁ korakkhattiyaṁ
tikkhattuṁ pāṇinā ākoṭesi jānāsi āvuso korakkhattiya attano
gatinti. Athakho bhaggava acelo korakkhattiyo pāṇinā piṭṭhiṁ
paripuñchanto vuṭṭhāsi jānāmi āvuso sunakkhatta attano gatiṁ
kālakañjikā nāma asurā sabbanihīno asurakāyo tatramhi
uppannoti vatvā tattheva uttāno paripati <note n="2">Ma. Yu. papati.</note>. Athakho bhaggava
sunakkhatto licchaviputto yenāhaṁ tenupasaṅkami upasaṅkamitvā
maṁ abhivādetvā ekamantaṁ nisīdi. Ekamantaṁ nisinnaṁ kho ahaṁ
<pb n="3.9"/>
Bhaggava sunakkhattaṁ licchaviputtaṁ etadavocaṁ taṁ kiṁ maññasi sunakkhatta
yatheva te ahaṁ acelaṁ korakkhattiyaṁ ārabbha byākāsiṁ tatheva
taṁ vipākaṁ no <note n="1">Ma. Yu. nosaddo natthi.</note> aññathā vāti. Yatheva me bhante bhagavā acelaṁ
korakkhattiyaṁ ārabbha byākāsi tatheva taṁ vipākaṁ no aññathāti.
Taṁ kiṁ maññasi sunakkhatta yadi evaṁ sante kataṁ vā hoti
uttarimanussadhammā iddhipāṭihāriyaṁ akataṁ vāti. Addhā kho bhante
evaṁ sante kataṁ hoti uttarimanussadhammā iddhipāṭihāriyaṁ no
akatanti. Evaṁpi kho maṁ tvaṁ moghapurisa uttarimanussadhammā
iddhipāṭihāriyaṁ karontaṁ evaṁ vadesi na hi pana me bhante
bhagavā uttarimanussadhammā iddhipāṭihāriyaṁ karotīti passa moghapurisa
yāvañca te idaṁ aparaddhanti. Evaṁpi kho bhaggava sunakkhatto
licchaviputto mayā vuccamāno apakkameva imasmā dhammavinayā
yathā taṁ āpāyiko nerayiko.
<p rend="subhead" sid="3">acelakaḷāramaṭṭakavatthu</p>
<p n="5"/>Ekamidāhaṁ bhaggava samayaṁ vesāliyaṁ viharāmi mahāvane
kūṭāgārasālāyaṁ. Tena kho pana samayena acelo kaḷāramajjako <note n="2">Sī. Ma. kaḷāramaṭṭako. Sī. Yu. kandaramasuko.</note>
vesāliyaṁ paṭivasati lābhaggappatto ceva yasaggappatto ca vajjigāme.
Tassa satta vattapadāni samattāni samādinnāni honti yāvajīvaṁ
acelo assaṁ na vatthaṁ paridaheyyaṁ yāvajīvaṁ brahmacārī assaṁ
na methunaṁ dhammaṁ paṭiseveyyaṁ yāvajīvaṁ surāmaṁseneva yāpeyyaṁ na
<pb n="3.10"/>
Odanakummāsaṁ bhuñjeyyaṁ puratthimena vesāliṁ <note n="1">Sī. Yu. vesāliyaṁ.</note> udenaṁ nāma cetiyaṁ
taṁ nātikkameyyaṁ dakkhiṇena vesāliṁ gotamakaṁ nāma cetiyaṁ taṁ
nātikkameyyaṁ pacchimena vesāliṁ sattambaṁ nāma cetiyaṁ <pb ed="P" n="3.10" set="D"/>taṁ nātikkameyyaṁ
uttarena vesāliṁ bahuputtakannāma cetiyaṁ taṁ nātikkameyyanti so
imesaṁ sattannaṁ vattapadānaṁ samādānahetu lābhaggappatto ceva
yasaggappatto ca vajjigāme. Athakho bhaggava sunakkhatto licchaviputto
yena acelo kaḷāramajjako tenupasaṅkami upasaṅkamitvā acelaṁ
kaḷāramajjakaṁ pañhaṁ apucchi. Tassa acelo kaḷāramajjako pañhaṁ
puṭṭho na saṁpāyāsi asaṁpāyanto kopañca dosañca appaccayañca
pātvākāsi. Athakho bhaggava sunakkhattassa licchaviputtassa etadahosi
sādhurūpaṁ vata bho arahantaṁ samaṇaṁ āsādiyimhase <note n="2">Ma. Yu. āsādimhase.</note> mā vata no
bho ahosi dīgharattaṁ ahitāya dukkhāyāti. Athakho bhaggava
sunakkhatto licchaviputto yenāhaṁ tenupasaṅkami upasaṅkamitvā maṁ
abhivādetvā ekamantaṁ nisīdi. Ekamantaṁ nisinnaṁ kho ahaṁ bhaggava
sunakkhattaṁ licchaviputtaṁ etadavocaṁ tvaṁpi nāma moghapurisa sakyaputtiyo
paṭijānissasīti. Kiṁ pana maṁ bhante bhagavā evamāha tvaṁpi nāma
moghapurisa sakyaputtiyo paṭijānissasīti. Nanu tvaṁ sunakkhatta acelaṁ
kaḷāramajjakaṁ upasaṅkamitvā pañhaṁ apucchi tassa te acelo
kaḷāramajjako pañhaṁ puṭṭho na saṁpāyāsi asaṁpāyanto kopañca
<pb n="3.11"/>
Dosañca appaccayañca pātvākāsi tassa te etadahosi sādhurūpaṁ
vata bho arahantaṁ samaṇaṁ āsādiyimhase mā vata no bho ahosi
dīgharattaṁ ahitāya dukkhāyāti. Evaṁ bhante kiṁ pana bhante bhagavā
arahattassa maccharāyatīti. <pb ed="P" n="3.11" set="D"/>Na kho ahaṁ moghapurisa arahattassa
maccharāyāmi apica tuyhevetaṁ pāpakaṁ diṭṭhigataṁ uppannaṁ taṁ
pajaha mā te ahosi dīgharattaṁ ahitāya dukkhāyāti. Yaṁ kho
panetaṁ sunakkhatta maññasi acelaṁ kaḷāramajjakaṁ sādhurūpo arahaṁ
samaṇoti so nacirasseva parihito sānucariko vicaranto odanakummāsaṁ
bhuñjamāno sabbāneva vesāliyāni cetiyāni samatikkamitvā yasā
nihīno kālaṁ karissatīti. Athakho bhaggava acelo kaḷāramajjako
nacirasseva parihito sānucariko vicaranto odanakummāsaṁ bhuñjamāno
sabbāneva vesāliyāni cetiyāni samatikkamitvā yasā nihīno <note n="1">Yu. yasā nikkinno.</note>
kālamakāsi. Assosi kho bhaggava sunakkhatto licchaviputto acelo
kira kaḷāramajjako parihito sānucariko vicaranto odanakummāsaṁ
bhuñjamāno sabbāneva vesāliyāni cetiyāni samatikkamitvā yasā
nihīno kālaṁ karoti <note n="2">Ma. katoti.</note>. Athakho bhaggava sunakkhatto licchaviputto
yenāhaṁ tenupasaṅkami upasaṅkamitvā maṁ abhivādetvā ekamantaṁ
nisīdi. Ekamantaṁ nisinnaṁ kho ahaṁ bhaggava sunakkhattaṁ licchaviputtaṁ
etadavocaṁ taṁ kiṁ maññasi sunakkhatta yatheva te ahaṁ acelaṁ
kaḷāramajjakaṁ ārabbha byākāsiṁ tatheva taṁ vipākaṁ no aññathā vāti.
<pb n="3.12"/>
Yatheva me bhante bhagavā acelaṁ kaḷāramajjakaṁ ārabbha byākāsi
tatheva taṁ vipākaṁ no aññathāti. Taṁ kiṁ maññasi sunakkhatta
yadi evaṁ sante <pb ed="P" n="3.12" set="D"/>kataṁ vā hoti uttarimanussadhammā iddhipāṭihāriyaṁ
akataṁ vāti. Athakho bhante evaṁ sante kataṁ hoti uttarimanussadhammā
iddhipāṭihāriyaṁ no akatanti. Evaṁpi kho maṁ tvaṁ moghapurisa
uttarimanussadhammā iddhipāṭihāriyaṁ karontaṁ evaṁ vadesi na hi
pana me bhante bhagavā uttarimanussadhammā iddhipāṭihāriyaṁ karotīti
passa moghapurisa yāvañca te idaṁ aparaddhanti. Evaṁpi kho bhaggava
sunakkhatto licchaviputto mayā vuccamāno apakkameva imasmā dhammavinayā
yathā taṁ āpāyiko nerayiko.
<p rend="subhead" sid="4">acelapāthikaputtavatthu</p>
<p n="6"/>Ekamidāhaṁ bhaggava samayaṁ tattheva <note n="1">Po. ayaṁ pāṭho natthi.</note> vesāliyaṁ viharāmi mahāvane
kūṭāgārasālāyaṁ. Tena kho pana samayena acelo pāṭikaputto
vesāliyaṁ paṭivasati lābhaggappatto ceva yasaggappatto ca vajjigāme.
So vesāliyaṁ parisati evaṁ vācaṁ bhāsati samaṇopi gotamo ñāṇavādo
ahaṁpi ñāṇavādo ñāṇavādo kho pana ñāṇavādena
arahati uttarimanussadhammā iddhipāṭihāriyaṁ dassetuṁ samaṇo gotamo
upaḍḍhapathaṁ āgaccheyya ahaṁpi upaḍḍhapathaṁ gaccheyya te tattha
ubhopi uttarimanussadhammā iddhipāṭihāriyaṁ kareyyāma ekañce
samaṇo gotamo uttarimanussadhammā iddhipāṭihāriyaṁ karissati dvāhaṁ
karissāmi dve ce samaṇo gotamo uttarimanussadhammā iddhipāṭihāriyāni
<pb n="3.13"/>
Karissati cattārāhaṁ <pb ed="P" n="3.13" set="D"/>karissāmi cattāri ce samaṇo
gotamo uttarimanussadhammā iddhipāṭihāriyāni karissati aṭṭhāhaṁ
karissāmi. Iti yāvatakaṁ yāvatakaṁ samaṇo gotamo uttarimanussadhammā
iddhipāṭihāriyaṁ karissati taddiguṇaṁ taddiguṇāhaṁ karissāmīti. Iti <note n="1">Po. Ma. Yu. atha.</note>
kho bhaggava sunakkhatto licchaviputto yenāhaṁ tenupasaṅkami
upasaṅkamitvā maṁ abhivādetvā ekamantaṁ nisīdi. Ekamantaṁ nisinno
kho bhaggava sunakkhatto licchaviputto maṁ etadavoca acelo bhante
pāṭikaputto vesāliyaṁ paṭivasati lābhaggappatto ceva yasaggappatto ca
vajjigāme so vesāliyaṁ parisati evaṁ vācaṁ bhāsati samaṇopi gotamo
ñāṇavādo ahaṁpi ñāṇavādo ñāṇavādo kho pana ñāṇavādena
arahati uttarimanussadhammā iddhipāṭihāriyaṁ dassetuṁ samaṇo gotamo
upaḍḍhapathaṁ āgaccheyya ahaṁpi upaḍḍhapathaṁ gaccheyyaṁ te tattha ubhopi
uttarimanussadhammā iddhipāṭihāriyaṁ kareyyāma ekañce samaṇo
gotamo uttarimanussadhammā iddhipāṭihāriyaṁ karissati dvāhaṁ karissāmi.
Saṅkhittaṁ. Taddiguṇaṁ taddiguṇāhaṁ karissāmīti. Evaṁ vutte ahaṁ
bhaggava sunakkhattaṁ licchaviputtaṁ etadavocaṁ abhabbo kho sunakkhatta
acelo pāṭikaputto taṁ vācaṁ appahāya taṁ cittaṁ appahāya taṁ
diṭṭhiṁ appaṭinissajjitvā mama sammukhībhāvaṁ āgantuṁ sacepissa
evamassa ahaṁ taṁ vācaṁ appahāya taṁ cittaṁ appahāya taṁ diṭṭhiṁ
appaṭinissajjitvā samaṇassa gotamassa sammukhībhāvaṁ gaccheyyanti
<pb n="3.14"/>
Muddhāpi tassa vipateyyāti. Rakkhatetaṁ bhante bhagavā vācaṁ
rakkhatetaṁ sugato vācanti. <pb ed="P" n="3.14" set="D"/>Kiṁ pana maṁ tvaṁ sunakkhatta evaṁ
vadesi rakkhatetaṁ bhante bhagavā vācaṁ rakkhatetaṁ sugato vācanti.
Bhagavatāpassa bhante esā vā ekaṁsena odhāritā <note n="1">Yu. ovāditā.</note> abhabbo
acelo pāṭikaputto taṁ vācaṁ appahāya taṁ cittaṁ appahāya taṁ
diṭṭhiṁ appaṭinissajjitvā mama sammukhībhāvaṁ āgantuṁ sacepissa
evamassa ahaṁ taṁ vācaṁ appahāya taṁ cittaṁ appahāya taṁ diṭṭhiṁ
appaṭinissajjitvā samaṇassa gotamassa sammukhībhāvaṁ gaccheyyanti
muddhāpi tassa vipateyyāti acelo ca bhante pāṭikaputto
virūparūpena bhagavato sammukhībhāvaṁ āgaccheyya tadassa bhagavato
musāti. Api nu sunakkhatta tathāgato taṁ vācaṁ bhāseyya yā
sā vācā dvayagāminīti. Kiṁ pana bhante bhagavatā acelo
pāṭikaputto cetasā ceto paricca vidito abhabbo acelo
pāṭikaputto taṁ vācaṁ appahāya taṁ cittaṁ appahāya taṁ diṭṭhiṁ
appaṭinissajjitvā mama sammukhībhāvaṁ āgantuṁ sacepissa evamassa
ahantaṁ vācaṁ appahāya taṁ cittaṁ appahāya taṁ diṭṭhiṁ appaṭinissajjitvā
samaṇassa gotamassa sammukhībhāvaṁ gaccheyyanti muddhāpi
tassa vipateyyāti udāhu devatā bhagavato etamatthaṁ ārocesuṁ
abhabbo bhante acelo pāṭikaputto taṁ vācaṁ appahāya .pe.
Muddhāpi tassa vipateyyāti. Cetasā ceto paricca vidito ceva me
<pb n="3.15"/>
Sunakkhatta acelo pāṭikaputto abhabbo acelo pāṭikaputto
taṁ vācaṁ appahāya taṁ cittaṁ appahāya .pe. Muddhāpi tassa
vipateyyāti devatāpi mama etamatthaṁ ārocesuṁ <pb ed="P" n="3.15" set="D"/>abhabbo bhante
acelo pāṭikaputto taṁ vācaṁ appahāya .pe. Muddhāpi tassa
vipateyyāti. Ajitopi nāma licchavīnaṁ senāpati adhunā kālakato
tāvatiṁsakāyaṁ upapanno sopi maṁ upasaṅkamitvā evamārocesi
alajjī bhante acelo pāṭikaputto musāvādī bhante acelo
pāṭikaputto maṁpi bhante acelo pāṭikaputto byākāsi vajjigāme
ajito licchavīnaṁ senāpati mahānirayaṁ upapannoti na kho panāhaṁ
bhante mahānirayaṁ upapanno tāvatiṁsakāyaṁ <note n="1">Yu. tāvatiṁsamhi.</note> upapanno alajjī bhante
acelo pāṭikaputto mūsāvādī bhante acelo pāṭikaputto
abhabbo ca <note n="2">Sī. Yu. cakāro na dissati.</note> bhante acelo pāṭikaputto taṁ vācaṁ appahāya .pe.
Muddhāpi tassa vipateyyāti. Iti kho sunakkhatta cetasā ceto
paricca vidito ceva me acelo pāṭikaputto abhabbo acelo
pāṭikaputto taṁ vācaṁ appahāya taṁ cittaṁ appahāya taṁ diṭṭhiṁ
appaṭinissajjitvā mama sammukhībhāvaṁ āgantuṁ sacepissa evamassa
ahantaṁ vācaṁ appahāya taṁ cittaṁ appahāya taṁ diṭṭhiṁ appaṭinissajjitvā
samaṇassa gotamassa sammukhībhāvaṁ gaccheyyanti muddhāpi
tassa vipateyyāti devatāpi me etamatthaṁ ārocesuṁ abhabbo
<pb n="3.16"/>
Bhante acelo pāṭikaputto taṁ vācaṁ appahāya taṁ cittaṁ appahāya
taṁ diṭṭhiṁ appaṭinissajjitvā bhagavato sammukhībhāvaṁ āgantuṁ sacepissa
evamassa ahantaṁ vācaṁ appahāya taṁ cittaṁ appahāya taṁ diṭṭhiṁ
appaṭinissajjitvā samaṇassa gotamassa sammukhībhāvaṁ gaccheyyanti
muddhāpi tassa vipateyyāti. Eso kho panāhaṁ sunakkhatta vesāliyaṁ
piṇḍāya caritvā pacchābhattaṁ piṇḍapātapaṭikkanto yena acelassa
pāṭikaputtassa ārāmo tenupasaṅkamiṁ <note n="1">Po. Ma. tenupasaṅkamissāmi.</note> divā vihārāya yassadāni
tvaṁ sunakkhatta icchasi tassa ārocehīti.
<p rend="subhead" sid="5">iddhipāṭihāriyakathā</p>
<p n="7"/><pb ed="P" n="3.16" set="D"/>Athakho svāhaṁ bhaggava pubbaṇhasamayaṁ nivāsetvā pattacīvaraṁ
ādāya vesāliyaṁ <note n="2">Ma. vesāliṁ.</note> piṇḍāya pāvisiṁ vesāliyaṁ piṇḍāya caritvā
pacchābhattaṁ piṇḍapātapaṭikkanto yena acelassa pāṭikaputtassa
ārāmo tenupasaṅkamiṁ divā vihārāya. Athakho bhaggava sunakkhatto
licchaviputto taramānarūpo vesāliṁ pavisitvā yena abhiññātā
abhiññātā licchavī tenupasaṅkami upasaṅkamitvā abhiññāte
abhiññāte licchavī etadavoca esāvuso bhagavā vesāliyaṁ piṇḍāya
vicaritvā pacchābhattaṁ piṇḍapātapaṭikkanto yena acelassa pāṭikaputtassa
ārāmo tenupasaṅkami divā vihārāya abhikkamathāyasmanto
abhikkamathāyasmanto sādhurūpānaṁ samaṇānaṁ uttarimanussadhammā iddhipāṭihāriyaṁ
bhavissatīti. Athakho bhaggava abhiññātānaṁ abhiññātānaṁ
licchavīnaṁ etadahosi sādhurūpānaṁ kira bho samaṇānaṁ uttarimanussadhammā
<pb n="3.17"/>
Iddhipāṭihāriyaṁ bhavissati handa vata bho gacchāmāti.
Yena ca abhiññātā abhiññātā brāhmaṇamahāsālā gahapatinecayikā
nānātitthiyasamaṇabrāhmaṇā tenupasaṅkami upasaṅkamitvā
abhiññāte abhiññāte nānātitthiyasamaṇabrāhmaṇe etadavoca
esāvuso bhagavā vesāliyaṁ piṇḍāya caritvā pacchābhattaṁ piṇḍapātapaṭikkanto
yena acelassa pāṭikaputtassa ārāmo tenupasaṅkami
divāvihārāya abhikkamathāyasmanto abhikkamathāyasmanto sādhurūpānaṁ
samaṇānaṁ uttarimanussadhammā iddhipāṭihāriyaṁ bhavissatīti. Athakho
bhaggava abhiññātānaṁ abhiññātānaṁ nānātitthiyasamaṇabrāhmaṇānaṁ
etadahosi sādhurūpānaṁ kira bho samaṇānaṁ uttarimanussadhammā
iddhipāṭihāriyaṁ bhavissati handa vata bho gacchāmāti. <pb ed="P" n="3.17" set="D"/>Athakho
bhaggava abhiññātā abhiññātā licchavī abhiññātā abhiññātā ca
brāhmaṇamahāsālā gahapatinecayikā nānātitthiyasamaṇabrāhmaṇā
yena acelassa pāṭikaputtassa ārāmo tenupasaṅkamiṁsu. Sā
esā bhaggava parisā hoti anekasatā anekasahassā. Assosi
kho bhaggava acelo pāṭikaputto abhikkantā kira abhiññātā
abhiññātā licchavī abhikkantā abhiññātā abhiññātā ca
brāhmaṇamahāsālā gahapatinecayikā nānātitthiyasamaṇabrāhmaṇā
samaṇopi gotamo mayhaṁ ārāme divāvihāraṁ nisinnoti. Sutvānassa
bhayaṁ chambhitattaṁ lomahaṁso udapādi. Athakho bhaggava acelo
<pb n="3.18"/>
Pāṭikaputto bhīto saṁviggo lomahaṭṭhajāto <note n="1">Po. lomahaṁsajāto.</note> yena tiṇḍukakhānu-
paribbājakārāmo tenupasaṅkami. Assosi kho bhaggava sā parisā
acelo kira pāṭikaputto bhīto saṁviggo lomahaṭṭhajāto yena
tiṇḍukakhānuparibbājakārāmo tenupasaṅkantoti <note n="2">Sī. Yu. tenupasaṅkamanto.</note>. Athakho bhaggava sā
parisā aññataraṁ purisaṁ āmantesi ehi tvaṁ bho purisa yena tiṇḍukakhānu-
paribbājakārāmo yena acelo pāṭikaputto tenupasaṅkami
upasaṅkamitvā acelaṁ pāṭikaputtaṁ evaṁ vadehi abhikkamāvuso
pāṭikaputta abhikkantā abhiññātā abhiññātā licchavī abhikkantā
abhiññātā abhiññātā ca brāhmaṇamahāsālā gahapatinecayikā
nānātitthiyasamaṇabrāhmaṇā samaṇopi gotamo āyasmato ārāme
divāvihāraṁ nisinno bhāsitā kho pana te esāvuso pāṭikaputta
vesāliyaṁ parisati vācā samaṇopi gotamo ñāṇavādo ahaṁpi
ñāṇavādo ñāṇavādo kho pana ñāṇavādena arahati uttarimanussadhammā
iddhipāṭihāriyaṁ dassetuṁ <pb ed="P" n="3.18" set="D"/>samaṇo <note n="3">Ma. cesaddo atthi.</note> gotamo upaḍḍhapathaṁ
āgaccheyya ahaṁpi upaḍḍhapathaṁ gaccheyyaṁ te tattha ubhopi
uttarimanussadhammā iddhipāṭihāriyaṁ kareyyāma ekañce samaṇo
gotamo uttarimanussadhammā iddhipāṭihāriyaṁ karissati dvāhaṁ
karissāmi dve ce samaṇo gotamo uttarimanussadhammā
iddhipāṭihāriyāni karissati cattārāhaṁ karissāmi cattāri ce samaṇo
<pb n="3.19"/>
Gotamo uttarimanussadhammā iddhipāṭihāriyāni karissati aṭṭhāhaṁ
karissāmi iti yāvatakaṁ yāvatakaṁ samaṇo gotamo uttarimanussadhammā
iddhipāṭihāriyāni karissati taddiguṇaṁ taddiguṇāhaṁ karissāmīti
abhikkamayeva <note n="1">Ma. abhikkamasseva.</note> kho āvuso pāṭikaputta upaḍḍhapathaṁ sabbapaṭhamaṁyeva
āgantvā samaṇo gotamo āyasmato ārāme divāvihāraṁ nisinnoti.
Evaṁ bhoti kho bhaggava so puriso tassā parisāya paṭissutvā yena
tiṇḍukakhānuparibbājakārāmo yena acelo pāṭikaputto tenupasaṅkami
upasaṅkamitvā acelaṁ pāṭikaputtaṁ etadavoca abhikkamāvuso
pāṭikaputta abhikkantā abhiññātā abhiññātā licchavī
abhikkantā abhiññātā abhiññātā ca brāhmaṇamahāsālā .pe.
Abhikkamayeva āvuso pāṭikaputta upaḍḍhapathaṁ sabbapaṭhamaṁyeva
āgantvā samaṇo gotamo āyasmato ārāme divāvihāraṁ
nisinnoti. Evaṁ vutte bhaggava acelo pāṭikaputto āyāmi
āvuso āyāmi āvusoti vatvā tattheva saṁsappati na sakkoti
āsanāpi vuṭṭhātuṁ. Athakho so bhaggava puriso acelaṁ pāṭikaputtaṁ
etadavoca kiṁsu nāma te āvuso pāṭikaputta pāvaḷāsu nāma
te pīṭhakasmiṁ allīnā pīṭhakaṁsu nāma te pāvaḷāsu allīnaṁ āyāmi
āvuso āyāmi āvusoti vatvā tattheva saṁsappasi na sakkosi
āsanāpi vuṭṭhātunti. Evaṁpi kho bhaggava vuccamāno acelo
pāṭikaputto āyāmi āvuso āyāmi āvusoti vatvā tattheva
<pb n="3.20"/>
Saṁsappati na sakkoti āsanāpi vuṭṭhātuṁ. Yadā kho so bhaggava
puriso aññāsi parābhūtarūpo ayaṁ acelo pāṭikaputto āyāmi
āvuso āyāmi āvusoti vatvā tattheva saṁsappati na sakkoti
āsanāpi vuṭṭhātunti atha taṁ parisaṁ āgantvā evamārocesi
parābhūtarūpo bho ayaṁ <note n="1">Ma. ayanti pāṭho natthi. Sī. Yu. bho ayanti dve pāṭho natthi.</note> acelo pāṭikaputto āyāmi āvuso
āyāmi āvusoti vatvā tattheva saṁsappati na sakkoti āsanāpi
vuṭṭhātunti. Evaṁ vutte ahaṁ bhaggava taṁ purisaṁ etadavocaṁ abhabbo
kho āvuso acelo pāṭikaputto taṁ vācaṁ appahāya taṁ cittaṁ
appahāya taṁ diṭṭhiṁ appaṭinissajjitvā mama sammukhībhāvaṁ āgantuṁ
sacepissa evamassa ahantaṁ vācaṁ appahāya taṁ cittaṁ appahāya taṁ
diṭṭhiṁ appaṭinissajjitvā samaṇassa gotamassa sammukhībhāvaṁ gaccheyyanti
muddhāpi tassa vipateyyāti.
Paṭhamabhāṇavāraṁ niṭṭhitaṁ.
<p n="8"/>Athakho bhaggava aññataro licchavimahāmatto uṭṭhāyāsanā
taṁ parisaṁ etadavoca tenahi bho muhuttaṁ tāva āgametha yāvāhaṁ
gacchāmi <pb ed="P" n="3.20" set="D"/>appevanāma ahaṁpi sakkuṇeyyaṁ acelaṁ pāṭikaputtaṁ imaṁ
parisaṁ ānetunti. Athakho so bhaggava licchavimahāmatto yena
tiṇḍukakhānuparibbājakārāmo yena acelo pāṭikaputto
tenupasaṅkami upasaṅkamitvā acelaṁ pāṭikaputtaṁ etadavoca abhikkamāvuso
pāṭikaputta abhikkantaṁ te seyyo abhikkantā abhiññātā
<pb n="3.21"/>
Abhiññātā ca. Saṅkhittaṁ. Samaṇopi gotamo āyasmato ārāme
divāvihāraṁ nisinnoti bhāsitā kho pana te esāvuso pāṭikaputta
vesāliyaṁ parisati vācā samaṇopi gotamo ñāṇavādo ahaṁpi
ñāṇavādo .pe. Taddiguṇaṁ taddiguṇāhaṁ karissāmīti abhikkamayeva
kho āvuso pāṭikaputta upaḍḍhapathaṁ sabbapaṭhamaṁyeva āgantvā
samaṇopi gotamo āyasmato ārāne divāvihāraṁ nisinno bhāsitā
kho panesā āvuso pāṭikaputta samaṇema gotamena parisati vācā
abhabbo acelo pāṭikaputto taṁ vācaṁ appahāya .pe. Muddhāpi
tassa vipateyyāti abhikkamāvuso pāṭikaputta abhikkamaneneva
te jayaṁ karissāma samaṇassa gotamassa parājayanti. Evaṁ
vutte bhaggava acelo pāṭikaputto āyāmi āvuso āyāmi
āvusoti vatvā tattheva saṁsappati na <pb ed="P" n="3.21" set="D"/>sakkoti āsanāpi vuṭṭhātuṁ.
Athakho so bhaggava licchavimahāmatto acelaṁ pāṭikaputtaṁ etadavoca
kiṁsu nāma te āvuso pāṭikaputta pāvaḷāsu nāma te pīṭhakasmiṁ
allīnā pīṭhakaṁsu nāma te pāvaḷāsu allīnaṁ āyāmi āvuso
āyāmi āvusoti vatvā tattheva saṁsappasi na sakkosi āsanāpi
vuṭṭhātunti. Evaṁpi kho bhaggava vuccamāno acelo pāṭikaputto
āyāmi āvuso āyāmi āvusoti vatvā tattheva saṁsappati na
sakkoti āsanāpi vuṭṭhātuṁ. Yadā kho <note n="1">Po. Ma. Yu. so.</note> bhaggava licchavimahāmatto
aññāsi parābhūtarūpo ayaṁ acelo pāṭikaputto āyāmi āvuso
<pb n="3.22"/>
Āyāmi āvusoti vatvā tattheva saṁsappati na sakkoti āsanāpi
vuṭṭhātunti atha taṁ parisaṁ āgantvā evaṁ ārocesi parābhūtarūpo
ayaṁ acelo pāṭikaputto āyāmi āvuso āyāmi āvusoti vatvā
tattheva saṁsappati na sakkoti āsanāpi vuṭṭhātunti. Evaṁ vutte
ahaṁ bhaggava taṁ parisaṁ etadavoca abhabbo kho āvuso acelo
pāṭikaputto taṁ vācaṁ appahāya taṁ cittaṁ appahāya .pe.
Sacepissa evamassa ahantaṁ vācaṁ appahāya .pe. Samaṇassa
gotamassa sammukhībhāvaṁ gaccheyyanti muddhāpi tassa vipateyyāti
sacepāyasmantānaṁ licchavīnaṁ evamassa mayaṁ acelaṁ pāṭikaputtaṁ yāhi <note n="1">Sī. Ma. Yu. ayaṁ na dissati.</note>
varattāhi bandhitvā goyuttehi <note n="2">Sī. Ma. Yu. goyugehīti pāṭhena bhavitabbaṁ. </note> āviñjeyyāmāti <note n="3">Ma. āviñcheyyāmāti. Yu. āvijjheyyāmāti.</note> tā varattā
chijjeruṁ <note n="4">Ma. chijjeyyuṁ.</note> pāṭikaputto vā abhabbo pana acelo pāṭikaputto
taṁ vācaṁ appahāya .pe. Sacepissa evamassa ahantaṁ vācaṁ
appahāya .pe. Samaṇassa gotasassa sammukhībhāvaṁ gaccheyyanti
muddhāpi tassa vipateyyāti
<p n="9"/>Athakho bhaggava jāliyo dārupattikantevāsī uṭṭhāyāsanā taṁ
parisaṁ etadavoca tenahi bho muhuttaṁ tāva āgametha yāvāhaṁ gacchāmi
appevanāmāhaṁ <note n="5">Ma. Yu.  appevanāma ahampi.</note> sakkuṇeyyaṁ acelaṁ pāṭikaputtaṁ <note n="6">Ma. Yu. imaṁ parisaṁ.</note> ānetunti. Athakho
bhaggava jāliyo dārupattikantevāsī yena tiṇḍukakhānuparibbājakārāmo
yena acelo pāṭikaputto tenupasaṅkami upasaṅkamitvā acelaṁ
<pb n="3.23"/>
Acelaṁ pāṭikaputtaṁ etadavoca abhikkamāvuso pāṭikaputta abhikkantaṁ
te seyyo abhikkantā abhiññātā abhiññātā ca licchavī .pe.
Samaṇopi gotamo āyasmato ārāme divāvihāraṁ nisinno bhāsitā
kho pana te esāvuso pāṭikaputta vesāliyaṁ parisati vācā samaṇopi
gotamo ñāṇavādo .pe. Taddiguṇaṁ taddiguṇāhaṁ karissāmīti
abhikkamayeva āvuso pāṭikaputta upaḍḍhapathaṁ sabbapaṭhamaṁyeva
āgantvā samaṇo gotamo āyasmato ārāme divāvihāraṁ
nisinno bhāsitā kho pana te esāvuso pāṭikaputta samaṇena
gotamena parisati vācā abhabbo kho āvuso acelo pāṭikaputto
taṁ vācaṁ appahāya .pe. Sacepissa evamassa ahantaṁ vācaṁ
appahāya .pe. Samaṇassa gotamassa sammukhībhāvaṁ gaccheyyanti
muddhāpi vipateyyāti sacepāyasmantānaṁ licchavīnaṁ evamassa
mayaṁ acelaṁ pāṭikaputtaṁ yāhi varattāhi bandhitvā goyuttehi
āviñjeyyāmāti tā varattā chijjeruṁ pāṭikaputto vā
abhabbo pana acelo pāṭikaputto taṁ vācaṁ appahāya taṁ cittaṁ
appahāya taṁ diṭṭhiṁ appaṭinissajjitvā mama sammukhībhāvaṁ āgantuṁ
sacepissa evamassa ahantaṁ vācaṁ appahāya .pe. Samaṇassa
gotamassa sammukhībhāvaṁ gaccheyyanti muddhāpi tassa vipateyyāti
abhikkamāvuso pāṭikaputta abhikkamaneneva te jayaṁ karissāma
samaṇassa gotamassa parājayanti. <pb ed="P" n="3.23" set="D"/>Evaṁ vutte bhaggava acelo
<pb n="3.24"/>
Pāṭikaputto āyāmi āvuso āyāmi āvusoti vatvā tattheva
saṁsappati na sakkoti āsanāpi vuṭṭhātuṁ. Athakho bhaggava jāliyo
dārupattikantevāsī acelaṁ pāṭikaputtaṁ etadavoca kiṁsu nāma te
āvuso pāṭikaputta pāvaḷāsu nāma te pīṭhakasmiṁ allīnā pīṭhakaṁsu
nāma te pāvaḷāsu allīnaṁ āyāmi āvuso āyāmi āvusoti
vatvā tattheva saṁsappasi na sakkosi āsanāpi vuṭṭhātunti.
Evaṁpi kho bhaggava vuccamāno acelo pāṭikaputto āyāmi
āvuso āyāmi āvusoti vatvā tattheva saṁsappati na sakkoti
āsanāpi vuṭṭhātuṁ. Yadā kho bhaggava jāliyo dārupattikantevāsī
aññāsi parābhūtarūpo ayaṁ acelo pāṭikaputto āyāmi āvuso
āyāmi āvusoti vatvā tattheva saṁsappati na sakkoti āsanāpi
vuṭṭhātunti atha naṁ etadavoca bhūtapubbaṁ āvuso pāṭikaputta
sīhassa migarañño etadahosi yannūnāhaṁ aññataraṁ vanasaṇḍaṁ
nissāya āsayaṁ kappeyyaṁ tatrāsayaṁ kappetvā sāyaṇhasamayaṁ
āsayā nikkhameyyaṁ āsayā nikkhamitvā vijambheyyaṁ vijambhitvā
samantā catuddisā anuvilokeyyaṁ samantā catuddisā anuviloketvā
tikkhattuṁ sīhanādaṁ nadeyyaṁ tikkhattuṁ sīhanādaṁ naditvā gocarāya
pakkameyyaṁ so varaṁ varaṁ migasaṅghaṁ <note n="1">Ma. Yu. migasaṅghena.</note> vadhitvā mudumaṁsāni mudumaṁsāni
bhakkhayitvā tameva āsayaṁ ajjhupeyyanti. Athakho <note n="2">ma Yu. āvuso.</note> so sīho migarājā
aññataraṁ vanasaṇḍaṁ nissāya āsayaṁ kappesi tatrāsayaṁ kappetvā
<pb n="3.25"/>
Sāyaṇhasamayaṁ āsayā nikkhami āsayā nikkhamitvā vijambhi vijambhitvā
samantā catuddisā anuvilokesi samantā catuddisā anuviloketvā
tikkhattuṁ sīhanādaṁ nadi tikkhattuṁ sīhanādaṁ naditvā gocarāya pakkami
so varaṁ varaṁ migasaṅghaṁ vadhitvā mudumaṁsāni mudumaṁsāni bhakkhayitvā
tameva āsayaṁ ajjhupesi. <pb ed="P" n="3.24" set="D"/>Tasseva kho āvuso pāṭikaputta sīhassa
migarañño vighāsasaṁvaddho jarasigālo ditto ceva balavā ca.
Athakho āvuso tassa jarasigālassa etadahosi ko cāhaṁ ko
sīho migarājā yannūnāhaṁpi aññataraṁ vanasaṇḍaṁ nissāya āsayaṁ
kappeyyaṁ tatrāsayaṁ kappetvā sāyaṇhasamayaṁ āsayā nikkhameyyaṁ
āsayā nikkhamitvā vijambheyyaṁ vijambhitvā samantā catuddisā
anuvilokeyyaṁ samantā catuddisā anuviloketvā tikkhattuṁ sīhanādaṁ
nadeyyaṁ tikkhattuṁ sīhanādaṁ naditvā gocarāya pakkameyyaṁ so
varaṁ varaṁ migasaṅghaṁ vadhitvā mudumaṁsāni mudumaṁsāni bhakkhayitvā tameva
āsayaṁ ajjhupeyyanti. Athakho so āvuso jarasigālo aññataraṁ
vanasaṇḍaṁ nissāya āsayaṁ kappesi tatrāsayaṁ kappetvā sāyaṇhasamayaṁ
āsayā nikkhami āsayā nikkhamitvā vijambhi vijambhitvā
samantā catuddisā anuvilokesi samantā catuddisā anuviloketvā
tikkhattuṁ sīhanādaṁ nadissāmīti sigālakaṁ <note n="1">Po. Ma. siṅgālakaṁyeva.</note> anadi bheraṇḍakaṁyeva anadi
ke ca chave sigāle ke pana sīhanādeti. Evameva kho tvaṁ āvuso
pāṭikaputta sugatāpadānesu jivamāno sugatātirittāni bhuñjamāno
<pb n="3.26"/>
Tathāgate arahante sammāsambuddhe āsādetabbaṁ maññasi ke
ca chave pāṭikaputte kā ca tathāgatānaṁ arahantānaṁ sammāsambuddhānaṁ
āsādanāti. Yato kho bhaggava jāliyo dārupattikantevāsī imināpi
opammena neva asakkhi acelaṁ pāṭikaputtaṁ tamhā āsanā cāvetuṁ.
Atha naṁ etadavoca
sīhoti attāna samekkhiyāna
amaññi kotthu migarājāhamasmi
tameva <note n="1">Ma. Yu. tatheva.</note> so sigālakaṁ anadi
ke ca chave sigāle ke pana sīhanādeti.
<p n="10"/>Evameva kho tvaṁ āvuso pāṭikaputta sugatāpadānesu
jīvamāno sugatātirittāni bhuñjamāno tathāgate arahante
sammāsambuddhe āsādetabbaṁ maññasi ke ca chave pāṭikaputte kā
ca tathāgatānaṁ arahantānaṁ sammāsambuddhānaṁ āsādanāti. Yato
kho bhaggava jāliyo dārupattikantevāsī imināpi opammena neva
asakkhi acelaṁ pāṭikaputtaṁ tamhā āsanā cāvetuṁ. Atha naṁ
etadavoca
suññaṁ anupakaminaṁ <note n="2">Ma. Yu. aññaṁ anucaṅkamanaṁ.</note> attānaṁ
vighāse samekkhiya
yāvattānaṁ na passati kotthu
tāva byagghoti maññati
<pb n="3.27"/>
Tameva so sigālakaṁ anadi
ke ca chave sigāle ke pana sīhanādeti.
<p n="11"/>Evameva kho tvaṁ āvuso pāṭikaputta sugatāpadānesu
jīvamāno sugatātirittāni bhuñjamāno tathāgate arahante
sammāsambuddhe āsādetabbaṁ maññasi ke ca chave pāṭikaputte kā
ca tathāgatānaṁ arahantānaṁ sammāsambuddhānaṁ āsādanāti. Yato
kho bhaggava jāliyo dārupattikantevāsī imināpi <pb ed="P" n="3.26" set="D"/>opammena neva
asakkhi acelaṁ pāṭikaputtaṁ tamhā āsanā cāvetuṁ. Atha naṁ
etadavoca
bhutvāna bheke <note n="1">Po. bhiṅge.</note> khalamūsikāyo
kaṭasīsu khittāni ca kūṇapāni
mahāvane suññavane vivaḍḍho
amaññi kotthu migarājāhamasmi
tatheva so sigālakaṁ anadi
ke ca chave sigāle ke pana sīhanādeti.
<p n="12"/>Evameva kho tvaṁ āvuso pāṭikaputta sugatāpadānesu
jīvamāno sugatātirittāni bhuñjamāno tathāgate arahante
sammāsambuddhe āsādetabbaṁ maññasi ke ca chave pāṭikaputte kā
ca tathāgatānaṁ arahantānaṁ sammāsambuddhānaṁ āsādanāti. Yato
kho bhaggava jāliyo dārupattikantevāsī imināpi opammena neva
<pb n="3.28"/>
Asakkhi acelaṁ pāṭikaputtaṁ tamhā āsanā cāvetuṁ. Atha taṁ
parisaṁ āgantvā evamārocesi parābhūtarūpo bho acelo
pāṭikaputto āyāmi āvuso āyāmi āvusoti vatvā tattheva saṁsappati
na sakkoti āsanāpi vuṭṭhātunti. Evaṁ vutte ahaṁ bhaggava taṁ
parisaṁ etadavocaṁ abhabbo kho āvuso acelo pāṭikaputto taṁ
vācaṁ appahāya taṁ cittaṁ appahāya taṁ diṭṭhiṁ appaṭinissajjitvā
mama sammukhībhāvaṁ āgantuṁ sacepissa evamassa ahantaṁ vācaṁ
appahāya taṁ cittaṁ appahāya taṁ diṭṭhiṁ appaṭinissajjitvā samaṇassa
gotamassa sammukhībhāvaṁ gaccheyyanti muddhāpi tassa vipateyyāti
sacepāyasmantānaṁ licchavīnaṁ evamassa mayaṁ acelaṁ pāṭikaputtaṁ yāhi <note n="1">Ma. Yu. ayaṁ na dissati.</note>
varattāhi bandhitvā goyuttehi <pb ed="P" n="3.27" set="D"/>āviñjeyyāmāti tā varattā
chijjeruṁ pāṭikaputto vā abhabbo pana acelo pāṭikaputto taṁ
vācaṁ appahāya .pe. Mama sammukhībhāvaṁ āgantuṁ sacepissa evamassa
ahantaṁ vācaṁ appahāya .pe. Samaṇassa gotamassa sammukhībhāvaṁ
gaccheyyanti muddhāpi tassa vipateyyāti. Athakhvāhaṁ bhaggava taṁ
parisaṁ dhammiyā kathāya sandassesiṁ samādapesiṁ samuttejesiṁ sampahaṁsesiṁ
taṁ parisaṁ dhammiyā kathāya sandassetvā samādapetvā samuttejetvā
sampahaṁsetvā mahābandhanā mokkhaṁ karitvā caturāsītipāṇasahassāni
mahāviduggā uddharitvā tejodhātuṁ samāpajjitvā sattatālaṁ vehāsaṁ
abbhuggantvā aññaṁ sattatālaṁpi aggiṁ <note n="2">Ma. Yu. acciṁ.</note> abhinimminitvā jalitvā
<pb n="3.29"/>
Dhūmāyitvā <note n="1">Sī. dhūpāyitvā.</note> mahāvane kūṭāgārasālāyaṁ paccuṭṭhāsiṁ. Athakho bhaggava
sunakkhatto licchaviputto yenāhaṁ tenupasaṅkami upasaṅkamitvā
maṁ abhivādetvā ekamantaṁ nisīdi. Ekamantaṁ nisinnaṁ kho ahaṁ
bhaggava sunakkhattaṁ licchaviputtaṁ etadavocaṁ taṁ kiṁ maññasi sunakkhatta
yatheva te ahaṁ acelaṁ pāṭikaputtaṁ ārabbha byākāsiṁ tatheva taṁ
vipākaṁ no <note n="2">Po. Ma. nosaddo natthi.</note> aññathāti. Yatheva me bhante bhagavā acelaṁ pāṭikaputtaṁ
ārabbha byākāsi tatheva taṁ vipākaṁ no aññathāti. Taṁ kiṁ
maññasi sunakkhatta yadi evaṁ sante kataṁ vā hoti uttarimanussadhammā
iddhipāṭihāriyaṁ akataṁ vāti. Addhā kho bhante evaṁ sante
kataṁ hoti uttarimanussadhammā <pb ed="P" n="3.28" set="D"/>iddhipāṭihāriyaṁ no akatanti. Evaṁpi
kho maṁ tvaṁ moghapurisa uttarimanussadhammā iddhipāṭihāriyaṁ karontaṁ
evaṁ vadesi na hi pana me bhante bhagavā uttarimanussadhammā
iddhipāṭihāriyaṁ karotīti. Passa moghapurisa yāvañca te idaṁ
aparaddhanti. Evaṁpi kho bhaggava sunakkhatto licchaviputto mayā
vuccamāno apakkameva imasmā dhammavinayā yathā taṁ āpāyiko
nerayiko.
<p rend="subhead" sid="6">aggaññapaññattikathā</p>
<p n="13"/>Aggaññañcāhaṁ bhaggava pajānāmi <note n="3">Ma. Yu. tañca pajānāmi. </note> tato uttaritaraṁ
pajānāmi tañca pajānanaṁ na parāmasāmi aparāmasato va <note n="4">Ma. ca.</note> me
paccattaṁyeva nibbuti viditā yadabhijānaṁ tathāgato no anayaṁ
<pb n="3.30"/>
Āpajjati. Santi bhaggava eke samaṇabrāhmaṇā issarakuttaṁ
brahmakuttaṁ ācariyakaṁ aggaññaṁ paññapenti tyāhaṁ upasaṅkamitvā
evaṁ vadāmi saccaṁ kira tumhe āyasmanto issarakuttaṁ brahmakuttaṁ
ācariyakaṁ aggaññaṁ paññapethāti. Te ca me evaṁ puṭṭhā
āmāti <note n="1">Ma. Yu. āmoti.</note> paṭijānanti tyāhaṁ evaṁ vadāmi kathaṁvihitakaṁ pana tumhe
āyasmanto issarakuttaṁ brahmakuttaṁ ācariyakaṁ aggaññaṁ
paññapethāti. Te mayā puṭṭhā na saṁpāyanti asaṁpāyantā mamaññeva
paṭipucchanti tesāhaṁ puṭṭho byākaromi hoti kho so āvuso
samayo yaṁ kadāci karahaci dīghassa addhuno accayena ayaṁ loko
saṁvaṭṭati saṁvaṭṭamāne loke yebhuyyena sattā ābhassarasaṁvattanikā
honti te tattha honti manomayā pītibhakkhā sayaṁpabhā antalikkhacarā
subhaṭṭhāyino ciraṁ dīghamaddhānaṁ tiṭṭhanti. Hoti kho so āvuso
samayo yaṁ kadāci karahaci dīghassa addhuno accayena ayaṁ loko
vivaṭṭati vivaṭṭamāne loke suññaṁ brahmavimānaṁ pātubhavati atha <note n="2">Ma. Yu. atha yo.</note>
aññataro satto āyukkhayā vā puññakkhayā vā ābhassarakāyā
cavitvā suññaṁ brahmavimānaṁ upapajjati so tattha hoti manomayo
pītibhakkho sayaṁpabho antalikkhacaro subhaṭṭhāyī ciraṁ dīghamaddhānaṁ
tiṭṭhati tassa tattha ekakassa dīgharattaṁ nivusitattā anabhirati
paritassanā uppajjati aho vata aññepi sattā itthattaṁ
āgaccheyyunti. Athakho aññepi sattā āyukkhayā vā puññakkhayā
<pb n="3.31"/>
Vā ābhassarakāyā cavitvā suññaṁ brahmavimānaṁ upapajjanti tassa
sattassa sahabyataṁ tepi tattha honti manomayā pītibhakkhā sayaṁpabhā
antalikkhacarā subhaṭṭhāyino ciraṁ dīghamaddhānaṁ tiṭṭhanti. Tatrāvuso
yo so satto paṭhamaṁ upapanno tassa evaṁ hoti ahamasmi brahmā
mahābrahmā abhibhū anabhibhūto aññadatthudaso vasavatti issaro kattā
nimmitā seṭṭho sajjitā vasī pitā bhūtabhabyānaṁ mayā ime sattā
nimmitā. Taṁ kissa hetu. Mamañhi pubbe etadahosi aho vata
aññepi sattā itthattaṁ āgaccheyyunti iti mamañca manopaṇidhi
ime ca sattā itthattaṁ āgatāti. Yepi te sattā pacchā upapannā
tesaṁpi evaṁ hoti ayaṁ kho bhavaṁ brahmā mahābrahmā abhibhū
anabhibhūto aññadatthudaso vasavatti issaro kattā nimmitā seṭṭho
sajjitā vasī pitā bhūtabhabyānaṁ iminā mayaṁ bhotā brahmunā
nimmitā. Taṁ kissa hetu. Imañhi mayaṁ addasāma <undef/> paṭhamaṁ upapannaṁ
mayaṁ panamhā pacchā upapannāti. <pb ed="P" n="3.30" set="D"/>Tatrāvuso yo so satto paṭhamaṁ
upapanno so dīghāyukataro ca hoti vaṇṇavantataro ca mahesakkhataro
ca. Ye pana te sattā pacchā upapannā te appāyukatarā ca
honti dubbaṇṇatarā ca appesakkhatarā ca. Ṭhānaṁ kho panetaṁ
āvuso vijjati yaṁ aññataro satto tamhā kāyā cavitvā
itthattaṁ āgacchati itthattaṁ āgato samāno agārasmā anagāriyaṁ
pabbajati agārasmā anagāriyaṁ pabbajito samāno ātappamanvāya
<pb n="3.32"/>
Padhānamanvāya anuyogamanvāya appamādamanvāya sammāmanasikāramanvāya
tathārūpaṁ cetosamādhiṁ phusati yathāsamāhite citte taṁ pubbenivāsaṁ
anussarati tato paraṁ nānussarati. So evamāha yo kho so
bhavaṁ brahmā mahābrahmā abhibhū anabhibhūto aññadatthudaso vasavatti
issaro kattā nimmitā seṭṭho sajjitā vasī pitā bhūtabhabyānaṁ.
Yena mayaṁ bhotā brahmunā nimmitā so nicco dhuvo sassato
dīghāyuko <note n="1">Ma. Yu. ayaṁ na dissati.</note> avipariṇāmadhammo sassatisamaṁ tatheva ṭhassati. Ye pana mayaṁ
ahumhā tena bhotā brahmunā nimmitā te mayaṁ aniccā adhuvā
asassatā <note n="2">Ma. Yu. ayaṁ na dissati.</note> appāyukā cavanadhammā itthattaṁ āgatāti. Evaṁvihitakaṁ
bho <note n="3">Ma. Yu. no.</note> tumhe āyasmanto issarakuttaṁ brahmakuttaṁ ācariyakaṁ aggaññaṁ
paññapethāti. Te evamāhaṁsu evaṁ kho no āvuso gotama
sutaṁ yathevāyasmā gotamo āhāti. Aggaññañcāhaṁ bhaggava
pajānāmi. Saṅkhittaṁ. Yadabhijānaṁ tathāgato no anayaṁ āpajjati.
<p n="14"/>Santi bhaggava eke samaṇabrāhmaṇā khiḍḍāpadosikaṁ
ācariyakaṁ aggaññaṁ paññapenti tyāhaṁ upasaṅkamitvā evaṁ vadāmi
saccaṁ kira tumhe āyasmanto khiḍḍāpadosikaṁ ācariyakaṁ aggaññaṁ
paññapethāti. Te ca me evaṁ puṭṭhā āmāti paṭijānanti
tyāhaṁ evaṁ vadāmi kathaṁvihitakaṁ pana tumhe āyasmanto khiḍḍāpadosikaṁ
ācariyakaṁ aggaññaṁ paññapethāti. Te mayā puṭṭhā
na saṁpāyanti asaṁpāyantā mamaṁyeva paṭipucchanti tesāhaṁ puṭṭho
<pb n="3.33"/>
Byākaromi santāvuso khiḍḍāpadosikā nāma devā te ativelaṁ
hassakhiḍḍāratidhammasamāpannā viharanti tesaṁ ativelaṁ
hassakhiḍḍāratidhammasamāpannānaṁ viharataṁ sati sammussati satiyā sammosāya te
devā tamhā kāyā cavanti. Ṭhānaṁ kho panetaṁ āvuso vijjati
yaṁ aññataro satto tamhā kāyā cavitvā itthattaṁ āgacchati
itthattaṁ āgato samāno agārasmā anagāriyaṁ pabbajati agārasmā
anagāriyaṁ pabbajito samāno ātappamanvāya padhānamanvāya anuyogamanvāya
appamādamanvāya sammāmanasikāramanvāya tathārūpaṁ cetosamādhiṁ
phusati yathāsamāhite citte taṁ pubbenivāsaṁ anussarati tato paraṁ
nānussarati. So evamāha ye kho te bhonto devā na
khiḍḍāpadosikā te na ativelaṁ hassakhiḍḍāratidhammasamāpannā
viharanti tesaṁ nātivelaṁ hassakhiḍḍāratidhammasamāpannānaṁ viharataṁ
sati na sammussati satiyā asammosāya <note n="1">Ma. Yu. asammosā.</note> te devā tamhā kāyā na
cavanti niccā dhuvā sassatā dīghāyukā avipariṇāmadhammā sassatisamaṁ
tatheva ṭhassanti. Ye pana mayaṁ ahumhā khiḍḍāpadosikā te mayaṁ
ativelaṁ hassakhiḍḍāratidhammasamāpannā viharimhā tesanno ativelaṁ
hassakhiḍḍāratidhammasamāpannānaṁ viharataṁ sati sammussati satiyā
sammosāya te <note n="2">Sī. Yu. eva.</note> mayaṁ tamhā kāyā cutā aniccā adhuvā asassatā
appāyukā cavanadhammā itthattaṁ āgatāti. Evaṁvihitakaṁ <pb ed="P" n="3.32" set="D"/>pana <note n="3">Ma. no. Yu. bho.</note> tumhe
āyasmanto khiḍḍāpadosikaṁ ācariyakaṁ aggaññaṁ paññapethāti.
<pb n="3.34"/>
Te evamāhaṁsu evaṁ kho no āvuso gotama sutaṁ yathevāyasmā
gotamo āhāti. Aggaññañcāhaṁ bhaggava pajānāmi .pe.
Yadabhijānaṁ tathāgato no anayaṁ āpajjati.
<p n="15"/>Santi bhaggava eke samaṇabrāhmaṇā manopadosikaṁ ācariyakaṁ
aggaññaṁ paññapenti tyāhaṁ upasaṅkamitvā evaṁ vadāmi saccaṁ
kira tumhe āyasmanto manopadosikaṁ ācariyakaṁ aggaññaṁ
paññapethāti. Te ca me evaṁ puṭṭhā āmāti paṭijānanti tyāhaṁ
evaṁ vadāmi kathaṁvihitakaṁ pana tumhe āyasmanto manopadosikaṁ
ācariyakaṁ aggaññaṁ paññapethāti. Te mayā puṭṭhā na saṁpāyanti
asaṁpāyantā mamaṁyeva paṭipucchanti tesāhaṁ puṭṭho byākaromi
santāvuso manopadosikā nāma devā te ativelaṁ aññamaññaṁ
upanijjhāyanti te ativelaṁ aññamaññaṁ upanijjhāyantā aññamaññamhi
cittāni padosenti te aññamaññaṁ paduṭṭhacittā
kilantakāyā kilantacittā te devā tamhā kāyā cavanti. Ṭhānaṁ
kho panetaṁ āvuso vijjati yaṁ aññataro satto tamhā kāyā
cavitvā itthattaṁ āgacchati itthattaṁ āgato samāno agārasmā
anagāriyaṁ pabbajati agārasmā anagāriyaṁ pabbajito samāno
ātappamanvāya .pe. Tathārūpaṁ cetosamādhiṁ phusati yathāsamāhite
citte taṁ pubbenivāsaṁ anussarati tato paraṁ nānussarati. So
evamāha ye kho te bhonto devā na manopadosikā te
<pb n="3.35"/>
Ativelaṁ aññamaññaṁ na upanijjhāyanti te ativelaṁ aññamaññaṁ
na upanijjhāyantā aññamaññamhi cittāni na padosenti te
aññamaññaṁ apaduṭṭhacittā akilantakāyā akilantacittā te
devā <note n="1">Ma. te devāti pāṭhadvayaṁ na dissati.</note> <pb ed="P" n="3.33" set="D"/>tamhā kāyā na cavanti niccā dhuvā sassatā dīghāyukā
avipariṇāmadhammā sassatisamaṁ tatheva ṭhassanti. Ye pana mayaṁ ahumhā
manopadosikā te mayaṁ ativelaṁ aññamaññaṁ upanijjhāyimhā te
mayaṁ ativelaṁ aññamaññaṁ upanijjhāyantā aññamaññamhi cittāni
padosiyimhā <note n="2">Ma. padūsimhā. </note> te mayaṁ aññamaññaṁ paduṭṭhacittā kilantakāyā
kilantacittā evaṁ mayaṁ <note n="3">Ma. evaṁ mayanti pāṭhadvayaṁ na dissati.</note> tamhā kāyā cutā aniccā adhuvā
asassatā appāyukā cavanadhammā itthattaṁ āgatāti. Evaṁvihitakaṁ
pana tumhe āyasmanto manopadosikaṁ ācariyakaṁ aggaññaṁ
paññapethāti. Te evamāhaṁsu evaṁ kho no āvuso gotama sutaṁ
yathevāyasmā gotamo āhāti. Aggaññañcāhaṁ bhaggava pajānāmi
.pe. Yadabhijānaṁ tathāgato no anayaṁ āpajjati.
<p n="16"/>Santi bhaggava eke samaṇabrāhmaṇā adhiccasamuppannaṁ
ācariyakaṁ aggaññaṁ paññapenti tyāhaṁ upasaṅkamitvā evaṁ vadāmi
saccaṁ kira tumhe āyasmanto adhiccasamuppannaṁ ācariyakaṁ aggaññaṁ
paññapethāti. Te ca me evaṁ puṭṭhā āmāti paṭijānanti
tyāhaṁ evaṁ vadāmi kathaṁvihitakaṁ pana tumhe āyasmanto adhiccasamuppannaṁ
ācariyakaṁ aggaññaṁ paññapethāti. Te ca mayā puṭṭhā
<pb n="3.36"/>
Na saṁpāyanti asaṁpāyantā mamaṁyeva paṭipucchanti tesāhaṁ puṭṭho
byākaromi santāvuso asaññisattā nāma devā saññuppādā
ca pana te devā tamhā kāyā cavanti. Ṭhānaṁ kho panetaṁ āvuso
vijjati yaṁ aññataro satto tamhā kāyā cavitvā itthattaṁ
āgacchati itthattaṁ āgato samāno agārasmā anagāriyaṁ pabbajati
agārasmā anagāriyaṁ pabbajito samāno ātappamanvāya padhānamanvāya
.pe. Tathārūpaṁ cetosamādhiṁ phusati yathāsamāhite citte
taṁ saññuppādaṁ anussarati tato paraṁ nānussarati. So evamāha
adhiccasamuppanno attā ca loko ca taṁ kissa hetu <pb ed="P" n="3.34" set="D"/>ahaṁ hi
pubbe nāhosiṁ somhi etarahi ahutvā santatāya parinatoti.
Evaṁvihitakaṁ no tumhe āyasmanto adhiccasamuppannaṁ ācariyakaṁ
aggaññaṁ paññapethāti. Te evamāhaṁsu evaṁ kho <note n="1">Ma. khosaddo natthi.</note> āvuso
gotama sutaṁ yathevāyasmā gotamo āhāti. Aggaññañcāhaṁ
bhaggava pajānāmi tañca pajānāmi tato ca uttaritaraṁ pajānāmi
tañca pajānanaṁ na parāmasāmi. Aparāmasato ca me paccattaññeva
nibbuti viditā yadabhijānaṁ tathāgato no anayaṁ āpajjati.
<p n="17"/>Evaṁvādiṁ kho maṁ bhaggava evamakkhāyiṁ eke samaṇabrāhmaṇā
asatā tucchā musā abhūtena abbhācikkhanti viparito samaṇo gotamo
bhikkhavo ca samaṇo gotamo evamāha yasmiṁ samaye subhaṁ vimokkhaṁ
upasampajja viharati sabbaṁ tasmiṁ samaye asubhanteva sampajānātīti <note n="2">Ma. asubhantveva pajānātīti.</note>.
<pb n="3.37"/>
Na kho panāhaṁ bhaggava evaṁ vadāmi yasmiṁ samaye subhaṁ vimokkhaṁ
upasampajja viharati sabbaṁ tasmiṁ samaye asubhanteva sampajānātīti.
Evaṁ ca kho bhaggava vadāmi yasmiṁ samaye subhaṁ vimokkhaṁ upasampajja
viharati subhanteva tasmiṁ samaye sampajānātīti. Te ca <note n="1">Ma. Yu. bhante.</note> viparitā ye
bhagavantaṁ viparitattā <note n="2">Ma. Yu. viparitato.</note> dahanti bhikkhavo ca evaṁpasanno ahaṁ bhante
bhagavati <pb ed="P" n="3.35" set="D"/>pahoti ca me bhagavā tathā dhammaṁ desituṁ yathā ahaṁ subhaṁ
vimokkhaṁ upasampajja vihareyyanti. Dukkaraṁ kho etaṁ <note n="3">Po. evaṁ taṁ. Yu. evaṁ.</note> bhaggava tayā
aññadiṭṭhikena aññakhantikena aññarucikena aññatra āyogena
aññatra ācariyakena subhaṁ vimokkhaṁ upasampajja viharituṁ iṅgha tvaṁ
bhaggava yo ca te ayaṁ mayi pasādo tameva tvaṁ sādhukaṁ anurakkhāti.
Sacetaṁ bhante mayā dukkaraṁ aññadiṭṭhikena aññakhantikena aññarucikena
aññatra āyogena aññatra ācariyakena subhaṁ vimokkhaṁ upasampajja
viharituṁ yo ca me ayaṁ bhante bhagavati pasādo tamevāhaṁ
sādhukamanurakkhissāmīti. Idamavoca bhagavā. Attamano bhaggavagotto
paribbājako bhagavato bhāsitaṁ abhinandīti.
Pāṭikasuttaṁ niṭṭhitaṁ paṭhamaṁ.
</xml>