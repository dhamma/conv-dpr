<xml src="s44.xml">
<pgroup id="s44"/>
<readunit id="s44">10. abyākatasaṃyuttaṃ</readunit>
<p rend="subhead" sid="1">1, khemāsuttaṃ</p>
<pb n="4.455"/>
Abyākatasaṁyuttaṁ
<p n="752"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tena kho pana samayena khemā bhikkhunī kosalesu
cārikaṁ caramānā antarā ca sāvatthiṁ antarā ca sāketaṁ toraṇavatthusmiṁ
vāsaṁ upagatā hoti. Atha kho rājā pasenadikosalo
sāketā sāvatthiṁ gacchanto antarā ca sāvatthiṁ antarā ca sāketaṁ <note n="1">Ma. Yu. antarā ca sāketaṁ antarā ca sāvatthiṁ.</note>
toraṇavatthusmiṁ ekarattivāsaṁ upagacchati <note n="2">Ma. Yu. upagacchi. </note>. Atha kho rājā pasenadikosalo
aññataraṁ purisaṁ āmantesi ehi tvaṁ ambho purisa toraṇavatthusmiṁ
tathārūpaṁ samaṇaṁ vā brāhmaṇaṁ vā jāna yamahaṁ ajja
payirupāseyyanti. Evaṁ devāti kho so puriso rañño pasenadikosalassa
paṭissutvā kevalakappaṁ toraṇavatthuṁ <note n="3">Yu. toraṇavatthusmiṁ.</note> āhiṇḍanto nāddasa
tathārūpaṁ samaṇaṁ vā brāhmaṇaṁ vā yaṁ rājā pasenadikosalo
payirupāseyya.
<p n="753"/>Addasā kho so puriso khemaṁ bhikkhuniṁ toraṇavatthusmiṁ
vāsaṁ upagataṁ disvāna yena rājā pasenadikosalo tenupasaṅkami
upasaṅkamitvā rājānaṁ pasenadikosalaṁ etadavoca natthi kho deva
toraṇavatthusmiṁ tathārūpo samaṇo vā brāhmaṇo vā yaṁ devo
payirupāseyya. Atthi ca kho deva khemā nāma bhikkhunī tassa
bhagavato sāvikā arahato sammāsambuddhassa. Tassā kho pana
<pb n="4.456"/>
Ayyāya evaṁkalyāṇo kittisaddo abbhuggato <pb ed="P" n="4.375" set="S"/>paṇḍitā byattā
medhāvinī bahussutā cittakathī <note n="1">Ma. cittakathā.</note> kalyāṇapaṭibhāṇāti. Taṁ devo
payirupāsatūti.
<p n="754"/>Atha kho rājā pasenadikosalo yena khemā bhikkhunī
tenupasaṅkami upasaṅkamitvā khemaṁ bhikkhuniṁ abhivādetvā ekamantaṁ
nisīdi. Ekamantaṁ nisinno kho rājā pasenadikosalo khemaṁ bhikkhuniṁ
etadavoca kiṁ nu kho ayye hoti tathāgato paraṁ maraṇāti.
Abyākataṁ kho etaṁ mahārāja bhagavatā hoti tathāgato paraṁ maraṇāti.
Kiṁ panayye na hoti tathāgato paraṁ maraṇāti. Etampi kho mahārāja
abyākataṁ bhagavatā na hoti tathāgato paraṁ maraṇāti. Kiṁ nu
kho ayye hoti ca na ca hoti tathāgato paraṁ maraṇāti.
Abyākataṁ kho etaṁ mahārāja bhagavatā hoti ca na ca hoti tathāgato
paraṁ maraṇāti. Kiṁ panayye neva hoti na na hoti tathāgato
paraṁ maraṇāti. Etampi kho mahārāja abyākataṁ bhagavatā neva
hoti na na hoti tathāgato paraṁ maraṇāti.
<p n="755"/>Kiṁ nu kho ayye hoti tathāgato paraṁ maraṇāti iti
puṭṭhā samānā abyākataṁ kho etaṁ mahārāja bhagavatā hoti tathāgato
paraṁ maraṇāti vadesi. Kiṁ panayye na hoti tathāgato paraṁ maraṇāti
iti puṭṭhā samānā etampi kho mahārāja abyākataṁ bhagavatā na
hoti tathāgato paraṁ maraṇāti vadesi. Kiṁ nu kho ayye hoti
<pb n="4.457"/>
Ca na ca hoti tathāgato paraṁ maraṇāti iti puṭṭhā samānā
abyākataṁ kho etaṁ mahārāja bhagavatā hoti ca na ca hoti
tathāgato paraṁ maraṇāti vadesi. Kiṁ panayye neva hoti na na
hoti tathāgato paraṁ maraṇāti iti puṭṭhā samānā etampi kho
mahārāja abyākataṁ bhagavatā neva hoti na na hoti tathāgato paraṁ
maraṇāti vadesi. Ko nu <pb ed="P" n="4.376" set="S"/>kho ayye hetu ko paccayo yenetaṁ
abyākataṁ bhagavatāti.
<p n="756"/>Tenahi mahārāja taññevettha paṭipucchissāmi yathā te
khameyya tathā naṁ byākareyyāsi. Taṁ kiṁ maññasi mahārāja atthi te
koci gaṇako vā muddiko vā saṅkhāyako vā yo pahoti gaṅgāya
vālikaṁ gaṇetuṁ ettakā vālikā iti vā ettakāni vālikasatāni
iti vā ettakāni vālikasahassāni iti vā ettakāni vālikasatasahassāni
iti vāti. No hetaṁ ayye. Atthi pana te koci gaṇako
vā muddiko vā saṅkhāyako vā yo pahoti mahāsamudde udakaṁ
gaṇetuṁ ettakāni udakāḷhakāni iti vā ettakāni udakāḷhakasatāni
iti vā ettakāni udakāḷhakasahassāni iti vā ettakāni
udakāḷhakasatasahassāni iti vāti. No hetaṁ ayye. Taṁ kissa
hetu. Mahayye samuddo gambhīro appameyyo duppariyogāhoti <note n="1">duppariyogāḷhoti vā pāṭho.</note>.
<p n="757"/>Evameva kho mahārāja yena rūpena tathāgataṁ
<pb n="4.458"/>
Paññāpayamāno paññapeyya <note n="1">Ma. Yu. paññāpeyya. evamuparipi.</note> taṁ rūpaṁ tathāgatassa pahīnaṁ ucchinnamūlaṁ
tālāvatthukataṁ anabhāvaṅgataṁ āyatiṁ anuppādadhammaṁ. Rūpasaṅkhyā vimutto
kho mahārāja tathāgato gambhīro appameyyo duppariyogāho seyyathāpi
mahārāja <note n="2">Ma. Yu. ayaṁ pāṭho natthi. evamuparipi.</note> mahāsamuddo. Hoti tathāgato paraṁ maraṇātipi na upeti
na hoti tathāgato paraṁ maraṇātipi na upeti hoti ca na ca
hoti tathāgato paraṁ maraṇātipi na upeti neva hoti na na hoti
tathāgato paraṁ maraṇātipi na upeti. Yāya vedanāya tathāgataṁ
paññāpayamāno paññapeyya <pb ed="P" n="4.377" set="S"/>sā vedanā tathāgatassa pahīnā
ucchinnamūlā tālāvatthukatā anabhāvaṅgatā āyatiṁ anuppādadhammā.
Vedanāsaṅkhyā vimutto kho mahārāja tathāgato gambhīro appameyyo
duppariyogāho seyyathāpi mahārāja mahāsamuddo. Hoti tathāgato
paraṁ maraṇātipi na upeti na hoti tathāgato paraṁ maraṇātipi na
upeti hoti ca na ca hoti tathāgato paraṁ maraṇātipi na upeti
neva hoti na na hoti tathāgato paraṁ maraṇātipi na upeti.
Yāya saññāya tathāgataṁ .pe. Yehi saṅkhārehi tathāgataṁ paññāpayamāno
paññapeyya te saṅkhārā tathāgatassa pahīnā ucchinnamūlā
tālāvatthukatā anabhāvaṅgatā āyatiṁ anuppādadhammā. Saṅkhārasaṅkhyā
vimutto kho mahārāja tathāgato gambhīro appameyyo duppariyogāho
seyyathāpi mahārāja mahāsamuddo. Hoti tathāgato paraṁ
maraṇātipi na upeti na hoti tathāgato paraṁ maraṇātipi na
<pb n="4.459"/>
Upeti hoti ca na ca hoti tathāgato paraṁ maraṇātipi na upeti
neva hoti na na hoti tathāgato paraṁ maraṇātipi na upeti. Yena
viññāṇena tathāgataṁ paññāpayamāno paññapeyya taṁ viññāṇaṁ
tathāgatassa pahīnaṁ ucchinnamūlaṁ tālāvatthukataṁ anabhāvaṅgataṁ āyatiṁ
anuppādadhammaṁ. Viññāṇasaṅkhyā vimutto kho mahārāja tathāgato
gambhīro appameyyo duppariyogāho seyyathāpi mahārāja
mahāsamuddo. Hoti tathāgato paraṁ maraṇātipi na upeti na
hoti tathāgato paraṁ maraṇātipi na upeti hoti ca na ca
hoti tathāgato paraṁ maraṇātipi na upeti neva hoti na na
hoti tathāgato paraṁ maraṇātipi na upetīti. Atha kho rājā
pasenadikosalo khemāya bhikkhuniyā bhāsitaṁ abhinanditvā anumoditvā
uṭṭhāyāsanā khemaṁ bhikkhuniṁ abhivādetvā padakkhiṇaṁ katvā pakkāmi.
<p n="758"/>Atha kho rājā pasenadikosalo aparena samayena yena
bhagavā tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Ekamantaṁ nisinno kho rājā pasenadikosalo bhagavantaṁ
etadavoca kiṁ nu kho bhante hoti tathāgato paraṁ maraṇāti.
Abyākataṁ kho etaṁ mahārāja mayā hoti tathāgato paraṁ maraṇāti.
Kiṁ pana bhante na hoti tathāgato paraṁ maraṇāti. Etampi kho
mahārāja abyākataṁ mayā na hoti tathāgato paraṁ maraṇāti.
Kiṁ nu kho bhante hoti ca na ca hoti tathāgato paraṁ
<pb n="4.460"/>
Maraṇāti. Abyākataṁ kho etaṁ mahārāja mayā hoti ca na
ca hoti tathāgato paraṁ māṇāti. Kiṁ pana bhante neva hoti
na na hoti tathāgato paraṁ maraṇāti. Etampi kho mahārāja
abyākataṁ mayā neva hoti na na hoti tathāgato paraṁ maraṇāti.
Kiṁ nu kho bhante hoti tathāgato paraṁ maraṇāti iti puṭṭho
samāno abyākataṁ kho etaṁ mahārāja mayā hoti tathāgato
paraṁ maraṇāti vadesi .pe. Kiṁ pana bhante neva hoti na na
hoti tathāgato paraṁ maraṇāti iti puṭṭho samāno etampi kho
mahārāja abyākataṁ mayā neva hoti na na hoti tathāgato
paraṁ maraṇāti vadesi. Ko nu kho bhante hetu ko paccayo
yenetaṁ abyākataṁ bhagavatāti.
<p n="759"/>Tenahi mahārāja taññevettha paṭipucchissāmi yathā
te khameyya tathā naṁ byākareyyāsi. Taṁ kiṁ maññasi mahārāja
atthi te koci gaṇako vā muddiko vā saṅkhāyako vā yo
pahoti gaṅgāya vālikaṁ gaṇetuṁ ettakā vālikā iti vā .pe.
Ettakāni vālikasatasahassāni iti vāti. No hetaṁ bhante.
Atthi pana te koci gaṇako vā muddiko vā saṅkhāyako vā
yo pahoti mahāsamudde udakaṁ gaṇetuṁ ettakāni udakāḷhakāni
iti vā .pe. Ettakāni udakāḷhakasatasahassāni iti vāti.
No hetaṁ bhante. Taṁ kissa hetu. Mahā hi <note n="1">Ma. Yu. hisaddo na dissati.</note> bhante samuddo
<pb n="4.461"/>
Gambhīro appameyyo duppariyogāhoti.
<p n="760"/>Evameva kho mahārāja yena rūpena tathāgataṁ
paññāpayamāno paññapeyya taṁ rūpaṁ tathāgatassa pahīnaṁ ucchinnamūlaṁ
tālāvatthukataṁ anabhāvaṅgataṁ <pb ed="P" n="4.379" set="S"/>āyatiṁ anuppādadhammaṁ. Rūpasaṅkhyā
vimutto kho mahārāja tathāgato gambhīro appameyyo duppariyogāho
seyyathāpi mahārāja samuddo. Hoti tathāgato paraṁ maraṇātipi
na upeti. Na hoti tathāgato paraṁ maraṇātipi na upeti hoti
ca na ca hoti tathāgato paraṁ maraṇātipi na upeti neva hoti
na na hoti tathāgato paraṁ maraṇātipi na upeti. Yāya
vedanāya. Yāya saññāya. Yehi saṅkhārehi. Yena viññāṇena
tathāgataṁ paññāpayamāno paññapeyya taṁ viññāṇaṁ tathāgatassa
pahīnaṁ ucchinnamūlaṁ tālāvatthukataṁ anabhāvaṅgataṁ āyatiṁ anuppādadhammaṁ.
Viññāṇasaṅkhyā vimutto kho mahārāja tathāgato
gambhīro appameyyo duppariyogāho seyyathāpi mahārāja mahāsamuddo.
Hoti tathāgato paraṁ maraṇātipi na upeti na hoti
tathāgato paraṁ maraṇātipi na upeti hoti ca na ca hoti
tathāgato paraṁ maraṇātipi na upeti neva hoti na na hoti
tathāgato paraṁ maraṇātipi na upetīti.
<p n="761"/>Acchariyaṁ bhante abbhutaṁ bhante yatra hi nāma
satthu ceva sāvikāya ca atthena attho byañjanena byañjanaṁ
<pb n="4.462"/>
Saṁsandissati samessati na vihāyissati <note n="1">Ma. Yu. na virodhayissati. evamuparipi.</note> yadidaṁ aggapadasmiṁ. Ekamidāhaṁ
bhante samayaṁ khemaṁ bhikkhuniṁ upasaṅkamitvā etamatthaṁ apucchiṁ. Sāpi
me ayyā etehi padehi etehi byañjanehi etamatthaṁ byākāsi
seyyathāpi bhagavā. Acchariyaṁ bhante abbhutaṁ bhante yatra hi
nāma satthu ceva sāvikāya ca atthena attho byañjanena byañjanaṁ
saṁsandissati samessati na vihāyissati yadidaṁ aggapadasmiṁ.
Handadāni mayaṁ bhante gacchāma bahukiccā mayaṁ bahukaraṇīyāti.
Yassadāni tvaṁ mahārāja kālaṁ maññasīti. Atha kho rājā pasenadikosalo
bhagavato bhāsitaṁ <pb ed="P" n="4.380" set="S"/>abhinanditvā anumoditvā uṭṭhāyāsanā
bhagavantaṁ abhivādetvā padakkhiṇaṁ katvā pakkāmīti. Paṭhamaṁ.
<p rend="subhead" sid="2">2, anurādhasuttaṃ</p>
<p n="762"/>Evamme sutaṁ ekaṁ samayaṁ bhagavā vesāliyaṁ viharati
mahāvane kūṭāgārasālāyaṁ. Tena kho pana samayena āyasmā
anurādho bhagavato avidūre araññakuṭikāyaṁ viharati. Atha kho
sambahulā aññatitthiyā paribbājakā yenāyasmā anurādho tenupasaṅkamiṁsu
upasaṅkamitvā āyasmatā anurādhena saddhiṁ sammodiṁsu
sammodanīyaṁ kathaṁ sārāṇīyaṁ vītisāretvā ekamantaṁ nisīdiṁsu.
Ekamantaṁ nisinnā kho te aññatitthiyā paribbājakā āyasmantaṁ
anurādhaṁ etadavocuṁ yo so āvuso anurādha tathāgato uttamapuriso
paramapuriso paramapattipatto taṁ tathāgato imesu catūsu ṭhānesu
<pb n="4.463"/>
Paññāpayamāno paññapeti hoti tathāgato paraṁ maraṇāti vā
na hoti tathāgato paraṁ maraṇāti vā hoti ca na ca hoti
tathāgato paraṁ maraṇāti vā neva hoti na na hoti tathāgato
paraṁ maraṇāti vāti. Yo so āvuso tathāgato uttamapuriso
paramapuriso paramapattipatto taṁ tathāgato aññatra imehi catūhi
ṭhānehi paññāpayamāno paññapeti hoti tathāgato paraṁ maraṇāti
vā na hoti tathāgato paraṁ maraṇāti vā hoti ca na ca
hoti tathāgato paraṁ maraṇāti vā neva hoti na na hoti
tathāgato paraṁ maraṇāti vāti.
<p n="763"/>Evaṁ vutte te aññatitthiyā paribbājakā āyasmantaṁ
anurādhaṁ etadavocuṁ so cāyaṁ bhikkhu navo bhavissati acirapabbajito
thero vā pana bālo abyattoti. Atha kho te aññatitthiyā
paribbājakā āyasmantaṁ anurādhaṁ navavādena ca bālavādena ca
apasādetvā uṭṭhāyāsanā pakkamiṁsu. <pb ed="P" n="4.381" set="S"/>Atha kho āyasmato anurādhassa
acirapakkantesu aññatitthiyesu paribbājakesu etadahosi sace kho maṁ
te aññatitthiyā paribbājakā uttariṁ puccheyyuṁ kathaṁ byākaramāno
nu khvāhaṁ tesaṁ aññatitthiyānaṁ paribbājakānaṁ vuttavādī
ceva bhagavato assaṁ na ca bhagavantaṁ abhūtena abbhācikkheyyaṁ
dhammassa cānudhammaṁ byākareyyaṁ na ca koci sahadhammiko vādānupāto
gārayhaṁ ṭhānaṁ āgaccheyyāti.
<pb n="4.464"/>
<p n="764"/>Atha kho āyasmā anurādho yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi. Ekamantaṁ
nisinno kho āyasmā anurādho bhagavantaṁ etadavoca idhāhaṁ
bhante bhagavato avidūre araññakuṭikāyaṁ viharāmi. Atha kho bhante
sambahulā aññatitthiyā paribbājakā yenāhaṁ tenupasaṅkamiṁsu upasaṅkamitvā
mayā saddhiṁ sammodiṁsu sammodanīyaṁ kathaṁ sārāṇīyaṁ
vītisāretvā ekamantaṁ nisīdiṁsu. Ekamantaṁ nisinnā kho bhante
te aññatitthiyā paribbājakā maṁ etadavocuṁ yo so āvuso
anurādha tathāgato uttamapuriso paramapuriso paramapattipatto taṁ
tathāgato imesu catūsu ṭhānesu paññāpayamāno paññapeti hoti
tathāgato paraṁ maraṇāti vā .pe. Neva hoti na na hoti
tathāgato paraṁ maraṇāti vāti. Evaṁ vuttohaṁ bhante te
aññatitthiye paribbājake etadavocaṁ yo so āvuso tathāgato
uttamapuriso paramapuriso paramapattipatto taṁ tathāgato aññatra
imehi catūhi ṭhānehi paññāpayamāno paññapeti hoti tathāgato
paraṁ maraṇāti vā .pe. Neva hoti na na hoti tathāgato
paraṁ maraṇāti vāti. Evaṁ vutte bhante te aññatitthiyā
paribbājakā maṁ etadavocuṁ so cāyaṁ bhikkhu navo bhavissati
acirapabbajito thero vā pana bālo abyattoti. Atha kho maṁ
bhante te aññatitthiyā paribbājakā navavādena ca bālavādena
<pb n="4.465"/>
Ca apasādetvā uṭṭhāyāsanā pakkamiṁsu. Tassa mayhaṁ bhante
acirapakkantesu tesu aññatitthiyesu <pb ed="P" n="4.382" set="S"/>paribbājakesu etadahosi sace
kho maṁ te aññatitthiyā paribbājakā uttariṁ puccheyyuṁ kathaṁ
byākaramāno nu khvāhaṁ tesaṁ aññatitthiyānaṁ paribbājakānaṁ vuttavādī
ceva bhagavato assaṁ na ca bhagavantaṁ abhūtena abbhācikkheyyaṁ
dhammassa cānudhammaṁ byākareyyaṁ na ca koci sahadhammiko vādānupāto
gārayhaṁ ṭhānaṁ gaccheyyāti.
<p n="765"/>Taṁ kiṁ maññasi anurādha rūpaṁ niccaṁ vā aniccaṁ vāti.
Aniccaṁ bhante. Yaṁ panāniccaṁ dukkhaṁ vā taṁ sukhaṁ vāti.
Dukkhaṁ bhante. Yaṁ panāniccaṁ dukkhaṁ vipariṇāmadhammaṁ kallaṁ nu
taṁ samanupassituṁ etaṁ mama esohamasmi eso me attāti.
No hetaṁ bhante. Vedanā niccā vā aniccā vāti .pe.
Saññā. Saṅkhārā. Viññāṇaṁ niccaṁ vā aniccaṁ vāti. Aniccaṁ
bhante. Yaṁ panāniccaṁ dukkhaṁ vā taṁ sukhaṁ vāti. Dukkhaṁ
bhante. Yaṁ panāniccaṁ dukkhaṁ vipariṇāmadhammaṁ kallaṁ nu taṁ
samanupassituṁ etaṁ mama esohamasmi eso me attāti.
No hetaṁ bhante.
<p n="766"/>Tasmātiha anurādha yaṅkiñci rūpaṁ atītānāgatapaccuppannaṁ
ajjhattaṁ vā bahiddhā vā oḷārikaṁ vā sukhumaṁ vā hīnaṁ vā
paṇītaṁ vā yaṁ dūre santike vā sabbaṁ rūpaṁ netaṁ mama nesohamasmi
<pb n="4.466"/>
Na meso attāti. Evametaṁ yathābhūtaṁ sammappaññāya daṭṭhabbaṁ.
Yā kāci vedanā atītānāgatapaccuppannā. Yā kāci saññā. Ye
keci saṅkhārā. Yaṅkiñci viññāṇaṁ atītānāgatapaccuppannaṁ ajjhattaṁ
vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ
dūre santike vā sabbaṁ viññāṇaṁ netaṁ mama nesohamasmi
na meso attāti. Evametaṁ yathābhūtaṁ sammappaññāya daṭṭhabbaṁ.
Evaṁ passaṁ anurādha sutavā ariyasāvako rūpasmiṁpi nibbindati
vedanāyapi nibbindati saññāyapi nibbindati saṅkhāresupi nibbindati
viññāṇasmiṁpi nibbindati nibbindaṁ virajjati virāgā vimuccati.
Vimuttasmiṁ vimuttamiti ñāṇaṁ hoti. Khīṇā jāti vusitaṁ brahmacariyaṁ
kataṁ karaṇīyaṁ nāparaṁ itthattāyāti pajānāti.
<p n="767"/>Taṁ kiṁ maññasi anurādha rūpaṁ tathāgatoti samanupassasīti.
No hetaṁ bhante. Vedanaṁ tathāgatoti samanupassasīti. No
hetaṁ bhante. Saññaṁ tathāgatoti samanupassasīti. No hetaṁ
bhante. Saṅkhāre tathāgatoti samanupassasīti. No hetaṁ bhante.
Viññāṇaṁ tathāgatoti samanupassasīti. No hetaṁ bhante.
<p n="768"/>Taṁ kiṁ maññasi anurādha rūpasmiṁ tathāgatoti samanupassasīti.
No hetaṁ bhante. Aññatra rūpā tathāgatoti samanupassasīti.
No hetaṁ bhante. Vedanāya tathāgatoti samanupassasīti.
No hetaṁ bhante. Aññatra vedanāya .pe.
<pb n="4.467"/>
Saññāya .pe. Aññatra saññāya .pe. Saṅkhāresu .pe.
Aññatra saṅkhārehi .pe. Viññāṇasmiṁ tathāgatoti samanupassasīti.
No hetaṁ bhante. Aññatra viññāṇā tathāgatoti
samanupassasīti. No hetaṁ bhante.
<p n="769"/>Taṁ kiṁ maññasi anurādha rūpaṁ vedanaṁ saññaṁ saṅkhāre
viññāṇaṁ tathāgatoti samanupassasīti. <pb ed="P" n="4.384" set="S"/>No hetaṁ bhante.
<p n="770"/>Taṁ kiṁ maññasi anurādha yaṁ so arūpī avedano asaññī
asaṅkhāro aviññāṇo tathāgatoti samanupassasīti. No hetaṁ
bhante. Ettha ca te anurādha diṭṭhe va dhamme saccato <note n="1">Ma. saccato thetato tathāgato anupalabbhiyamāno.</note> vā
tathato vā anupalabbhiyamāno kallaṁ nu te taṁ veyyākaraṇaṁ yo
so āvuso tathāgato uttamapuriso paramapuriso paramapattipatto
taṁ tathāgato aññatrimehi catūhi ṭhānehi paññāpayamāno paññapeti
hoti tathāgato paraṁ maraṇāti vā .pe. Neva hoti na na hoti
tathāgato paraṁ maraṇāti vāti. No hetaṁ bhante. Sādhu sādhu
anurādha pubbe cāhaṁ anurādha etarahi ca dukkhañceva paññapemi
dukkhassa ca nirodhanti. Dutiyaṁ.
<p rend="subhead" sid="3">3, paṭhamasāriputtakoṭṭhikasuttaṃ</p>
<p n="771"/>Ekaṁ samayaṁ āyasmā ca sārīputto āyasmā ca
mahākoṭṭhito <note n="2">Ma. Yu. mahākoṭṭhiko.  evamuparipi.</note> bārāṇasiyaṁ viharanti isipatane migadāye. Atha kho āyasmā
<pb n="4.468"/>
Mahākoṭṭhito sāyaṇhasamayaṁ paṭisallānā vuṭṭhito yenāyasmā
sārīputto tenupasaṅkami upasaṅkamitvā āyasmatā sārīputtena
saddhiṁ sammodi sammodanīyaṁ kathaṁ sārāṇīyaṁ vītisāretvā ekamantaṁ
nisīdi. Ekamantaṁ nisinno kho āyasmā mahākoṭṭhito āyasmantaṁ
sārīputtaṁ etadavoca kiṁ nu kho āvuso sārīputta hoti tathāgato
paraṁ maraṇāti. Abyākataṁ kho etaṁ āvuso bhagavatā hoti
tathāgato paraṁ maraṇāti. Kiṁ panāvuso na hoti tathāgato paraṁ
maraṇāti. <pb ed="P" n="4.385" set="S"/>Etampi kho āvuso abyākataṁ bhagavatā na hoti
tathāgato paraṁ maraṇāti. Kiṁ nu kho āvuso hoti ca na ca
hoti tathāgato paraṁ maraṇāti. Abyākataṁ kho etaṁ āvuso
bhagavatā hoti ca na ca hoti tathāgato paraṁ maraṇāti. Kiṁ
panāvuso neva hoti na na hoti tathāgato paraṁ maraṇāti.
Etampi kho āvuso abyākataṁ bhagavatā neva hoti na na hoti
tathāgato paraṁ maraṇāti. Kiṁ nu kho āvuso hoti tathāgato
paraṁ maraṇāti iti puṭṭho samāno abyākataṁ kho etaṁ āvuso
bhagavatā hoti tathāgato paraṁ maraṇāti vadesi .pe. Kiṁ panāvuso
neva hoti na na hoti tathāgato paraṁ maraṇāti iti puṭṭho
samāno etampi kho āvuso abyākataṁ bhagavatā neva hoti
na na hoti tathāgato paraṁ maraṇāti vadesi. Ko nu kho āvuso
hetu ko paccayo yenetaṁ <note n="1">Yu. yena taṁ. evamuparipi.</note> abyākataṁ bhagavatāti.
<pb n="4.469"/>
<p n="772"/>Hoti tathāgato paraṁ maraṇāti kho āvuso rūpagatametaṁ.
Na hoti tathāgato paraṁ maraṇāti rūpagatametaṁ. Hoti ca na ca
hoti tathāgato paraṁ maraṇāti rūpagatametaṁ. Neva hoti na
na hoti tathāgato paraṁ maraṇāti rūpagatametaṁ. Hoti tathāgato
paraṁ maraṇāti kho āvuso vedanāgatametaṁ. Na hoti tathāgato
paraṁ maraṇāti vedanāgatametaṁ. Hoti ca na ca hoti tathāgato
paraṁ maraṇāti vedanāgatametaṁ. Neva hoti na na hoti tathāgato
paraṁ maraṇāti vedanāgatametaṁ. Hoti tathāgato paraṁ maraṇāti
kho āvuso saññāgatametaṁ. Na hoti tathāgato paraṁ maraṇāti
saññāgatametaṁ. Hoti ca na ca hoti tathāgato paraṁ maraṇāti
saññāgatametaṁ. Neva hoti na na hoti tathāgato paraṁ maraṇāti
saññāgatametaṁ. Hoti tathāgato paraṁ maraṇāti kho āvuso
saṅkhāragatametaṁ. <pb ed="P" n="4.386" set="S"/>Na hoti tathāgato paraṁ maraṇāti saṅkhāragatametaṁ.
Hoti ca na ca hoti tathāgato paraṁ maraṇāti saṅkhāragatametaṁ.
Neva hoti na na hoti tathāgato paraṁ maraṇāti saṅkhāragatametaṁ.
Hoti tathāgato paraṁ maraṇāti kho āvuso viññāṇagatametaṁ.
Na hoti tathāgato paraṁ maraṇāti viññāṇagatametaṁ. Hoti ca na
ca hoti tathāgato paraṁ maraṇāti viññāṇagatametaṁ. Neva hoti
na na hoti tathāgato paraṁ maraṇāti viññāṇagatametaṁ. Ayaṁ kho
āvuso hetu ayaṁ paccayo yenetaṁ abyākataṁ bhagavatāti. Tatiyaṁ.
<p rend="subhead" sid="4">4, dutiyasāriputtakoṭṭhikasuttaṃ</p>
<pb n="4.470"/>
<p n="773"/>Ekaṁ samayaṁ āyasmā ca sārīputto āyasmā ca
mahākoṭṭhito bārāṇasiyaṁ viharanti isipatane migadāye .pe.
Sāyeva pucchā. Ko nu kho āvuso hetu ko paccayo yenetaṁ
abyākataṁ bhagavatāti.
<p n="774"/>Rūpaṁ kho āvuso ajānato apassato yathābhūtaṁ rūpasamudayaṁ
ajānato apassato yathābhūtaṁ rūpanirodhaṁ ajānato apassato
yathābhūtaṁ rūpanirodhagāminīpaṭipadaṁ ajānato apassato yathābhūtaṁ hoti
tathāgato paraṁ maraṇātipissa hoti. Na hoti tathāgato paraṁ
maraṇātipissa hoti. Hoti ca na ca hoti tathāgato paraṁ maraṇātipissa
hoti. Neva hoti na na hoti tathāgato paraṁ maraṇātipissa
hoti. Vedanaṁ. Saññaṁ. Saṅkhāre. Viññāṇaṁ ajānato apassato
yathābhūtaṁ viññāṇasamudayaṁ ajānato apassato yathābhūtaṁ viññāṇanirodhaṁ
ajānato apassato yathābhūtaṁ viññāṇanirodhagāminīpaṭipadaṁ
ajānato apassato yathābhūtaṁ hoti tathāgato paraṁ maraṇātipissa
hoti. Na hoti tathāgato <pb ed="P" n="4.387" set="S"/>paraṁ maraṇātipissa hoti. Hoti
ca na ca hoti tathāgato paraṁ maraṇātipissa hoti. Neva hoti
na na hoti tathāgato paraṁ maraṇātipissa hoti.
<p n="775"/>Rūpañca kho āvuso jānato passato yathābhūtaṁ rūpasamudayaṁ
jānato passato yathābhūtaṁ rūpanirodhaṁ jānato passato yathābhūtaṁ
rūpanirodhagāminīpaṭipadaṁ jānato passato yathābhūtaṁ hoti tathāgato
<pb n="4.471"/>
Paraṁ maraṇātipissa na hoti .pe. Neva hoti na na hoti
tathāgato paraṁ maraṇātipissa na hoti na vedanaṁ. Saññaṁ. Saṅkhāre.
Viññāṇaṁ jānato passato yathābhūtaṁ viññāṇasamudayaṁ jānato
passato yathābhūtaṁ viññāṇanirodhaṁ jānato passato yathābhūtaṁ
viññāṇanirodhagāminīpaṭipadaṁ jānato passato yathābhūtaṁ hoti tathāgato
paraṁ maraṇātipissa na hoti. Na hoti tathāgato paraṁ maraṇātipissa
na hoti. Hoti ca na ca hoti tathāgato paraṁ maraṇātipissa
na hoti. Neva hoti na na hoti tathāgato paraṁ maraṇātipissa
na hoti. Ayaṁ kho āvuso hetu ayaṁ paccayo yenetaṁ abyākataṁ
bhagavatāti. Catutthaṁ.
<p rend="subhead" sid="5">5, tatiyasāriputtakoṭṭhikasuttaṃ</p>
<p n="776"/>Ekaṁ samayaṁ āyasmā ca sārīputto āyasmā ca
mahākoṭṭhito bārāṇasiyaṁ viharanti isipatane migadāye .pe.
Sāyeva pucchā. Ko nu kho āvuso hetu ko paccayo yenetaṁ
abyākataṁ bhagavatāti.
<p n="777"/>Rūpe kho āvuso avigatarāgassa avigatacchandassa avigatapemassa
avigatapipāsassa avigatapariḷāhassa avigatataṇhassa hoti
tathāgato paraṁ maraṇātipissa hoti .pe. Neva hoti na na
hoti tathāgato paraṁ maraṇātipissa hoti. Vedanāya. Saññāya.
Saṅkhāresu. Viññāṇe avigatarāgassa avigatacchandassa avigatapemassa
avigatapipāsassa avigatapariḷāhassa avigatataṇhassa hoti tathāgato
<pb n="4.472"/>
Paraṁ maraṇātipissa hoti .pe. <pb ed="P" n="4.388" set="S"/>Neva hoti na na hoti tathāgato
paraṁ maraṇātipissa hoti.
<p n="778"/>Rūpe ca kho āvuso vigatarāgassa .pe. Vedanāya.
Saññāya. Saṅkhāresu. Viññāṇe vigatarāgassa vigatacchandassa
vigatapemassa vigatapipāsassa vigatapariḷāhassa vigatataṇhassa hoti
tathāgato paraṁ maraṇātipissa na hoti .pe. Neva hoti na na
hoti tathāgato paraṁ maraṇātipissa na hoti. Ayaṁ kho āvuso
hetu ayaṁ paccayo yenetaṁ abyākataṁ bhagavatāti. Pañcamaṁ.
<p rend="subhead" sid="6">6, catutthasāriputtakoṭṭhikasuttaṃ</p>
<p n="779"/>Ekaṁ samayaṁ āyasmā ca sārīputto āyasmā ca mahākoṭṭhito
bārāṇasiyaṁ viharanti isipatane migadāye. Atha kho
āyasmā sārīputto sāyaṇhasamayaṁ paṭisallānā vuṭṭhito
yenāyasmā mahākoṭṭhito tenupasaṅkami upasaṅkamitvā āyasmatā
mahākoṭṭhitena saddhiṁ sammodi sammodanīyaṁ kathaṁ sārāṇīyaṁ vītisāretvā
ekamantaṁ nisīdi. Ekamantaṁ nisinno kho āyasmā sārīputto
āyasmantaṁ mahākoṭṭhitaṁ etadavoca kiṁ nu kho āvuso mahākoṭṭhitā
hoti tathāgato paraṁ maraṇāti .pe. Kiṁ panāvuso neva
hoti na na hoti tathāgato paraṁ maraṇāti. Iti puṭṭho samāno
etampi kho āvuso abyākataṁ bhagavatā neva hoti na na hoti
tathāgato paraṁ maraṇāti vadesi. Ko nu kho āvuso hetu ko
paccayo yenetaṁ abyākataṁ bhagavatāti.
<pb n="4.473"/>
<p n="780"/>Rūpārāmassa kho āvuso rūparatassa rūpasammuditassa rūpanirodhaṁ
ajānato apassato yathābhūtaṁ hoti <pb ed="P" n="4.389" set="S"/>tathāgato paraṁ maraṇātipissa
hoti. Na hoti tathāgato paraṁ maraṇātipissa hoti. Hoti
ca na ca hoti tathāgato paraṁ maraṇātipissa hoti. Neva hoti
na na hoti tathāgato paraṁ maraṇātipissa hoti. Vedanārāmassa
kho āvuso vedanāratassa vedanāsammuditassa vedanānirodhaṁ ajānato
apassato yathābhūtaṁ hoti tathāgato paraṁ maraṇātipissa hoti .pe.
Saññārāmassa kho āvuso. Saṅkhārārāmassa kho āvuso.
Viññāṇārāmassa kho āvuso viññāṇaratassa viññāṇasammuditassa
viññāṇanirodhaṁ ajānato apassato yathābhūtaṁ hoti tathāgato paraṁ
maraṇātipissa hoti .pe. Neva hoti na na hoti tathāgato
paraṁ maraṇātipissa hoti.
<p n="781"/>Na rūpārāmassa kho āvuso na rūparatassa na rūpasammuditassa
rūpanirodhaṁ jānato passato yathābhūtaṁ hoti tathāgato
paraṁ maraṇātipissa na hoti .pe. Neva hoti na na hoti
tathāgato paraṁ maraṇātipissa na hoti. Na vedanārāmassa kho
āvuso. Na saññārāmassa kho āvuso. Na saṅkhārārāmassa
kho āvuso. Na viññāṇārāmassa kho āvuso na viññāṇaratassa
na viññāṇasammuditassa viññāṇanirodhaṁ jānato passato
yathābhūtaṁ hoti tathāgato paraṁ maraṇātipissa na hoti. Na hoti
<pb n="4.474"/>
Tathāgato .pe. Neva hoti na na hoti tathāgato paraṁ maraṇātipissa
na hoti. Ayampi <note n="1">Ma. Yu. ayaṁ kho.</note> kho āvuso hetu ayaṁ paccayo
yenetaṁ abyākataṁ bhagavatāti.
<p n="782"/>Siyā panāvuso aññopi pariyāyo yena pariyāyenetaṁ <note n="2">Ma. yenetaṁ. Yu. yena etaṁ.</note>
abyākataṁ bhagavatāti. Siyā āvuso. Bhavārāmassa kho āvuso
bhavaratassa bhavasammuditassa bhavanirodhaṁ ajānato apassato yathābhūtaṁ
hoti tathāgato paraṁ maraṇātipissa hoti .pe. Neva hoti na
na hoti tathāgato paraṁ maraṇātipissa hoti.
<p n="783"/><pb ed="P" n="4.390" set="S"/>Na bhavārāmassa kho āvuso na bhavaratassa na bhavasammuditassa
bhavanirodhaṁ jānato passato yathābhūtaṁ hoti tathāgato paraṁ maraṇātipissa
na hoti .pe. Neva hoti na na hoti tathāgato paraṁ
maraṇātipissa na hoti. Ayampi kho āvuso pariyāyo yenetaṁ
abyākataṁ bhagavatāti.
<p n="784"/>Siyā panāvuso aññopi pariyāyo yenetaṁ abyākataṁ
bhagavatāti. Siyā āvuso. Upādānārāmassa kho āvuso upādānaratassa
upādānasammuditassa upādānanirodhaṁ ajānato apassato yathābhūtaṁ
hoti tathāgato paraṁ maraṇātipissa hoti .pe. Neva hoti
na na hoti tathāgato paraṁ maraṇātipissa hoti.
<p n="785"/>Na upādānārāmassa kho āvuso na upādānaratassa
na upādānasammuditassa upādānanirodhaṁ jānato passato yathābhūtaṁ
<pb n="4.475"/>
Hoti tathāgato paraṁ maraṇātipissa na hoti .pe. Neva hoti
na na hoti tathāgato paraṁ maraṇātipissa na hoti. Ayampi kho
āvuso pariyāyo yenetaṁ abyākataṁ bhagavatāti.
<p n="786"/>Siyā panāvuso aññopi pariyāyo yenetaṁ abyākataṁ
bhagavatāti. Siyā āvuso. Taṇhārāmassa kho āvuso taṇhāratassa
taṇhāsammuditassa taṇhānirodhaṁ ajānato apassato yathābhūtaṁ
hoti tathāgato paraṁ maraṇātipissa hoti .pe. Neva hoti na
na hoti tathāgato paraṁ maraṇātipissa hoti.
<p n="787"/>Na taṇhārāmassa kho āvuso na taṇhāratassa na
taṇhāsammuditassa taṇhānirodhaṁ jānato passato yathābhūtaṁ hoti
tathāgato paraṁ maraṇātipissa na hoti <pb ed="P" n="4.391" set="S"/>.pe. Neva hoti na na
hoti tathāgato paraṁ maraṇātipissa na hoti. Ayaṁ kho āvuso
pariyāyo yenetaṁ abyākataṁ bhagavatāti. Siyā panāvuso aññopi
pariyāyo yenetaṁ abyākataṁ bhagavatāti. Etthadāni āvuso
sārīputta ito uttariṁ kiṁ icchasi taṇhāsaṅkhayavimuttassa āvuso
sārīputta bhikkhuno vattaṁ <note n="1">Ma. Yu. vaṭṭaṁ.</note> natthi paññāpanāyāti. Chaṭṭhaṁ.
<p rend="subhead" sid="7">7, moggallānasuttaṃ</p>
<p n="788"/>Atha kho vacchagotto paribbājako yenāyasmā
mahāmoggallāno tenupasaṅkami upasaṅkamitvā āyasmatā mahāmoggallānena
saddhiṁ sammodi sammodanīyaṁ kathaṁ sārāṇīyaṁ vītisāretvā
ekamantaṁ nisīdi. Ekamantaṁ nisinno kho vacchagotto paribbājako
<pb n="4.476"/>
Āyasmantaṁ mahāmoggallānaṁ etadavoca kiṁ nu kho bho moggallāna
sassato lokoti. Abyākataṁ kho etaṁ vaccha bhagavatā sassato
lokoti. Kiṁ panāvuso bho moggallāna asassato lokoti. Etampi
kho vaccha abyākataṁ bhagavatā asassato lokoti. Kiṁ nu kho bho
moggallāna antavā lokoti. Abyākataṁ kho etaṁ vaccha bhagavatā
antavā lokoti. Kiṁ pana bho moggallāna anantavā lokoti.
Etampi kho vaccha abyākataṁ bhagavatā anantavā lokoti. <pb ed="P" n="4.392" set="S"/>Kiṁ
nu kho bho moggallāna taṁ jīvaṁ taṁ sarīranti. Abyākataṁ kho etaṁ
vaccha bhagavatā taṁ jīvaṁ taṁ sarīranti. Kiṁ pana bho moggallāna
aññaṁ jīvaṁ aññaṁ sarīranti. Etampi kho vaccha abyākataṁ
bhagavatā aññaṁ jīvaṁ aññaṁ sarīranti. Kiṁ pana bho moggallāna
hoti tathāgato paraṁ maraṇāti. Abyākataṁ kho etaṁ vaccha bhagavatā
hoti tathāgato paraṁ maraṇāti. Kiṁ pana bho moggallāna na
hoti tathāgato paraṁ maraṇāti. Etampi kho vaccha abyākataṁ
bhagavatā na hoti tathāgato paraṁ maraṇāti. Kiṁ nu kho bho
moggallāna hoti ca na ca hoti tathāgato paraṁ maraṇāti.
Abyākataṁ kho etaṁ vaccha bhagavatā hoti ca na ca hoti tathāgato
paraṁ maraṇāti. Kiṁ pana bho moggallāna neva hoti na na hoti
tathāgato paraṁ maraṇāti. Etampi kho vaccha abyākataṁ bhagavatā
neva hoti na na hoti tathāgato paraṁ maraṇāti.
<pb n="4.477"/>
<p n="789"/>Ko nu kho bho moggallāna hetu ko paccayo yena
aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti
sassato lokoti vā asassato lokoti vā antavā lokoti vā
anantavā lokoti vā taṁ jīvaṁ taṁ sarīranti vā aññaṁ jīvaṁ aññaṁ
sarīranti vā hoti tathāgato paraṁ maraṇāti vā na hoti tathāgato
paraṁ maraṇāti vā hoti ca na ca hoti tathāgato paraṁ maraṇāti
vā neva hoti na na hoti tathāgato paraṁ maraṇāti vā. <pb ed="P" n="4.393" set="S"/>Ko pana
bho moggallāna hetu ko paccayo yena samaṇassa gotamassa evaṁ
puṭṭhassa na evaṁ veyyākaraṇaṁ hoti sassato lokotipi asassato
lokotipi antavā lokotipi anantavā lokotipi taṁ jīvaṁ taṁ sarīrantipi
aññaṁ jīvaṁ aññaṁ sarīrantipi hoti tathāgato paraṁ maraṇātipi na
hoti tathāgato paraṁ maraṇātipi hoti ca na ca hoti tathāgato paraṁ
maraṇātipi neva hoti na na hoti tathāgato paraṁ maraṇātipīti.
<p n="790"/>Aññatitthiyā ca <note n="1">Ma. casaddo natthi.</note> kho vaccha paribbājakā cakkhuṁ etaṁ
mama esohamasmi eso me attāti samanupassanti .pe. Jivhaṁ
etaṁ mama esohamasmi eso me attāti samanupassanti .pe.
Manaṁ etaṁ mama esohamasmi eso me attāti samanupassanti.
Tasmā aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ
hoti sassato lokoti vā .pe. Neva hoti na na hoti tathāgato
paraṁ maraṇāti vā. Tathāgato ca kho vaccha arahaṁ sammāsambuddho
<pb n="4.478"/>
Cakkhuṁ netaṁ mama nesohamasmi na meso attāti samanupassati .pe.
Jivhaṁ netaṁ mama nesohamasmi na meso attāti samanupassati .pe.
Manaṁ netaṁ mama nesohamasmi na meso attāti samanupassati.
Tasmā tathāgatassa evaṁ puṭṭhassa na evaṁ veyyākaraṇaṁ hoti sassato
lokotipi .pe. Neva hoti na na hoti tathāgato paraṁ maraṇātipīti.
<p n="791"/>Atha kho vacchagotto paribbājako uṭṭhāyāsanā yena bhagavā
tenupasaṅkami upasaṅkamitvā bhagavatā saddhiṁ sammodi sammodanīyaṁ
kathaṁ sārāṇīyaṁ vītisāretvā ekamantaṁ nisīdi. Ekamantaṁ nisinno
kho vacchagotto paribbājako bhagavantaṁ etadavoca kiṁ nu kho bho
gotama sassato lokoti. Abyākataṁ kho etaṁ vaccha mayā sassato
lokoti .pe. Kiṁ pana bho gotama neva hoti na na hoti
tathāgato paraṁ maraṇāti. Etampi kho vaccha abyākataṁ mayā neva
hoti na na hoti tathāgato paraṁ maraṇāti. <pb ed="P" n="4.394" set="S"/>Ko nu kho bho
gotama hetu ko paccayo yena aññatitthiyānaṁ paribbājakānaṁ evaṁ
puṭṭhānaṁ evaṁ veyyākaraṇaṁ hoti sassato lokoti vā .pe.
Neva hoti na na hoti tathāgato paraṁ maraṇāti vā. Ko pana
bho gotama hetu ko paccayo yena bhoto gotamassa evaṁ puṭṭhassa
na evaṁ veyyākaraṇaṁ hoti sassato lokotipi .pe. Neva hoti
na na hoti tathāgato paraṁ maraṇātipīti.
<p n="792"/>Aññatitthiyā kho vaccha paribbājakā cakkhuṁ etaṁ mama
<pb n="4.479"/>
Esohamasmi eso me attāti samanupassanti .pe. Jivhaṁ etaṁ
mama esohamasmi eso me attāti samanupassanti .pe. Manaṁ
etaṁ mama esohamasmi eso me attāti samanupassanti. Tasmā
aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti
sassato lokoti vā .pe. Neva hoti na na hoti tathāgato
paraṁ maraṇāti vā. Tathāgato ca kho vaccha arahaṁ sammāsambuddho
cakkhuṁ netaṁ mama nesohamasmi na meso attāti samanupassati .pe.
Jivhaṁ netaṁ mama nesohamasmi na meso attāti samanupassati .pe.
Manaṁ netaṁ mama nesohamasmi na meso attāti samanupassati.
Tasmā tathāgatassa evaṁ puṭṭhassa na evaṁ veyyākaraṇaṁ hoti
sassato lokotipi asassato lokotipi antavā lokotipi anantavā
lokotipi taṁ jīvaṁ taṁ sarīrantipi aññaṁ jīvaṁ aññaṁ sarīrantipi
hoti tathāgato paraṁ maraṇātipi na hoti tathāgato paraṁ maraṇātipi
hoti ca na ca hoti tathāgato paraṁ maraṇātipi neva hoti na na
hoti tathāgato paraṁ maraṇātipīti.
<p n="793"/>Acchariyaṁ bho gotama abbhutaṁ bho gotama yatra hi
nāma satthu ca sāvakassa ca atthena attho byañjanena byañjanaṁ
saṁsandissati samessati na vihāyissati <note n="1">Ma. na virodhayissati.</note> yadidaṁ aggapadasmiṁ. Idānāhaṁ
bho gotama samaṇaṁ mahāmoggallānaṁ <pb ed="P" n="4.395" set="S"/>upasaṅkamitvā etamatthaṁ
apucchiṁ samaṇopi me mahāmoggallāno etehi padehi etehi
<pb n="4.480"/>
Byañjanehi etamatthaṁ <note n="1">Ma. tamatthaṁ.</note> byākāsi seyyathāpi bhavaṁ gotamo. Acchariyaṁ
bho gotama abbhutaṁ bho gotama yatra hi nāma satthu ca
sāvakassa ca atthena attho byañjanena byañjanaṁ saṁsandissati
samessati na vihāyissati yadidaṁ aggapadasminti. Sattamaṁ.
<p rend="subhead" sid="8">8, vacchagottasuttaṃ</p>
<p n="794"/>Atha kho vacchagotto paribbājako yena bhagavā tenupasaṅkami
upasaṅkamitvā bhagavatā saddhiṁ sammodi sammodanīyaṁ kathaṁ
sārāṇīyaṁ vītisāretvā ekamantaṁ nisīdi. Ekamantaṁ nisinno kho
vacchagotto paribbājako bhagavantaṁ etadavoca kiṁ nu kho bho gotama
sassato lokoti. Abyākataṁ kho etaṁ vaccha mayā sassato
lokoti .pe. Kiṁ pana bho gotama neva hoti na na hoti
tathāgato paraṁ maraṇāti. Etampi kho vaccha abyākataṁ mayā
neva hoti na na hoti tathāgato paraṁ maraṇāti. Ko nu kho
bho gotama hetu ko paccayo yena aññatitthiyānaṁ paribbājakānaṁ
evaṁ puṭṭhānaṁ evaṁ veyyākaraṇaṁ hoti sassato lokoti vā .pe.
Neva hoti na na hoti tathāgato paraṁ maraṇāti vā. Ko pana
bho gotama hetu ko paccayo yena bhoto gotamassa evaṁ
puṭṭhassa na evaṁ veyyākaraṇaṁ hoti sassato lokotipi .pe.
Neva hoti na na hoti tathāgato paraṁ maraṇātipīti.
<p n="795"/>Aññatitthiyā kho vaccha paribbājakā rūpaṁ attato
samanupassanti rūpavantaṁ vā attānaṁ attani vā rūpaṁ rūpasmiṁ vā
<pb n="4.481"/>
Attānaṁ. Vedanaṁ attato samanupassanti .pe. Saññaṁ saṅkhāre
viññāṇaṁ attato samanupassanti viññāṇavantaṁ vā attānaṁ
attani vā viññāṇaṁ viññāṇasmiṁ vā attānaṁ. Tasmā
aññatitthiyānaṁ <pb ed="P" n="4.396" set="S"/>paribbājakānaṁ evaṁ puṭṭhānaṁ evaṁ veyyākaraṇaṁ hoti
sassato lokoti vā .pe. Neva hoti na na hoti tathāgato
paraṁ maraṇāti vā. Tathāgato ca kho vaccha arahaṁ sammāsambuddho
na rūpaṁ attato samanupassati na rūpavantaṁ vā attānaṁ na attani
vā rūpaṁ na rūpasmiṁ vā attānaṁ na vedanaṁ attato samanupassati .pe.
Na saññaṁ. Na saṅkhāre. Na viññāṇaṁ attato samanupassati
na viññāṇavantaṁ vā attānaṁ na attani vā viññāṇaṁ na
viññāṇasmiṁ vā attānaṁ. Tasmā tathāgatassa evaṁ puṭṭhassa
na evaṁ veyyākaraṇaṁ hoti sassato lokotipi .pe. Neva hoti
na na hoti tathāgato paraṁ maraṇātipīti.
<p n="796"/>Atha kho vacchagotto paribbājako uṭṭhāyāsanā
yenāyasmā mahāmoggallāno tenupasaṅkami upasaṅkamitvā āyasmatā
mahāmoggallānena saddhiṁ sammodi sammodanīyaṁ kathaṁ sārāṇīyaṁ
vītisāretvā ekamantaṁ nisīdi. Ekamantaṁ nisinno kho vacchagotto
paribbājako āyasmantaṁ mahāmoggallānaṁ etadavoca kiṁ nu kho
bho moggallāna sassato lokoti. Abyākataṁ kho etaṁ vaccha
bhagavatā sassato lokoti .pe. Kiṁ pana bho moggallāna
<pb n="4.482"/>
Neva hoti na na hoti tathāgato paraṁ maraṇāti. Etampi kho
vaccha abyākataṁ bhagavatā neva hoti na na hoti tathāgato paraṁ
maraṇāti. Ko nu kho bho moggallāna hetu ko paccayo
yena aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ
hoti sassato lokoti vā .pe. Neva hoti na na hoti tathāgato
paraṁ maraṇāti vā. Ko pana bho moggallāna hetu ko paccayo
yena samaṇassa gotamassa evaṁ puṭṭhassa na evaṁ veyyākaraṇaṁ
hoti sassato lokotipi .pe. Neva hoti na na hoti tathāgato
paraṁ maraṇātipīti.
<p n="797"/><pb ed="P" n="4.397" set="S"/>Aññatitthiyā kho vaccha paribbājakā rūpaṁ attato
samanupassanti rūpavantaṁ vā attānaṁ attani vā rūpaṁ rūpasmiṁ vā
attānaṁ. Vedanaṁ attato samanupassanti .pe. Saññaṁ. Saṅkhāre.
Viññāṇaṁ attato samanupassanti viññāṇavantaṁ vā attānaṁ
attani vā viññāṇaṁ viññāṇasmiṁ vā attānaṁ. Tasmā
aññatitthiyānaṁ paribbājakānaṁ evaṁ puṭṭhānaṁ evaṁ veyyākaraṇaṁ hoti
sassato lokoti vā .pe. Neva hoti na na hoti tathāgato paraṁ
maraṇāti vā. Tathāgato ca kho vaccha arahaṁ sammāsambuddho na
rūpaṁ attato samanupassati na rūpavantaṁ vā attānaṁ na attani vā
rūpaṁ na rūpasmiṁ vā attānaṁ. Na vedanaṁ attato samanupassati .pe.
Na saññaṁ. Na saṅkhāre. Na viññāṇaṁ attato samanupassati na
<pb n="4.483"/>
Viññāṇavantaṁ vā attānaṁ na attani vā viññāṇaṁ na viññāṇasmiṁ
vā attānaṁ. Tasmā tathāgatassa evaṁ puṭṭhassa na evaṁ
veyyākaraṇaṁ hoti sassato lokotipi asassato lokotipi antavā
lokotipi anantavā lokotipi taṁ jīvaṁ taṁ sarīrantipi aññaṁ jīvaṁ
aññaṁ sarīrantipi hoti tathāgato paraṁ maraṇātipi na hoti tathāgato
paraṁ maraṇātipi hoti ca na ca hoti tathāgato paraṁ maraṇātipi
neva hoti na na hoti tathāgato paraṁ maraṇātipīti.
<p n="798"/>Acchariyaṁ bho moggallāna abbhutaṁ bho moggallāna
yattha hi nāma satthu ceva sāvakassa ca atthena attho byañjanena
byañjanaṁ saṁsandissati samessati na vihāyissati yadidaṁ aggapadasmiṁ.
Idānāhaṁ bho moggallāna samaṇaṁ gotamaṁ upasaṅkamitvā etamatthaṁ
apucchiṁ samaṇopi me gotamo etehi padehi etehi byañjanehi
etamatthaṁ byākāsi seyyathāpi bhavaṁ moggallāno. Acchariyaṁ bho
moggallāna abbhutaṁ bho moggallāna yattha hi nāma satthu
ceva sāvakassa ca atthena attho byañjanena byañjanaṁ saṁsandissati
samessati na vihāyissati yadidaṁ aggapadasminti. Aṭṭhamaṁ.
<p rend="subhead" sid="9">9, kutūhalasālāsuttaṃ</p>
<p n="799"/><pb ed="P" n="4.398" set="S"/>Atha kho vacchagotto paribbājako yena bhagavā
tenupasaṅkami upasaṅkamitvā bhagavatā saddhiṁ sammodi sammodanīyaṁ
kathaṁ sārāṇīyaṁ vītisāretvā ekamantaṁ nisīdi. Ekamantaṁ nisinno
kho vacchagotto paribbājako bhagavantaṁ etadavoca purimāni bho
<pb n="4.484"/>
Gotama divasāni purimatarāni sambahulānaṁ aññatitthiyānaṁ <note n="1">Ma. Yu. nānātitthiyānaṁ.</note>
samaṇabrāhmaṇaparibbājakānaṁ kutuhalasālāyaṁ sannisinnānaṁ sannipatitānaṁ
ayamantarākathā udapādi ayaṁ kho pūraṇo kassapo saṅghī ceva
gaṇī ca gaṇācariyo ca ñāto yasassī titthakaro sādhusammato
bahujanassa so <note n="2">Ma. Yu. sopi.</note> sāvakaṁ abbhatītaṁ kālakataṁ upapattīsu byākaroti
asu amutra upapanno asu amutra upapannoti. Yopissa
sāvako uttamapuriso paramapuriso paramapattipatto tampi sāvakaṁ
abbhatītaṁ kālakataṁ upapattīsu byākaroti asu amutra upapanno
asu amutra upapannoti. Ayampi kho makkhali gosālo.
Ayampi kho nigaṇṭho nāṭaputto. Ayampi kho sañjayo <note n="3">Ma. sañcayo.</note>
velaṭṭhaputto. Ayampi kho pakudho kaccāno <note n="4">Yu. pakuddho  kaccāyano.</note>. Ayampi kho ajito
kesakambalo saṅghī ceva gaṇī ca gaṇācariyo ca ñāto yasassī
titthakaro sādhusammato bahujanassa sopi sāvakaṁ abbhatītaṁ kālakataṁ
uppattīsu byākaroti asu amutra upapanno asu amutra
upapannoti. Yopissa sāvako uttamapuriso paramapuriso paramapattipatto
taṁpi sāvakaṁ abbhatītaṁ <pb ed="P" n="4.399" set="S"/>kālakataṁ upapattīsu byākaroti
asu amutra upapanno asu amutra upapannoti. Ayampi kho
samaṇo gotamo saṅghī ceva gaṇī ca gaṇācariyo ca ñāto
yasassī titthakaro sādhusammato bahujanassa sopi sāvakaṁ abbhatītaṁ
kālakataṁ upapattīsu byākaroti asu amutra upapanno asu
<pb n="4.485"/>
Amutra upapannoti. Yo ca khvassa <note n="1">Ma. yo pissa sāvako.</note> sāvako uttamapuriso .pe.
Asu amutra upapanno asu amutra upapannoti. Apica kho
naṁ evaṁ byākaroti acchejji taṇhaṁ vivattayi saññojanaṁ
sammāmānābhisamayā antamakāsi dukkhassāti. Tassa mayhaṁ bho
gotama ahudeva kaṅkhā ahu vicikicchā kathañhi <note n="2">Ma. kathaṁ nāma.</note> nāma samaṇassa
gotamassa dhammo abhiññeyyoti <note n="3">Yu. dhammābhiññeyyāti. </note>.
<p n="800"/>Alañhi te vaccha kaṅkhituṁ alaṁ vicikicchituṁ kaṅkhāniye
ca pana te ṭhāne vicikicchā uppannā. Saupādānassa khvāhaṁ
vaccha upapattiṁ paññapemi no anupādānassa. Seyyathāpi vaccha
aggi saupādāno jalati no anupādāno evameva khvāhaṁ vaccha
saupādānassa upapattiṁ paññapemi no anupādānassāti. Yasmiṁ
bho gotama samaye acci vātena khittā dūraṁpi gacchati imissā pana
bhavaṁ gotamo kiṁ upādānasmiṁ paññapetīti. Yasmiṁ kho vaccha samaye
acci vātena khittā dūraṁ gacchati tamahaṁ vātupādānaṁ paññapemi
vāto hissa vaccha tasmiṁ samaye upādānaṁ hotīti. <pb ed="P" n="4.400" set="S"/>Yasmiṁ <note n="4">Ma. yasmiṁ ca pana bho .... Yu. yasmiṁ pana bho.</note> bho gotama
samaye imañca kāyaṁ nikkhipati satto ca aññataraṁ kāyaṁ anupapanno
hoti. Imassa pana bhavaṁ gotamo kiṁ upādānasmiṁ paññapetīti.
Yasmiṁ kho vaccha samaye imañca kāyaṁ nikkhipati satto ca
aññataraṁ kāyaṁ anupapanno hoti tamahaṁ taṇhupādānaṁ vadāmi
taṇhā hissa vaccha tasmiṁ samaye upādānaṁ hotīti. Navamaṁ.
<p rend="subhead" sid="10">10, ānandasuttaṃ</p>
<pb n="4.486"/>
<p n="801"/>Atha kho vacchagotto paribbājako yena bhagavā
tenupasaṅkami upasaṅkamitvā bhagavatā saddhiṁ sammodi sammodanīyaṁ
kathaṁ sārāṇīyaṁ vītisāretvā ekamantaṁ nisīdi. Ekamantaṁ nisinno kho
vacchagotto paribbājako bhagavantaṁ etadavoca kiṁ nu kho bho
gotama atthattāti. Evaṁ vutte bhagavā tuṇhī ahosi. Kiṁ pana
bho gotama natthattāti. Dutiyampi kho bhagavā tuṇhī ahosi.
Atha kho vacchagotto paribbājako uṭṭhāyāsanā pakkāmi.
<p n="802"/>Atha kho āyasmā ānando acirapakkante vacchagotte
paribbājake bhagavantaṁ etadavoca kiṁ nu kho bhante bhagavā
vacchagottassa paribbājakassa pañhaṁ puṭṭho na byākāsīti.
Ahañcānanda vacchagottassa paribbājakassa atthattāti puṭṭho
samāno atthattāti byākareyyaṁ. Ye te ānanda samaṇabrāhmaṇā
sassatavādā tesametaṁ saddhiṁ abhavissa. Ahañcānanda vacchagottassa
paribbājakassa natthattāti puṭṭho samāno natthattāti
byākareyyaṁ. Ye te ānanda <pb ed="P" n="4.401" set="S"/>samaṇabrāhmaṇā ucchedavādā
tesametaṁ saddhiṁ abhavissa. Ahañcānanda vacchagottassa paribbājakassa
atthattāti puṭṭho samāno atthattāti byākareyyaṁ. Api nu
metaṁ ānanda anulomaṁ abhavissa ñāṇassa uppādāya sabbe
dhammā anattāti. No hetaṁ bhante. Ahañcānanda vacchagottassa
paribbājakassa natthattāti puṭṭho samāno natthattāti
<pb n="4.487"/>
Byākareyyaṁ. Sammūḷhassa ānanda vacchagottassa paribbājakassa
bhiyyosammohāya abhavissa ahu vā me nūna pubbe attā so
etarahi natthīti. Dasamaṁ.
<p rend="subhead" sid="11">11, sabhiyakaccānasuttaṃ</p>
<p n="803"/>Ekaṁ samayaṁ āyasmā sabhiyo kaccāno ñātike viharati
giñjakāvasathe. Atha kho vacchagotto paribbājako yenāyasmā
sabhiyo kaccāno tenupasaṅkami upasaṅkamitvā āyasmatā sabhiyena
kaccānena saddhiṁ sammodi sammodanīyaṁ kathaṁ sārāṇīyaṁ vītisāretvā
ekamantaṁ nisīdi. Ekamantaṁ nisinno kho vacchagotto paribbājako
āyasmantaṁ sabhiyaṁ kaccānaṁ etadavoca kiṁ nu kho bho kaccāna
hoti tathāgato paraṁ maraṇāti. Abyākataṁ kho etaṁ vaccha bhagavatā
hoti tathāgato paraṁ maraṇāti. Kiṁ pana ko kaccāna na hoti
tathāgato paraṁ maraṇāti. Etampi kho vaccha abyākataṁ bhagavatā
na hoti tathāgato paraṁ maraṇāti. Kiṁ nu kho bho kaccāna
hoti ca na ca hoti tathāgato paraṁ maraṇāti. Abyākataṁ kho
etaṁ vaccha bhagavatā hoti ca na ca hoti tathāgato paraṁ
maraṇāti. <pb ed="P" n="4.402" set="S"/>Kiṁ pana bho kaccāna neva hoti na na hoti
tathāgato paraṁ maraṇāti. Etampi kho vaccha abyākataṁ bhagavatā
neva hoti na na hoti tathāgato paraṁ maraṇāti. Kiṁ nu kho
bho kaccāna hoti tathāgato paraṁ maraṇāti iti puṭṭho samāno
abyākataṁ kho etaṁ vaccha bhagavatā hoti tathāgato paraṁ maraṇāti
<pb n="4.488"/>
Vadesi. Kiṁ pana bho kaccāna na hoti tathāgato paraṁ maraṇāti
iti puṭṭho samāno abyākataṁ kho etaṁ vaccha bhagavatā na
hoti tathāgato paraṁ maraṇāti vadesi. Kiṁ nu kho bho kaccāna
hoti ca na ca hoti tathāgato paraṁ maraṇāti iti puṭṭho samāno
abyākataṁ kho etaṁ vaccha bhagavatā hoti ca na ca hoti tathāgato
paraṁ maraṇāti vadesi. Kiṁ pana bho kaccāna neva hoti na na
hoti tathāgato paraṁ maraṇāti iti puṭṭho samāno etampi kho
vaccha abyākataṁ bhagavatā neva hoti na na hoti tathāgato paraṁ
maraṇāti vadesi. Ko nu kho bho kaccāna hetu ko paccayo
yenetaṁ abyākataṁ samaṇena gotamenāti. Yo ca vaccha hetu
yo ca paccayo paññāpanāya rūpīti vā arūpīti vā saññīti
vā asaññīti vā nevasaññināsaññīti vā so ca hetu so
ca paccayo sabbena sabbaṁ sabbathā sabbaṁ aparisesaṁ nirujjheyya.
Kena naṁ paññāpayamāno paññapeyya rūpīti vā arūpīti vā
saññīti vā asaññīti vā nevasaññināsaññīti vāti.
Kīvaciraṁ pabbajitosi bho kaccānāti. Na ciraṁ āvuso tīṇi
vassānīti. Yassapassa āvuso ettakena <note n="1">Ma. Yu. etamettakena.</note> ettakameva taṁpassa
bahu ko pana vādo evaṁ <note n="2">Yu. eva.</note> abhikkanteti. Ekādasamaṁ.
Abyākatasaṁyuttaṁ samattaṁ.
<pb n="4.489"/>
Tassuddānaṁ
khemā therī anurādho sārīputtāti <note n="1">Ma. Yu. sārīputtoti.</note> koṭṭhito
moggallāno ca vaccho ca kutuhalasālānando
sabhiyo ekādasamanti.
Saḷāyatanavaggasaṁyuttaṁ samattaṁ <note n="2">Ma. saḷāyatanavaggo catuttho.</note>.
Tassuddānaṁ
saḷāyatanavedanā mātugāmo jambukhādako
sāmaṇḍako moggallāno citto gāmaṇyasaṅkhataṁ <note n="3">Ma. Yu. gāmaṇi  saṅkhataṁ.</note>
abyākatanti dasa cāti <note n="4">Ma. Yu. dasadhāti.</note>.
</xml>