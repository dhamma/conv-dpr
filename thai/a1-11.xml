<xml src="a1-11.xml">
<readunit id="a1-11">11. adhammavaggo</readunit>
<p n="131"/>Yepi <note n="2">Ma. Yu. sabbattha ye te.</note> te bhikkhave bhikkhū adhammaṁ dhammoti dīpenti te
bhikkhave bhikkhū bahujanāhitāya paṭipannā bahujanāsukhāya bahuno janassa
anatthāya ahitāya dukkhāya devamanussānaṁ bahuñca te bhikkhave bhikkhū
apuññaṁ pasavanti tecimaṁ saddhammaṁ antaradhāpentīti.
<p n="132"/>Yepi te bhikkhave bhikkhū dhammaṁ adhammoti dīpenti .pe.
<pb n="1.26"/>
Avinayaṁ vinayoti dīpenti .pe. Vinayaṁ avinayoti dīpenti .pe.
Abhāsitaṁ alapitaṁ tathāgatena bhāsitaṁ lapitaṁ tathāgatenāti dīpenti
.pe. <pb ed="P" n="1.19" set="A"/>Bhāsitaṁ lapitaṁ tathāgatena abhāsitaṁ alapitaṁ tathāgatenāti
dīpenti .pe. Anāciṇṇaṁ tathāgatena āciṇṇaṁ tathāgatenāti
dīpenti .pe. Āciṇṇaṁ tathāgatena anāciṇṇaṁ tathāgatenāti
dīpenti .pe. Appaññattaṁ tathāgatena paññattaṁ tathāgatenāti
dīpenti .pe. Paññattaṁ tathāgatena appaññattaṁ tathāgatenāti
dīpenti te bhikkhave bhikkhū bahujanāhitāya paṭipannā bahujanāsukhāya
bahuno janassa anatthāya ahitāya dukkhāya devamanussānaṁ bahuñca te
bhikkhave bhikkhū apuññaṁ pasavanti tecimaṁ saddhammaṁ antaradhāpentīti.
<note n="1">Ma. dutiyapamādādivaggo dasamo. Yu. adhammādivaggo dasamo.</note>
<p n="133"/>Yepi te bhikkhave bhikkhū adhammaṁ adhammoti dīpenti te
bhikkhave bhikkhū bahujanahitāya paṭipannā bahujanasukhāya bahuno janassa
atthāya hitāya sukhāya devamanussānaṁ bahuñca te bhikkhave bhikkhū
puññaṁ pasavanti tecimaṁ saddhammaṁ ṭhapentīti.
<p n="134"/>Yepi te bhikkhave bhikkhū dhammaṁ dhammoti dīpenti .pe.
Avinayaṁ avinayoti dīpenti .pe. Vinayaṁ vinayoti dīpenti .pe.
Abhāsitaṁ alapitaṁ tathāgatena abhāsitaṁ alapitaṁ tathāgatenāti dīpenti
.pe. Bhāsitaṁ lapitaṁ tathāgatena bhāsitaṁ lapitaṁ tathāgatenāti dīpenti
.pe. <pb ed="P" n="1.20" set="A"/>Anāciṇṇaṁ tathāgatena anāciṇṇaṁ tathāgatenāti dīpenti
.pe. Āciṇṇaṁ tathāgatena āciṇṇaṁ tathāgatenāti dīpenti
<pb n="1.27"/>
.pe. Appaññattaṁ tathāgatena appaññattaṁ tathāgatenāti dīpenti
.pe. Paññattaṁ tathāgatena paññattaṁ tathāgatenāti dīpenti te
bhikkhave bhikkhū bahujanahitāya paṭipannā bahujanasukhāya bahuno janassa
atthāya hitāya sukhāya devamanussānaṁ bahuñca te bhikkhave bhikkhū
puññaṁ pasavanti tecimaṁ saddhammaṁ ṭhapentīti.
Vaggo <note n="1">Ma. adhammavaggo.</note> ekādasamo.
</xml>