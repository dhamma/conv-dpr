<xml src="m75.xml">
<pgroup id="m75"/>
<readunit id="m75">5. māgaṇḍiyasuttaṃ</readunit>
<pb n="2.270"/>
Māgaṇḍiyasuttaṁ
<p n="276"/>Evamme sutaṁ ekaṁ samayaṁ bhagavā kurūsu viharati
kammāsadhammaṁ nāma kurūnaṁ nigamo bhāradvājagottassa brāhmaṇassa
agyāgāre tiṇasantharake. Atha kho bhagavā pubbaṇhasamayaṁ nivāsetvā
pattacīvaramādāya kammāsadhammaṁ piṇḍāya pāvisi. Kammāsadhamme <note n="1">Ma. kammāsadhammaṁ.</note>
piṇḍāya caritvā pacchābhattaṁ piṇḍapātapaṭikkanto yena aññataro
vanasaṇḍo <pb ed="P" n="1.502" set="M"/>tenupasaṅkami divāvihārāya taṁ vanasaṇḍaṁ ajjhogāhetvā
aññatarasmiṁ rukkhamūle divāvihāraṁ nisīdi.
<p n="277"/>Atha kho māgaṇḍiyo <note n="2">Sī. Ma. Yu. māgandiyo.</note> paribbājako jaṅghāvihāraṁ
anucaṅkamamāno anuvicaramāno yena bhāradvājagottassa brāhmaṇassa
agyāgāraṁ tenupasaṅkami. Addasā kho māgaṇḍiyo paribbājako
bhāradvājagottassa brāhmaṇassa agyāgāre tiṇasantharakaṁ <note n="3">Ma. paññattaṁ. </note>
disvāna bhāradvājagottaṁ brāhmaṇaṁ etadavoca kassa <note n="4">Ma. kissa tvaṁ samma.</note> navayaṁ
samma bhoto bhāradvājassa agyāgāre tiṇasantharako paññatto
samaṇaseyyānurūpaṁ maññeti. Atthi bho māgaṇḍiya samaṇo gotamo
sakyaputto sakyakulā pabbajito taṁ kho pana bhavantaṁ gotamaṁ
evaṁkalyāṇo kittisaddo abbhuggato itipi so bhagavā arahaṁ
sammāsambuddho vijjācaraṇasampanno sugato lokavidū anuttaro
<pb n="2.271"/>
Purisadammasārathi satthā devamanussānaṁ buddho bhagavāti tassesā
bhoto gotamassa seyyā paññattāti. Duddiṭṭhaṁ <note n="1">Ma. duddiṭṭhaṁ ... addasāmāti āmeṇḍitāni.</note> vata bho
bhāradvāja addasāma ye mayaṁ tassa bhoto gotamassa bhūnahanassa <note n="2">Sī. Ma. Yu. bhūnahuno. </note>
seyyaṁ addasāmāti. Rakkhassetaṁ māgaṇḍiya vācaṁ rakkhassetaṁ
māgaṇḍiya vācaṁ bahū hi tasseva bhoto gotamassa khattiyapaṇḍitāpi
brāhmaṇapaṇḍitāpi gahapatipaṇḍitāpi samaṇapaṇḍitāpi
abhippasannā vinītā ariye ñāye dhamme kusaleti. Sammukhā
cepi mayaṁ bhāradvāja taṁ bhavantaṁ gotamaṁ passeyyāma sammukhāpi
naṁ vadeyyāma bhūnahano <note n="3">Sī. Ma. Yu. bhūnahu.</note> samaṇo gotamoti taṁ kissa hetu
evañhi no sutte ocaratīti. Sace taṁ bhoto māgaṇḍiyassa
agaru ārocessāmi <note n="4">Ma. āroceyyāmi.</note> tassa <note n="5">Ma. taṁ.</note> samaṇassa gotamassāti. Appossukko
bhavaṁ bhāradvājo vutto ca <note n="6">Ma. va.</note> naṁ vadeyyāti.
<p n="278"/>Assosi kho bhagavā dibbāya sotadhātuyā visuddhāya
atikkantamānusakāya bhāradvājagottassa brāhmaṇassa māgaṇḍiyena
paribbājakena saddhiṁ imaṁ kathāsallāpaṁ. Atha kho bhagavā sāyaṇhasamayaṁ
paṭisallānā vuṭṭhito yena bhāradvājagottassa brāhmaṇassa agyāgāraṁ
tenupasaṅkami upasaṅkamitvā nisīdi paññatte tiṇasantharake.
Atha kho bhāradvājagotto brāhmaṇo yena bhagavā tenupasaṅkami
upasaṅkamitvā bhagavatā saddhiṁ sammodi sammodanīyaṁ kathaṁ sārāṇīyaṁ
<pb n="2.272"/>
Vītisāretvā ekamantaṁ <pb ed="P" n="1.503" set="M"/>nisīdi. Ekamantaṁ nisinnaṁ kho bhāradvājagottaṁ
brāhmaṇaṁ bhagavā etadavoca ahu pana te bhāradvāja
māgaṇḍiyena paribbājakena saddhiṁ imaṁyeva tiṇasantharakaṁ ārabbha
kocideva kathāsallāpoti. Evaṁ vutte bhāradvājagotto brāhmaṇo
saṁviggo lomahaṭṭhajāto bhagavantaṁ etadavoca etadeva kho pana
mayaṁ bhoto gotamassa ārocetukāmā atha ca pana bhavaṁ gotamo
anakkhātaṁyeva akkhāsīti <note n="1">Sī. Yu. anakkhānaṁyeva akāsīti.</note>. Ayañca hidaṁ <note n="2">Ma. hi.</note> bhagavato bhāradvājagottena
brāhmaṇena saddhiṁ antarākathā vippakatā hoti. Atha kho
māgaṇḍiyo paribbājako jaṅghāvihāraṁ anucaṅkamamāno anuvicaramāno
yena bhāradvājagottassa brāhmaṇassa agyāgāraṁ yena bhagavā
tenupasaṅkami upasaṅkamitvā bhagavatā saddhiṁ sammodi sammodanīyaṁ
kathaṁ sārāṇīyaṁ vītisāretvā ekamantaṁ nisīdi.
<p n="279"/>Ekamantaṁ nisinnaṁ kho māgaṇḍiyaṁ paribbājakaṁ bhagavā
etadavoca cakkhu <note n="3">Ma. cakkhuṁ.</note> kho māgaṇḍiya rūpārāmaṁ rūparataṁ rūpasammuditaṁ
taṁ tathāgatassa dantaṁ guttaṁ rakkhitaṁ saṁvutaṁ tassa ca saṁvarāya
dhammaṁ deseti idannu te etaṁ māgaṇḍiya sandhāya bhāsitaṁ
bhūnahano <note n="4">Ma. Yu. bhūnahu.</note> samaṇo gotamoti. Etadeva pana me bho gotama sandhāya
bhāsitaṁ bhūnahano samaṇo gotamoti taṁ kissa hetu evañhi
no sutte ocaratīti. Sotaṁ kho māgaṇḍiya saddārāmaṁ .pe.
<pb n="2.273"/>
Ghānaṁ kho māgaṇḍiya gandhārāmaṁ ... Jivhā kho māgaṇḍiya rasārāmā
rasaratā rasasammuditā sā tathāgatassa dantā guttā rakkhitā
saṁvutā tassa ca saṁvarāya dhammaṁ deseti idannu te etaṁ
kho <note n="1">Ma. Yu. khoti pāṭhasaddo natthi.</note> māgaṇḍiya sandhāya bhāsitaṁ bhūnahano <note n="2">Yu. bhūnahu sabbattha evaṁ ñātabbaṁ.</note> samaṇo gotamoti.
Etadeva kho pana me bho gotama sandhāya bhāsitaṁ bhūnahano
samaṇo gotamoti taṁ kissa hetu evañhi no sutte ocaratīti.
Kāyo kho māgaṇḍiya phoṭṭhabbārāmo .pe. Mano kho māgaṇḍiya
dhammārāmo dhammarato dhammasammudito so tathāgatassa danto
gutto rakkhito saṁvuto tassa ca saṁvarāya dhammaṁ deseti idannu
te etaṁ māgaṇḍiya sandhāya bhāsitaṁ bhūnahano samaṇo gotamoti.
Etadeva kho pana me bho gotama sandhāya bhāsitaṁ bhūnahano
samaṇo gotamoti taṁ kissa hetu evañhi no sutte ocaratīti.
<p n="280"/>Taṁ kiṁ maññasi māgaṇḍiya idhekacco cakkhuviññeyyehi
rūpehi paricāritapubbo assa iṭṭhehi kantehi manāpehi piyarūpehi
kāmūpasañhitehi rajanīyehi so aparena samayena rūpānaṁyeva samudayañca
aṭṭhaṅgamañca assādañca ādīnavañca nissaraṇañca yathābhūtaṁ
viditvā rūpataṇhaṁ pahāya rūpapariḷāhaṁ paṭivinodetvā vigatapipāso
ajjhattaṁ vūpasantacitto vihareyya imassa pana te māgaṇḍiya
kimassa vacanīyanti. Na kiñci bho gotama. Taṁ kiṁ maññasi
māgaṇḍiya idhekacco sotaviññeyyehi saddehi .pe. Ghānaviññeyyehi
<pb n="2.274"/>
Gandhehi ... Jivhāviññeyyehi rasehi ... Kāyaviññeyyehi
phoṭṭhabbehi paricāritapubbo assa iṭṭhehi kantehi manāpehi piyarūpehi
kāmūpasañhitehi rajanīyehei so aparena samayena phoṭṭhabbānaṁyeva
samudayañca aṭṭhaṅgamañca assādañca ādīnavañca
nissaraṇañca yathābhūtaṁ viditvā phoṭṭhabbataṇhaṁ pahāya phoṭṭhabbapariḷāhaṁ
paṭivinodetvā vigatapipāso ajjhattaṁ vūpasantacitto
vihareyya imassa pana te māgaṇḍiya kimassa vacanīyanti. Na
kiñci bho gotama.
<p n="281"/>Ahaṁ kho pana māgaṇḍiya pubbe āgāriyabhūto samāno
pañcahi kāmaguṇehi samappito samaṅgībhūto paricāresiṁ cakkhuviññeyyehi
rūpehi iṭṭhehi kantehi manāpehi piyarūpehi kāmūpasañhitehi
rajanīyehi sotaviññeyyehi saddehi .pe. Ghānaviññeyyehi
gandhehi ... Jivhāviññeyyehi rasehi ... Kāyaviññeyyehi phoṭṭhabbehi
iṭṭhehi kantehi manāpehi piyarūpehi kāmūpasañhitehi rajanīyehi.
Tassa mayhaṁ māgaṇḍiya tayo pāsādā ahesuṁ eko vassiko
eko hemantiko eko gimhiko. So kho ahaṁ māgaṇḍiya
vassike pāsāde cattāro māse nippurisehi turiyehi paricāriyamāno
na heṭṭhāpāsādaṁ orohāmi. So aparena samayena kāmānaṁyeva
samudayañca aṭṭhaṅgamañca assādañca ādīnavañca nissaraṇañca
yathābhūtaṁ viditvā kāmataṇhaṁ pahāya kāmapariḷāhaṁ paṭivinodetvā
<pb n="2.275"/>
Vigatapipāso ajjhattaṁ vūpasantacitto viharāmi. So aññe
satte passāmi kāmesu avītarāge kāmataṇhāhi khajjamāne kāmapariḷāhena
pariḍayhamāne kāme paṭisevante so tesaṁ na <pb ed="P" n="1.505" set="M"/>pihemi
na tattha abhiramāmi taṁ kissa hetu yā hayaṁ <note n="1">Ma. pāyaṁ.</note> māgaṇḍiya rati
aññatreva kāmehi aññatra akusalehi dhammehi <note n="2">Ma. Yu. etthantare api dibbaṁ sukhaṁ samadhiggayha tiṭṭhatīti  dissanti.</note> tāya ratiyā
ramamāno hīnassa na pihemi na tattha abhiramāmi.
<p n="282"/>Seyyathāpi māgaṇḍiya gahapati vā gahapatiputto vā
aḍḍho mahaddhano mahābhogo pañcahi kāmaguṇehi samappito
samaṅgībhūto paricāreyya cakkhuviññeyyehi rūpehi iṭṭhehi kantehi
manāpehi piyarūpehi kāmūpasañhitehi rajanīyehi sotaviññeyyehi
saddehi .pe. Ghānaviññeyyehi gandhehi .pe. Jivhāviññeyyehi
rasehi .pe. Kāyaviññeyyehi phoṭṭhabbehi iṭṭhehi kantehi
manāpehi piyarūpehi kāmūpasañhitehi rajanīyehi. So kāyena sucaritaṁ
caritvā vācāya sucaritaṁ caritvā manasā sucaritaṁ caritvā kāyassa
bhedā parammaraṇā sugatiṁ saggaṁ lokaṁ upapajjeyya devānaṁ tāvatiṁsānaṁ
sahabyataṁ. So tattha nandane vane accharāsaṅghaparivuto dibbehi
pañcahi kāmaguṇehi samappito samaṅgībhūto paricāreyya. So
passeyya gahapatiṁ vā gahapatiputtaṁ vā pañcahi kāmaguṇehi samappitaṁ
samaṅgībhūtaṁ paricāriyamānaṁ. Taṁ kiṁ maññasi māgaṇḍiya api nu
so devaputto nandane vane accharāsaṅghaparivuto dibbehi pañcahi
<pb n="2.276"/>
Kāmaguṇehi samappito samaṅgībhūto paricāriyamāno amussa gahapatissa
vā gahapatiputtassa vā piheyya mānusakānaṁ vā pañcannaṁ kāmaguṇānaṁ
mānusakehi vā kāmehi āvaṭṭeyyāti. No hetaṁ <note n="1">Ma. Yu. hidaṁ.</note> bho gotama
taṁ kissa hetu mānusakehi bho gotama kāmehi dibbakāmā <note n="2">Yu. dibbā kāmā.</note>
abhikkantatarā ca paṇītatarā cāti. Evameva kho ahaṁ māgaṇḍiya
pubbe āgāriyabhūto samāno pañcahi kāmaguṇehi samappito
samaṅgībhūto paricāresiṁ cakkhuviññeyyehi rūpehi iṭṭhehi kantehi
manāpehi piyarūpehi kāmūpasañhitehi rajanīyehi sotaviññeyyehi
saddehi .pe. Ghānaviññeyyehi gandhehi .pe. Jivhāviññeyyehi
rasehi .pe. Kāyaviññeyyehi phoṭṭhabbehi iṭṭhehi kantehi
manāpehi piyarūpehi kāmūpasañhitehi rajanīyehi. So aparena
samayena kāmānaṁyeva samudayañca aṭṭhaṅgamañca assādañca ādīnavañca
nissaraṇañca yathābhūtaṁ viditvā kāmataṇhaṁ pahāya kāmapariḷāhaṁ
paṭivinodetvā vigatapipāso <pb ed="P" n="1.506" set="M"/>ajjhattaṁ vūpasantacitto viharāmi.
So ahaṁ <note n="3">Ma. Yu. ayaṁ pāṭho natthi.</note> aññe satte passāmi kāmesu avītarāge kāmataṇhāhi
khajjamāne kāmapariḷāhena pariḍayhamāne kāme paṭisevante so
tesaṁ na pihemi na tattha abhiramāmi taṁ kissa hetu yā hayaṁ
māgaṇḍiya rati aññatreva kāmehi aññatra akusalehi dhammehi
api dibbaṁ sukhaṁ samadhiggayha tiṭṭhati tāya ratiyā ramamāno
hīnassa na pihemi na tattha abhiramāmi.
<pb n="2.277"/>
<p n="283"/>Seyyathāpi māgaṇḍiya kuṭṭhī puriso arugatto pakkagatto
kimīhi khajjamāno nakhehi vaṇamukhāni vippatacchamāno aṅgārakāsuyā
kāyaṁ paritāpeyya tassa mittāmaccā ñātisālohitā
bhisakkaṁ sallakattaṁ upaṭṭhapeyyuṁ tassa so bhisakko sallakatto
bhesajjaṁ kareyya so <note n="1">Ma. Yu. taṁ.</note> bhesajjaṁ āgamma kuṭṭhehi parimucceyya
arogo assa sukhī serī sayaṁvasī yenakāmaṅgamo. So aññaṁ kuṭṭhiṁ
purisaṁ passeyya arugattaṁ pakkagattaṁ kimīhi khajjamānaṁ nakhehi vaṇamukhāni
vippatacchamānaṁ aṅgārakāsuyā <note n="2">Ma. Yu. kāyaṁ.</note> paritāpentaṁ. Taṁ kiṁ maññasi
māgaṇḍiya api nu so puriso amussa kuṭṭhissa purisassa piheyya
aṅgārakāsuyā vā bhesajjaṁ paṭisevanāya vāti. No hetaṁ <note n="3">Ma. Yu. no hidaṁ.</note> bho
gotama taṁ kissa hetu roge hi bho gotama sati bhesajjena
karaṇīyaṁ hoti roge asati bhesajjena karaṇīyaṁ na hotīti.
Evameva kho ahaṁ māgaṇḍiya pubbe āgāriyabhūto samāno pañcahi
kāmaguṇehi samappito samaṅgībhūto paricāresiṁ cakkhuviññeyyehi rūpehi
iṭṭhehi kantehi manāpehi piyarūpehi kāmūpasañhitehi rajanīyehi
sotaviññeyyehi saddehi .pe. Ghānaviññeyyehi gandhehi .pe.
Jivhāviññeyyehi rasehi .pe. Kāyaviññeyyehi phoṭṭhabbehi
iṭṭhehi kantehi manāpehi piyarūpehi kāmūpasañhitehi rajanīyehi.
So aparena samayena kāmānaṁyeva samudayañca aṭṭhaṅgamañca assādañca
ādīnavañca nissaraṇañca yathābhūtaṁ viditvā kāmataṇhaṁ pahāya
<pb n="2.278"/>
Kāmapariḷāhaṁ paṭivinodetvā vigatapipāso ajjhattaṁ vūpasantacitto
viharāmi. So aññe satte passāmi kāmesu avītarāge
kāmataṇhāhi khajjamāne kāmapariḷāhena pariḍayhamāne kāme
paṭisevante so tesaṁ na pihemi na tattha abhiramāmi taṁ kissa
hetu yā hayaṁ māgaṇḍiya rati aññatreva kāmehi aññatra
akusalehi <pb ed="P" n="1.507" set="M"/>dhammehi api dibbaṁ sukhaṁ samadhiggayha tiṭṭhati tāya
ratiyā ramamāno hīnassa na pihemi na tattha abhiramāmi.
<p n="284"/>Seyyathāpi māgaṇḍiya kuṭṭhī puriso arugatto pakkagatto
kimīhi khajjamāno nakhehi vaṇamukhānipi vippatacchamāno aṅgārakāsuyā
<note n="1">Ma. Yu. kāyaṁ.</note> Paritāpeyya tassa mittāmaccā ñātisālohitā bhisakkaṁ sallakattaṁ
upaṭṭhapeyyuṁ tassa so bhisakko sallakatto bhesajjaṁ kareyya
so <note n="2">Yu. taṁ.</note> bhesajjaṁ āgamma kuṭṭhehi parimucceyya arogo assa sukhī
serī sayaṁvasī yenakāmaṅgamo. Tamenaṁ dve balavanto purisā
nānābāhāsu gahetvā aṅgārakāsuyā <note n="3">Yu. aṅgārakāsuṁ.</note> upakaḍḍheyyuṁ. Taṁ kiṁ
maññasi māgaṇḍiya api nu so puriso iti cīti ceva kāyaṁ
sannāmeyyāti. Evaṁ bho gotama taṁ kissa hetu asu hi bho
gotama aggi dukkhasamphasso ceva mahābhitāpo ca mahāpariḷāho
cāti. Taṁ kiṁ maññasi māgaṇḍiya idāni ceva nu kho so
aggi dukkhasamphasso ceva mahābhitāpo ca mahāpariḷāho ca udāhu
pubbepi so aggi dukkhasamphasso ceva mahābhitāpo ca mahāpariḷāho
<pb n="2.279"/>
Cāti. Idāni ceva bho gotama so aggi dukkhasamphasso ceva
mahābhitāpo ca mahāpariḷāho ca pubbepi so aggi dukkhasamphasso
ceva mahābhitāpo ca mahāpariḷāho ca asu ca <note n="1">Sī. Yu. asu hi.</note> bho gotama
kuṭṭhī puriso arugatto pakkagatto kimīhi khajjamāno nakhehi vaṇamukhāni
vippatacchamāno upahatindriyo dukkhasamphasseyeva <note n="2">Ma. dukkhasamphasso ceva.</note> aggismiṁ
sukhamiti viparītasaññaṁ paccalatthāti. Evameva kho māgaṇḍiya
atītampi addhānaṁ kāmā <note n="3">Ma. kāmo dukkhasamphasso  ceva mahābhitāpo ca mahāpariḷāho ca.</note> dukkhasamphassā ceva mahābhitāpā ca
mahāpariḷāhā ca anāgatampi addhānaṁ kāmā <note n="3">Ma. kāmo dukkhasamphasso  ceva mahābhitāpo ca mahāpariḷāho ca.</note> dukkhasamphassā
ceva mahābhitāpā ca mahāpariḷāhā ca etarahipi paccuppannaṁ
addhānaṁ kāmā dukkhasamphassā ceva mahābhitāpā ca mahāpariḷāhā
ca ime ca māgaṇḍiya sattā kāmesu avītarāgā kāmataṇhāhi
khajjamānā kāmapariḷāhena pariḍayhamānā upahatindriyā dukkhasamphassesuyeva <note n="4">Ma. ceva.</note>
kāmesu sukhamiti viparītasaññaṁ paccalatthuṁ.
<p n="285"/>Seyyathāpi māgaṇḍiya kuṭṭhī puriso arugatto pakkagatto
kimīhi khajjamāno nakhehi vaṇamukhāni vippatacchamāno aṅgārakāsuyā
kāyaṁ paritāpeti yathā yathā hi <note n="5">Yu. kho.</note> māgaṇḍiya asu kuṭṭhī puriso
arugatto pakkagatto <pb ed="P" n="1.508" set="M"/>kimīhi khajjamāno nakhehi vaṇamukhāni vippatacchamāno
aṅgārakāsuyā kāyaṁ paritāpeti tathā tathā tasseva
tāni vaṇamukhāni asucitarāni ceva honti duggandhatarāni ca pūtikatarāni
<pb n="2.280"/>
Ca hoti <note n="1">Ma. honti.</note> ceva kāci sātamattā assādamattā yadidaṁ vaṇamukhāni <note n="2">Ma. vaṇamukhānaṁ.</note>
kaṇḍuvaṇahetu evameva kho māgaṇḍiya sattā kāmesu avītarāgā
kāmataṇhāhi khajjamānā kāmapariḷāhena pariḍayhamānā kāme
paṭisevanti yathā yathā <note n="3">Ma. kho.</note> māgaṇḍiya sattā kāmesu avītarāgā
kāmataṇhāhi khajjamānā kāmapariḷāhena <note n="4">Ma. ca.</note> pariḍayhamānā kāme
paṭisevanti tathā tathā tesaṁ <note n="5">Ma. tesaṁ tesaṁ. </note> sattānaṁ kāmataṇhā ceva pavaḍḍhati
kāmapariḷāhena pariḍayhanti ceva <note n="6">Ma. cevāti saddo natthi.</note> hoti ceva kāci <note n="7">Ma. kācīti pāṭhapadaṁ natthi. </note> sātamattā
assādamattā yadidaṁ pañca kāmaguṇe paṭicca.
<p n="286"/>Taṁ kiṁ maññasi māgaṇḍiya api nu te diṭṭho vā
suto vā rājā vā rājamahāmatto vā pañcahi kāmaguṇehi
samappito samaṅgībhūto paricāriyamāno kāmataṇhaṁ appahāya kāmapariḷāhaṁ
appaṭivinodetvā vigatapipāso ajjhattaṁ vūpasantacitto
vihāsi vā viharati vā viharissati vāti. No hidaṁ bho gotama.
Sādhu māgaṇḍiya mayāpi kho etaṁ māgaṇḍiya neva diṭṭhaṁ na sutaṁ
rājā vā rājamahāmatto vā pañcahi kāmaguṇehi samappito
samaṅgībhūto paricāriyamāno kāmataṇhaṁ appahāya kāmapariḷāhaṁ
appaṭivinodetvā vigatapipāso ajjhattaṁ vūpasantacitto vihāsi
vā viharati vā viharissati vā. Atha kho māgaṇḍiya ye hi keci
samaṇā vā brāhmaṇā vā vigatapipāsā ajjhattaṁ vūpasantacittā
vihaṁsu <note n="8">Ma. vihāsuṁ. ito paraṁ evaṁ ñātabbaṁ.</note> vā viharanti vā viharissanti vā sabbe te kāmānaṁyeva
<pb n="2.281"/>
Samudayañca aṭṭhaṅgamañca assādañca ādīnavañca nissaraṇañca
yathābhūtaṁ viditvā kāmataṇhaṁ pahāya kāmapariḷāhaṁ paṭivinodetvā
vigatapipāsā ajjhattaṁ vūpasantacittā vihaṁsu vā viharanti vā
viharissanti vāti.
<p n="287"/>Atha kho bhagavā tāyaṁ velāyaṁ imaṁ udānaṁ udānesi
ārogyaparamā <note n="1">Ma. sabbattha ārogyaṁ paramaṁ lābhaṁ.</note> lābhā nibbānaṁ paramaṁ sukhaṁ
aṭṭhaṅgiko ca maggānaṁ khemaṁ amatagāminanti.
Evaṁ <pb ed="P" n="1.509" set="M"/>vutte māgaṇḍiyo paribbājako bhagavantaṁ etadavoca acchariyaṁ
bho gotama abbhūtaṁ bho gotama yāva subhāsitañcidaṁ bhotā
gotamena ārogyaparamā lābhā nibbānaṁ paramaṁ sukhanti mayāpi <note n="2">Ma. mayāpetaṁ bho.</note>
kho etaṁ bho gotama sutaṁ pubbakānaṁ paribbājakānaṁ ācariyapācariyānaṁ
bhāsamānānaṁ ārogyaparamā lābhā nibbānaṁ paramaṁ sukhanti tayidaṁ
bho gotama sametīti. Yaṁ pana <note n="3">Yu. etaṁ. </note> te māgaṇḍiya sutaṁ pubbakānaṁ
paribbājakānaṁ ācariyapācariyānaṁ bhāsamānānaṁ ārogyaparamā lābhā
nibbānaṁ paramaṁ sukhanti katamantaṁ ārogyaṁ katamantaṁ nibbānanti.
Evaṁ vutte māgaṇḍiyo paribbājako sakāneva sudaṁ <note n="4">Ma. sugattāni.</note> gattāni
pāṇinā anomajjati idantaṁ bho gotama ārogyaṁ idantaṁ
nibbānaṁ ahaṁ <note n="5">Ma. Yu. ahañhi.</note> bho gotama etarahi arogo sukhī na maṁ kiñci
ābādhatīti.
<p n="288"/>Seyyathāpi māgaṇḍiya jaccandho puriso so na
<pb n="2.282"/>
Passeyya kaṇhasukkāni rūpāni na passeyya nīlakāni rūpāni na
passeyya pītakāni rūpāni na passeyya lohitakāni rūpāni na
passeyya mañjeṭṭhikāni rūpāni na passeyya samavisamaṁ na passeyya
tārakarūpāni na passeyya candimasuriye. So suṇeyya cakkhumato
bhāsamānassa chekaṁ vata bho odātaṁ vatthaṁ abhirūpaṁ nimmalaṁ
sucinti. So odātapariyesanaṁ careyya tamenaṁ aññataro puriso
telamasikatena <note n="1">Ma. telamalikatena sāhaḷicīrena gaṇehayya.</note> sāhuḷacīvarena <note n="2">Ma. telamalikatena sāhaḷicīrena gaṇehayya.</note> vañceyya <note n="3">Ma. telamalikatena sāhaḷicīrena gaṇehayya.</note> idante ambho purisa
odātaṁ vatthaṁ abhirūpaṁ nimmalaṁ sucinti. So taṁ paṭiggaṇheyya
paṭiggahetvā pārupeyya pārupetvā attamano attamanavācaṁ
nicchāreyya chekaṁ vata bho odātaṁ vatthaṁ abhirūpaṁ nimmalaṁ sucinti.
Taṁ kiṁ maññasi māgaṇḍiya api nu so jaccandho puriso jānanto
passanto amuṁ telamasikataṁ sāhuḷacīvaraṁ paṭiggaṇheyya paṭiggahetvā
pārupeyya pārupetvā attamano attamanavācaṁ nicchāreyya chekaṁ
vata bho odātaṁ vatthaṁ abhirūpaṁ nimmalaṁ sucinti udāhu cakkhumato
saddhāyāti. Ajānanto hi bho gotama apassanto asu <note n="4">Ma. ayaṁ pāṭho natthi. </note>
so <pb ed="P" n="1.510" set="M"/>jaccandho puriso amuṁ telamasikataṁ sāhuḷacīvaraṁ paṭiggaṇheyya
paṭiggahetvā pārupeyya pārupetvā attamano attamanavācaṁ
nicchāreyya chekaṁ vata bho odātaṁ vatthaṁ abhirūpaṁ nimmalaṁ sucinti
udāhu <note n="5">Ma. Yu. ayampi pāṭho natthi.</note> cakkhumato saddhāyāti <note n="6">Ma. sandhāyāti.</note>. Evameva kho māgaṇḍiya aññatitthiyā
paribbājakā andhā acakkhukā ajānantā ārogyaṁ apassantā
<pb n="2.283"/>
Nibbānaṁ atha ca panimaṁ gāthaṁ bhāsanti ārogyaparamā lābhā
nibbānaṁ paramaṁ sukhanti. Pubbakehesā māgaṇḍiya arahantehi
sammāsambuddhehi gāthā bhāsitā
ārogyaparamā lābhā nibbānaṁ paramaṁ sukhaṁ
aṭṭhaṅgiko ca maggānaṁ khemaṁ amatagāminanti
esā <note n="1">Yu. sā.</note> etarahi anupubbena puthujjanagāthā. Ayaṁ kho māgaṇḍiya
kāyo rogabhūto gaṇḍabhūto sallabhūto aghabhūto ābādhabhūto so
tvaṁ imaṁ kāyaṁ rogabhūtaṁ gaṇḍabhūtaṁ sallabhūtaṁ aghabhūtaṁ ābādhabhūtaṁ
idantaṁ bho gotama ārogyaṁ idantaṁ nibbānanti vadesi. Taṁ
hi te māgaṇḍiya ariyaṁ cakkhuṁ natthi yena tvaṁ ariyena cakkhunā
ārogyaṁ jāneyyāsi nibbānaṁ passeyyāsīti.
<p n="289"/>Evaṁ pasanno ahaṁ bhoto gotamassa pahoti me bhavaṁ
gotamo tathā dhammaṁ desetuṁ yathāhaṁ ārogyaṁ jāneyyaṁ nibbānaṁ
passeyyanti. Seyyathāpi māgaṇḍiya jaccandho puriso <note n="2">Ma. Yu. so.</note> na passeyya
kaṇhasukkāni rūpāni na passeyya nīlakāni rūpāni na passeyya
pītakāni rūpāni na passeyya lohitakāni rūpāni na passeyya
mañjeṭṭhikāni rūpāni na passeyya samavisamaṁ na passeyya tārakarūpāni
na passeyya candimasuriye. Tassa mittāmaccā ñātisālohitā
bhisakkaṁ sallakattaṁ upaṭṭhapeyyuṁ tassa so bhisakko sallakatto
bhesajjaṁ kareyya so taṁ bhesajjaṁ āgamma na cakkhūni uppādeyya
<pb n="2.284"/>
Na <note n="1">Yu. nasaddo natthi.</note> cakkhūni visodheyya. Taṁ kiṁ maññasi māgaṇḍiya nanu so
vejjo yāvadeva kilamathassa vighātassa bhāgī assāti. Evaṁ bho
gotama. Evameva kho māgaṇḍiya ahañceva <note n="2">Ma. ahañce te.</note> te dhammaṁ deseyyaṁ
idantaṁ ārogyaṁ idantaṁ nibbānanti so tvaṁ ārogyaṁ na
jāneyyāsi <pb ed="P" n="1.511" set="M"/>nibbānaṁ na passeyyāsi so mamassa kilamatho sā
mamassa vihesāti.
<p n="290"/>Evaṁ pasanno ahaṁ bhoto gotamassa pahoti me
bhavaṁ gotamo tathā dhammaṁ desetuṁ yathāhaṁ ārogyaṁ <note n="3">Ma. Yu. jāneyyaṁ. </note> nibbānaṁ
passeyyanti. Seyyathāpi māgaṇḍiya jaccandho puriso so na
passeyya kaṇhasukkāni rūpāni na passeyya nīlakāni rūpāni na
passeyya pītakāni rūpāni na passeyya lohitakāni rūpāni na
passeyya mañjeṭṭhikāni rūpāni na passeyya samavisamaṁ na passeyya
tārakarūpāni na passeyya candimasuriye. So suṇeyya cakkhumato
bhāsamānassa chekaṁ vata bho odātaṁ vatthaṁ abhirūpaṁ nimmalaṁ
sucinti. So odātapariyesanaṁ careyya tamenaṁ aññataro puriso
telamasikatena sāhuḷacīvarena vañceyya <note n="4">Ma. gaṇheyya.</note> idante ambho purisa odātaṁ
vatthaṁ abhirūpaṁ nimmalaṁ sucinti. So taṁ paṭiggaṇheyya paṭiggahetvā
pārupeyya tassa mittāmaccā ñātisālohitā bhisakkaṁ sallakattaṁ
upaṭṭhapeyyuṁ tassa so bhisakko sallakatto bhesajjaṁ kareyya
uddhaṁvirecanaṁ adhovirecanaṁ añjanaṁ paccañjanaṁ natthukammaṁ. So taṁ
<pb n="2.285"/>
Bhesajjaṁ āgamma cakkhūni uppādeyya cakkhūni visodheyya tassa
saha cakkhuppādā yo asukasmiṁ <note n="1">Ma. Yu. amusmiṁ.</note> telamasikate sāhuḷacīvare chandarāgo
so pahīyetha tañcenaṁ <note n="2">Ma. Yu. tañca naṁ.</note> purisaṁ amittatopi daheyya paccatthikatopi
daheyya apica jīvitā voropetabbaṁ maññeyya dīgharattaṁ vata bho
ahaṁ iminā purisena telamasikatena sāhuḷacīvarena nikato vañcito
paluddho <note n="3">Yu. paladdho.</note> idante ambho purisa odātaṁ vatthaṁ abhirūpaṁ nimmalaṁ
sucinti evameva kho māgaṇḍiya ahañceva te dhammaṁ deseyyaṁ
idantaṁ ārogyaṁ idantaṁ nibbānanti. So tvaṁ ārogyaṁ
jāneyyāsi nibbānaṁ passeyyāsi tassa te saha cakkhuppādā
yo pañcasūpādānakkhandhesu chandarāgo so pahīyetha apica te
evamassa dīgharattaṁ vata bho ahaṁ iminā cittena nikato vañcito
paluddho <note n="4">Yu. paladdho.</note> ahañca <note n="5">Ma. Yu. ahañhi. </note> rūpaṁyeva upādiyamāno upādiyiṁ vedanaṁyeva
upādiyamāno diyamāno upādiyiṁ saññaṁyeva upādiyamāno upādiyiṁ
saṅkhāraṁyeva <note n="6">Ma. Yu. saṅkhāre yeva.</note> upādiyamāno <pb ed="P" n="1.512" set="M"/>upādiyiṁ viññāṇaṁyeva upādiyamāno
upādiyiṁ tassa me upādānapaccayā bhavo bhavapaccayā jāti
jātipaccayā jarāmaraṇaṁ sokaparidevadukkhadomanassupāyāsā sambhavanti
evametassa kevalassa dukkhakkhandhassa samudayo hotīti.
<p n="291"/>Evaṁ pasanno ahaṁ bhoto gotamassa pahoti me bhavaṁ
gotamo tathā dhammaṁ desetuṁ yathāhaṁ imamhā āsanā anandho
vuṭṭhaheyyanti. Tenahi tvaṁ māgaṇḍiya sappurise bhajeyyāsi yato
<pb n="2.286"/>
Kho tvaṁ māgaṇḍiya sappurise bhajessasi tato tvaṁ māgaṇḍiya
saddhammaṁ sossasi yato kho tvaṁ māgaṇḍiya saddhammaṁ sossasi
tato tvaṁ māgaṇḍiya dhammānudhammaṁ paṭipajjissasi yato kho tvaṁ
māgaṇḍiya dhammānudhammaṁ paṭipajjissasi tato <note n="1">Ma. tato kho tvaṁ.</note> tvaṁ māgaṇḍiya
sāmaṁyeva ñassasi sāmaṁ dakkhissasi <note n="2">Sī. Yu. dakkhisi.</note> ime rogā gaṇḍā sallā
idha rogā gaṇḍā sallā aparisesā nirujjhanti tassa me upādānanirodhā
bhavanirodho bhavanirodhā jātinirodho jātinirodhā jarāmaraṇaṁ
sokaparidevadukkhadomanassupāyāsā nirujjhanti evametassa kevalassa
dukkhakkhandhassa nirodho hotīti.
<p n="292"/>Evaṁ vutte māgaṇḍiyo paribbājako bhagavantaṁ etadavoca
abhikkantaṁ bho gotama abhikkantaṁ bho gotama seyyathāpi bho gotama
nikkujjitaṁ vā ukkujjeyya paṭicchannaṁ vā vivareyya mūḷhassa vā
maggaṁ ācikkheyya andhakāre vā telapajjotaṁ dhāreyya cakkhumanto
rūpāni dakkhantīti <note n="3">Yu. dakkhintīti.</note> evameva bhotā gotamena anekapariyāyena dhammo
pakāsito esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca
labheyyāhaṁ bhoto gotamassa santike pabbajjaṁ labheyyaṁ
upasampadanti. Yo kho māgaṇḍiya aññatitthiyapubbo imasmiṁ
dhammavinaye ākaṅkhati pabbajjaṁ ākaṅkhati upasampadaṁ so cattāro
māse parivasati catunnaṁ māsānaṁ accayena āraddhacittā bhikkhū
<pb n="2.287"/>
Pabbājenti upasampādenti bhikkhubhāvāya apica mettha puggalavemattatā
viditāti. Sace bhante aññatitthiyapubbā <note n="1">Ma. ...pubbo.</note> imasmiṁ dhammavinaye
ākaṅkhantā <note n="2">Ma. ākaṅkhati.</note> pabbajjaṁ ākaṅkhantā <note n="3">Ma. ākaṅkhati.</note> upasampadaṁ cattāro
māse parivasanti <note n="4">Ma. parivasati. </note> catunnaṁ māsānaṁ accayena āraddhacittā bhikkhū
pabbājenti upasampādenti <pb ed="P" n="1.513" set="M"/><note n="5">Ma. Yu. bhikkhubhāvāya.</note> ahaṁ cattāri vassāni parivasissāmi
catunnaṁ <note n="6">Yu. maṁ. Ma. pabbājenti.</note> vassānaṁ accayena āraddhacittā bhikkhū pabbājentu
upasampādentu bhikkhubhāvāyāti. Alattha kho māgaṇḍiyo paribbājako
bhagavato santike pabbajjaṁ alattha upasampadaṁ. Acirūpasampanno
kho panāyasmā māgaṇḍiyo eko vūpakaṭṭho appamatto ātāpī
pahitatto viharanto nacirasseva yassatthāya kulaputtā sammadeva
agārasmā anagāriyaṁ pabbajanti <undef/> tadanuttaraṁ brahmacariyapariyosānaṁ
diṭṭheva dhamme sayaṁ abhiññā sacchikatvā upasampajja vihāsi
khīṇā jāti vusitaṁ brahmacariyaṁ kataṁ karaṇīyaṁ nāparaṁ itthattāyāti
abbhaññāsi. Aññataro kho panāyasmā māgaṇḍiyo arahataṁ
ahosīti.
Māgaṇḍiyasuttaṁ niṭṭhitaṁ pañcamaṁ.
</xml>