<xml src="m53.xml">
<pgroup id="m53"/>
<readunit id="m53">3. sekhasuttaṃ</readunit>
<pb n="2.24"/>
Sekhapaṭipadāsuttaṁ
<p n="24"/>Evamme sutaṁ ekaṁ samayaṁ bhagavā sakkesu viharati
kapilavatthusmiṁ nigrodhārāme. Tena kho pana samayena kāpilavatthavānaṁ
sakyānaṁ navaṁ santhāgāraṁ acirakāritaṁ hoti anajjhāvuṭṭhapubbaṁ <note n="1">Sī. Yu. anajjhāvuṭṭhaṁ.</note>
samaṇena vā brāhmaṇena vā kenaci vā manussabhūtena.
Atha kho kāpilavatthavā <note n="2">Po. sabbattha " kāpilavatthukāti dissati. </note> sakyā yena bhagavā tenupasaṅkamiṁsu upasaṅkamitvā
bhagavantaṁ abhivādetvā ekamantaṁ nisīdiṁsu. Ekamantaṁ
nisinnā kho kāpilavatthavā sakyā bhagavantaṁ etadavocuṁ idha bhante
kāpilavatthavānaṁ sakyānaṁ navaṁ santhāgāraṁ acirakāritaṁ hoti <note n="3">Yu. hotīti natthi.</note> anajjhāvuṭṭhapubbaṁ
samaṇena vā brāhmaṇena vā kenaci vā manussabhūtena
taṁ bhante bhagavā paṭhamaṁ paribhuñjatu bhagavatā paṭhamaṁ paribhuttaṁ
pacchā kāpilavatthavā sakyā paribhuñjissanti tadassa kāpilavatthavānaṁ
sakyānaṁ dīgharattaṁ hitāya <pb ed="P" n="1.354" set="M"/>sukhāyāti. Adhivāsesi bhagavā tuṇhībhāvena.
Atha kho kāpilavatthavā sakyā bhagavato adhivāsanaṁ viditvā
uṭṭhāyāsanā bhagavantaṁ abhivādetvā padakkhiṇaṁ katvā yena navaṁ
santhāgāraṁ tenupasaṅkamiṁsu upasaṅkamitvā sabbasanthariṁ <note n="4">Po. " sabbasantharisanthataṁ.</note> santhāgāraṁ
santharāpetvā <note n="5">Yu. santharitvā.</note> āsanāni paññāpetvā udakamaṇikaṁ patiṭṭhāpetvā
telappadīpaṁ āropetvā yena bhagavā tenupasaṅkamiṁsu upasaṅkamitvā
<pb n="2.25"/>
Bhagavantaṁ abhivādetvā ekamantaṁ aṭṭhaṁsu. Ekamantaṁ ṭhitā kho
kāpilavatthavā sakyā bhagavantaṁ etadavocuṁ sabbasanthariṁ santhataṁ
bhante santhāgāraṁ āsanāni paññattāni <note n="1">paññāpitānīti yuttataraṁ.</note> udakamaṇiko patiṭṭhāpito
telappadīpo āropito yassadāni bhante bhagavā kālaṁ maññatīti.
<p n="25"/>Atha kho bhagavā nivāsetvā pattacīvaramādāya saddhiṁ
bhikkhusaṅghena yena <note n="2">Po. navaṁ.</note> santhāgāraṁ tenupasaṅkami upasaṅkamitvā pāde
pakkhāletvā santhāgāraṁ pavisitvā majjhimathambhaṁ nissāya puratthābhimukho
nisīdi. Bhikkhusaṅghopi kho pāde pakkhāletvā santhāgāraṁ pavisitvā
pacchimaṁ bhittiṁ nissāya puratthābhimukho nisīdi bhagavantaṁyeva purakkhatvā <note n="3">Po. purakkhitvātipi dissati. </note>.
Kāpilavatthavāpi kho sakyā pāde pakkhāletvā santhāgāraṁ pavisitvā
puratthimaṁ bhittiṁ nissāya pacchimābhimukhā nisīdiṁsu bhagavantaṁyeva
purakkhatvā <note n="3">Po. purakkhitvātipi dissati. </note>. Atha kho bhagavā kāpilavatthave sakye <note n="4">yu sakke.</note> bahudeva
rattiṁ dhammiyā kathāya sandassetvā samādapetvā samuttejetvā
sampahaṁsetvā āyasmantaṁ ānandaṁ āmantesi paṭibhātu taṁ ānanda
kāpilavatthavānaṁ sakyānaṁ sekho paṭipado <note n="5">Yu. pāṭipado.</note> piṭṭhi me agilāyati
tamahaṁ āyamissāmīti. Evaṁ bhanteti kho āyasmā ānando
bhagavato paccassosi. Atha kho bhagavā catuguṇaṁ saṅghāṭiṁ paññāpetvā
dakkhiṇena passena sīhaseyyaṁ kappesi pādena <note n="6">Ma. Yu. pāde.</note> pādaṁ
accādhāya sato sampajāno uṭṭhānasaññaṁ manasikaritvā.
<p n="26"/>Atha kho āyasmā ānando mahānāmaṁ sakkaṁ <note n="7">Yu. sakyaṁ.</note> āmantesi
<pb n="2.26"/>
Idha mahānāma ariyasāvako sīlasampanno hoti indriyesu guttadvāro
hoti bhojane mattaññū hoti jāgariyamanuyutto hoti sattahi
saddhammehi samannāgato hoti catunnaṁ jhānānaṁ ābhicetasikānaṁ
diṭṭhadhammasukhavihārānaṁ nikāmalābhī hoti akicchalābhī akasiralābhī.
<p n="27"/>Kathañca <pb ed="P" n="1.355" set="M"/>mahānāma ariyasāvako sīlasampanno hoti.
Idha mahānāma ariyasāvako sīlavā hoti pātimokkhasaṁvarasaṁvuto viharati
ācāragocarasampanno aṇumattesu vajjesu bhayadassāvī samādāya
sikkhati sikkhāpadesu evaṁ kho mahānāma ariyasāvako sīlasampanno
hoti.
<p n="28"/>Kathañca mahānāma ariyasāvako indriyesu guttadvāro
hoti. Idha mahānāma ariyasāvako cakkhunā rūpaṁ disvā na
nimittaggāhī hoti nānubyañjanaggāhī yatvādhikaraṇamenaṁ cakkhundriyaṁ
asaṁvutaṁ viharantaṁ abhijjhādomanassā pāpakā akusalā dhammā
anvāssaveyyuṁ tassa saṁvarāya paṭipajjati rakkhati cakkhundriyaṁ
cakkhundriye saṁvaraṁ āpajjati sotena saddaṁ sutvā ...
Ghānena gandhaṁ ghāyitvā ... Jivhāya rasaṁ sāyitvā ... Kāyena
phoṭṭhabbaṁ phusitvā ... Manasā dhammaṁ viññāya na nimittaggāhī
hoti nānubyañjanaggāhī yatvādhikaraṇamenaṁ manindriyaṁ asaṁvutaṁ
viharantaṁ abhijjhādomanassā pāpakā akusalā dhammā anvāssaveyyuṁ
tassa saṁvarāya paṭipajjati rakkhati manindriyaṁ manindriye saṁvaraṁ
<pb n="2.27"/>
Āpajjati evaṁ kho mahānāma ariyasāvako indriyesu guttadvāro
hoti.
<p n="29"/>Kathañca mahānāma ariyasāvako bhojane mattaññū hoti.
Idha mahānāma ariyasāvako paṭisaṅkhā yoniso āhāraṁ āhāreti
neva davāya na madāya na maṇḍanāya na vibhūsanāya yāvadeva
imassa kāyassa ṭhitiyā yāpanāya vihiṁsuparatiyā brahmacariyānuggahāya
iti purāṇañca vedanaṁ paṭihaṅkhāmi navañca vedanaṁ na uppādessāmi
yātrā ca me bhavissati anavajjatā ca phāsuvihāro cāti evaṁ
kho mahānāma ariyasāvako bhojane mattaññū hoti.
<p n="30"/>Kathañca mahānāma ariyasāvako jāgariyamanuyutto hoti.
Idha mahānāma ariyasāvako divasaṁ caṅkamena nisajjāya āvaraṇīyehi
dhammehi cittaṁ parisodheti rattiyā paṭhamaṁ yāmaṁ caṅkamena nisajjāya
āvaraṇīyehi dhammehi cittaṁ parisodheti rattiyā majjhimaṁ yāmaṁ
dakkhiṇena passena sīhaseyyaṁ kappesi <note n="1">Ma. Yu. kappeti.</note> pādena <note n="2">Ma. Yu. pāde.</note> pādaṁ accādhāya sato
sampajāno uṭṭhānasaññaṁ manasikaritvā rattiyā pacchimaṁ yāmaṁ
paccuṭṭhāya caṅkamena nisajjāya āvaraṇīyehi dhammehi cittaṁ parisodheti
evaṁ kho mahānāma ariyasāvako jāgariyamanuyutto hoti.
<p n="31"/>Kathañca mahānāma <pb ed="P" n="1.356" set="M"/>ariyasāvako sattahi saddhammehi
samannāgato hoti. Idha mahānāma ariyasāvako saddho hoti
saddahati tathāgatassa bodhiṁ itipi so bhagavā arahaṁ sammāsambuddho
<pb n="2.28"/>
Vijjācaraṇasampanno sugato lokavidū anuttaro purisadammasārathi satthā
devamanussānaṁ buddho bhagavāti hirimā hoti hiriyati kāyaduccaritena
vacīduccaritena manoduccaritena hiriyati pāpakānaṁ akusalānaṁ dhammānaṁ
samāpattiyā ottappī hoti ottappati kāyaduccaritena vacīduccaritena
manoduccaritena ottappati pāpakānaṁ akusalānaṁ dhammānaṁ
samāpattiyā bahussuto hoti sutadharo sutasannicayo ye te
dhammā ādikalyāṇā majjhekalyāṇā pariyosānakalyāṇā sātthā <note n="1">Po. sātthaṁ sabyañjanaṁ.</note>
sabyañjanā kevalaparipuṇṇaṁ parisuddhaṁ brahmacariyaṁ abhivadanti tathārūpāssa
dhammā bahussutā honti dhatā vacasā paricitā manasānupekkhitā
diṭṭhiyā supaṭividdhā āraddhaviriyo hoti <note n="2">Ma. Yu. viharati.</note> akusalānaṁ
dhammānaṁ pahānāya kusalānaṁ dhammānaṁ upasampadāya thāmavā
daḷhaparakkamo anikkhittadhuro kusalesu dhammesu satimā hoti
paramena satinepakkena samannāgato cirakatampi cirabhāsitampi saritā
anussaritā paññavā <note n="3">Yu. paññā vā hoti. </note> hoti udayatthagāminiyā paññāya samannāgato <note n="4">Ma. hoti.</note>
ariyāya nibbedhikāya sammā dukkhakkhayagāminiyā evaṁ kho mahānāma
ariyasāvako sattahi saddhammehi samannāgato hoti.
<p n="32"/>Kathañca mahānāma ariyasāvako catunnaṁ jhānānaṁ ābhicetasikānaṁ <note n="5">Yu. abhi.</note>
diṭṭhadhammasukhavihārānaṁ nikāmalābhī hoti akicchalābhī akasiralābhī.
Idha mahānāma ariyasāvako vivicceva kāmehi vivicca
akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ
<pb n="2.29"/>
Upasampajja viharati vitakkavicārānaṁ vūpasamā ajjhattaṁ sampasādanaṁ
cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ
upasampajja viharati pītiyā ca virāgā upekkhako ca viharati sato ca
sampajāno sukhañca kāyena paṭisaṁvedeti yantaṁ ariyā ācikkhanti
upekkhako satimā sukhavihārīti tatiyaṁ jhānaṁ upasampajja viharati
sukhassa ca pahānā dukkhassa ca pahānā pubbeva somanassadomanassānaṁ
atthaṅgamā adukkhamasukhaṁ upekkhāsatipārisuddhiṁ catutthaṁ
jhānaṁ upasampajja viharati evaṁ kho mahānāma ariyasāvako catunnaṁ
jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti
akicchalābhī akasiralābhī.
<p n="33"/>Yato <note n="1">Po. casaddo dissati.</note> kho mahānāma ariyasāvako evaṁ sīlasampanno hoti
evaṁ indriyesu guttadvāro hoti evaṁ bhojane mattaññū hoti
evaṁ jāgariyamanuyutto hoti evaṁ sattahi saddhammehi <pb ed="P" n="1.357" set="M"/>samannāgato
hoti evaṁ catunnaṁ jhānānaṁ ābhicetasikānaṁ diṭṭhadhammasukhavihārānaṁ
nikāmalābhī hoti akicchalābhī akasiralābhī ayaṁ vuccati mahānāma
ariyasāvako sekho paṭipado apūccaṇḍatāya <note n="2">Ma. Yu. apuccaṇḍatāya. </note> samāpanno <note n="3">Po. samannāgatotipi dissati.</note> bhabbo
abhinibbhidāya bhabbo sambodhāya bhabbo anuttarassa yogakkhemassa
adhigamāya. Seyyathāpi mahānāma kukkuṭiyā aṇḍāni aṭṭha vā
dasa vā dvādasa vā tānassu kukkuṭiyā sammā adhisayitāni
sammā parisecitāni sammā paribhāvitāni <note n="4">Po. pariseditāni.</note> kiñcāpi tassā kukkuṭiyā
<pb n="2.30"/>
Na evaṁ icchā uppajjeyya aho vatime kukkuṭapotakā pādanakhasikhāya
vā mukhatuṇḍakena vā aṇḍakosaṁ padāletvā sotthinā
abhinibbhijjeyyunti <note n="1">Po. etthantare " atha kho bhabbāva te kukkuṭapotakā pādanakhasikhāya vā mukhatuṇḍakena vā  aṇḍakosaṁ padāletvā sotthinā abhinibbhijjitunti ime pāṭhā dissanti. </note> evameva kho mahānāma yato ariyasāvako
evaṁ sīlasampanno hoti evaṁ indriyesu guttadvāro hoti evaṁ
bhojane mattaññū hoti evaṁ jāgariyamanuyutto hoti evaṁ sattahi
saddhammehi samannāgato hoti evaṁ catunnaṁ jhānānaṁ ābhicetasikānaṁ
diṭṭhadhammasukhavihārānaṁ nikāmalābhī hoti akicchalābhī akasiralābhī ayaṁ
vuccati mahānāma ariyasāvako sekho paṭipado apūccaṇḍatāya
samāpanno bhabbo abhinibbhidāya bhabbo sambodhāya bhabbo
anuttarassa yogakkhemassa adhigamāya. Sakho so <note n="2">Yu. sabbattha sa kho so.</note> mahānāma
ariyasāvako imaṁyeva <note n="3">Po. " anuttaraṁ yogakkhemaṁ.</note> anuttaraṁ upekkhāsatipārisuddhiṁ āgamma anekavihitaṁ
pubbenivāsaṁ anussarati seyyathīdaṁ ekampi jātiṁ dvepi
jātiyo .pe. Iti sākāraṁ sauddesaṁ anekavihitaṁ pubbenivāsaṁ
anussarati ayamassa paṭhamābhinibbhidā hoti kukkuṭacchāpakasseva
aṇḍakosamhā. Sakho so mahānāma ariyasāvako imaṁyeva anuttaraṁ
upekkhāsatipārisuddhiṁ āgamma dibbena cakkhunā visuddhena atikkantamānusakena
.pe. Yathākammūpage satte pajānāti ayamassa
dutiyābhinibbhidā hoti kukkuṭacchāpakasseva aṇḍakosamhā. Sa
kho so mahānāma ariyasāvako imaṁyeva anuttaraṁ upekkhāsatipārisuddhiṁ
āgamma āsavānaṁ khayā anāsavaṁ cetovimuttiṁ paññāvimuttiṁ
<pb n="2.31"/>
Vimuttiṁ diṭṭheva dhamme sayaṁ abhiññā sacchikatvā <pb ed="P" n="1.358" set="M"/>upasampajja
viharati ayamassa tatiyābhinibbhidā hoti kukkuṭacchāpakasseva
aṇḍakosamhā.
<p n="34"/>Yampi <note n="1">Ma. yampi kho.</note> mahānāma ariyasāvako sīlasampanno hoti idampissa
hoti caraṇasmiṁ yampi mahānāma ariyasāvako indriyesu
guttadvāro hoti idampissa hoti caraṇasmiṁ yampi mahānāma
ariyasāvako bhojane mattaññū hoti idampissa hoti caraṇasmiṁ
yampi mahānāma ariyasāvako jāgariyamanuyutto hoti idampissa
hoti caraṇasmiṁ yampi mahānāma ariyasāvako sattahi saddhammehi
samannāgato hoti idampissa hoti caraṇasmiṁ yampi mahānāma
ariyasāvako catunnaṁ jhānānaṁ ābhicetasikānaṁ diṭṭhadhammasukhavihārānaṁ
nikāmalābhī hoti akicchalābhī akasiralābhī idampissa hoti
caraṇasmiṁ yañca kho mahānāma ariyasāvako anekavihitaṁ pubbenivāsaṁ
anussarati seyyathīdaṁ ekampi jātiṁ dvepi jātiyo .pe.
Iti sākāraṁ sauddesaṁ anekavihitaṁ pubbenivāsaṁ anussarati idampissa
hoti vijjāya yampi mahānāma ariyasāvako dibbena cakkhunā
visuddhena atikkantamānusakena .pe. Yathākammūpage satte pajānāti
idampissa hoti vijjāya yampi mahānāma ariyasāvako āsavānaṁ
khayā anāsavaṁ cetovimuttiṁ paññāvimuttiṁ diṭṭheva dhamme sayaṁ
abhiññā sacchikatvā upasampajja viharati idampissa hoti vijjāya
<pb n="2.32"/>
Ayaṁ vuccati mahānāma ariyasāvako vijjāsampanno itipi caraṇasampanno
itipi vijjācaraṇasampanno itipi. Brahmunāpesā <note n="1">Ma. brahmunā kho panesā.</note>
mahānāma sanaṅkumārena gāthā bhāsitā
khattiyo seṭṭho janetasmiṁ ye gottapaṭisārino
vijjācaraṇasampanno so seṭṭho devamānuseti.
<p n="35"/>Sā kho panesā mahānāma brahmunā sanaṅkumārena gāthā
sugītā na duggītā subhāsitā na dubbhāsitā atthasañhitā no
anatthasañhitā anumatā bhagavatāti. Atha kho bhagavā uṭṭhahitvā
āyasmantaṁ ānandaṁ āmantesi sādhu sādhu ānanda sādhu kho
tvaṁ ānanda kāpilavatthavānaṁ sakyānaṁ sekhapaṭipadaṁ abhāsīti.
Idamavoca āyasmā ānando samanuñño satthā ahosi
attamanā kāpilavatthavā sakyā āyasmato ānandassa bhāsitaṁ
abhinandunti.
Sekhapaṭipadāsuttaṁ <note n="2">Ma. Yu. sekhasuttantaṁ.</note> niṭṭhitaṁ tatiyaṁ.
</xml>