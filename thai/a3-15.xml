<xml src="a3-15.xml">
<readunit id="a3-15">(15) 5. maṅgalavaggo</readunit>
<p rend="subhead" sid="1">1, akusalasuttaṃ</p>
Maṅgalavaggo pañcamo
<p n="586"/>147 Tīhi bhikkhave dhammehi samannāgato yathābhataṁ nikkhitto
evaṁ niraye katamehi tīhi akusalena kāyakammena akusalena
vacīkammena akusalena manokammena imehi kho bhikkhave tīhi dhammehi
samannāgato yathābhataṁ nikkhitto evaṁ niraye. Tīhi bhikkhave dhammehi
samannāgato yathābhataṁ nikkhitto evaṁ sagge katamehi tīhi kusalena
kāyakammena kusalena vacīkammena kusalena manokammena imehi
<pb n="3.377"/>
Kho bhikkhave tīhi dhammehi samannāgato yathābhataṁ nikkhitto evaṁ saggeti.
<p rend="subhead" sid="2">2, sāvajjasuttaṃ</p>
<p n="587"/>148 Tīhi bhikkhave dhammehi samannāgato .pe.
Sāvajjena kāyakammena sāvajjena vacīkammena sāvajjena
manokammena .pe. Anavajjena kāyakammena anavajjena vacīkammena
anavajjena manokammena <pb ed="P" n="1.293" set="A"/>.pe.
<p rend="subhead" sid="3">3, visamasuttaṃ</p>
<p n="588"/>149 Tīhi bhikkhave dhammehi samannāgato .pe. Visamena
kāyakammena visamena vacīkammena visamena manokammena .pe.
Samena kāyakammena samena vacīkammena samena manokammena .pe.
<p rend="subhead" sid="4">4, asucisuttaṃ</p>
<p n="589"/>150 Tīhi bhikkhave dhammehi samannāgato .pe. Asucinā
kāyakammena asucinā vacīkammena asucinā manokammena .pe.
Sucinā kāyakammena sucinā vacīkammena sucinā manokammena
imehi kho bhikkhave tīhi dhammehi samannāgato yathābhataṁ nikkhitto
evaṁ saggeti.
<p rend="subhead" sid="5">5, paṭhamakhatasuttaṃ</p>
<p n="590"/>151 Tīhi bhikkhave dhammehi samannāgato bālo abyatto
asappuriso khataṁ upahataṁ attānaṁ pariharati sāvajjo ca hoti
sānuvajjo <note n="1">Po. Ma. Yu. ca. ito paraṁ īdisameva.</note> viññūnaṁ bahuñca apuññaṁ pasavati katamehi tīhi
akusalena kāyakammena akusalena vacīkammena akusalena manokammena
imehi kho bhikkhave tīhi dhammehi samannāgato bālo abyatto
asappuriso khataṁ upahataṁ attānaṁ pariharati sāvajjo ca hoti
sānuvajjo <note n="2">Po. Ma. Yu. ca. ito paraṁ īdisameva.</note> viññūnaṁ bahuñca apuññaṁ pasavati. Tīhi bhikkhave dhammehi
<pb n="3.378"/>
Samannāgato paṇḍito byatto <note n="1">Po. Ma. viyatto. Yu. vyatto. ito paraṁ īdisameva.</note> sappuriso akkhataṁ anupahataṁ attānaṁ
pariharati anavajjo ca hoti ananuvajjo viññūnaṁ bahuñca puññaṁ
pasavati katamehi tīhi kusalena kāyakammena kusalena vacīkammena
kusalena manokammena .pe.
<p rend="subhead" sid="6">6, dutiyakhatasuttaṃ</p>
<p n="591"/>152 Tīhi bhikkhave dhammehi samannāgato .pe.
Sāvajjena kāyakammena sāvajjena vacīkammena sāvajjena
manokammena .pe. Anavajjena kāyakammena anavajjena vacīkammena
anavajjena manokammena .pe.
<p rend="subhead" sid="7">7, tatiyakhatasuttaṃ</p>
<p n="592"/>153 Tīhi bhikkhave dhammehi <pb ed="P" n="1.294" set="A"/>samannāgato .pe. Visamena
kāyakammena visamena vacīkammena visamena manokammena .pe.
Samena kāyakammena samena vacīkammena samena manokammena .pe.
<p rend="subhead" sid="8">8, catutthakhatasuttaṃ</p>
<p n="593"/>154 Tīhi bhikkhave .pe. Asucinā kāyakammena
asucinā vacīkammena asucinā manokammena .pe. Sucinā
kāyakammena sucinā vacīkammena sucinā manokammena imehi kho
bhikkhave tīhi dhammehi samannāgato paṇḍito byatto sappuriso akkhataṁ
anupahataṁ attānaṁ pariharati anavajjo ca hoti ananuvajjo viññūnaṁ
bahuñca puññaṁ pasavatīti.
<p rend="subhead" sid="9">9, vandanāsuttaṃ</p>
<p n="594"/>155 Tisso imā bhikkhave vandanā katamā tisso kāyena
vācāya manasā imā kho bhikkhave tisso vandanāti.
<p rend="subhead" sid="10">10, pubbaṇhasuttaṃ</p>
<p n="595"/>156 Ye bhikkhave sattā pubbaṇhasamayaṁ kāyena sucaritaṁ
<pb n="3.379"/>
Caranti vācāya sucaritaṁ caranti manasā sucaritaṁ caranti supubbaṇho
bhikkhave tesaṁ sattānaṁ ye bhikkhave sattā majjhantikasamayaṁ kāyena
sucaritaṁ caranti vācāya sucaritaṁ caranti manasā sucaritaṁ caranti
sumajjhantiko bhikkhave tesaṁ sattānaṁ ye bhikkhave sattā
sāyaṇhasamayaṁ kāyena sucaritaṁ caranti vācāya sucaritaṁ caranti manasā
sucaritaṁ caranti susāyaṇho bhikkhave tesaṁ sattānanti.
Sunakkhattaṁ sumaṅgalaṁ supabhātaṁ suhuṭṭhitaṁ <note n="1">Yu. suvuṭṭhito.</note>
sukhaṇo sumuhutto ca suyiṭṭhaṁ brahmacārisu
padakkhiṇaṁ kāyakammaṁ vācākammaṁ padakkhiṇaṁ
padakkhiṇaṁ manokammaṁ paṇidhi <note n="2">Yu. paṇidhiyo.</note> te padakkhiṇā <note n="3">Ma. padakkhiṇe.</note>
padakkhiṇāni katvāna labhantatthe padakkhiṇe.
Te atthaladdhā sukhitā virūḷhā buddhasāsane
arogā sukhitā hotha saha sabbehi ñātibhīti.
Maṅgalavaggo pañcamo.
Tassuddānaṁ
akusalañca sāvajjaṁ visamāsucinā saha
catukkhatā ca vandanā supubbaṇhena te dasāti.
Tatiyo paṇṇāsako samatto.
</xml>