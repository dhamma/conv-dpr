<xml src="a5-26.xml">
<readunit id="a5-26">(26) 6. upasampadāvaggo</readunit>
<p rend="subhead" sid="1">1, upasampādetabbasuttaṃ</p>
<pb n="5.301"/>
Vaggāsaṅgahitā suttantā
<p n="251"/>Pañcahi bhikkhave dhammehi samannāgatena bhikkhunā
upasampādetabbaṁ katamehi pañcahi idha bhikkhave bhikkhu asekhena
sīlakkhandhena samannāgato hoti asekhena samādhikkhandhena samannāgato
hoti asekhena paññākkhandhena samannāgato hoti asekhena
vimuttikkhandhena samannāgato hoti asekhena vimuttiñāṇadassanakkhandhena
samannāgato hoti imehi kho bhikkhave pañcahi dhammehi
samannāgatena bhikkhunā upasampādetabbanti.
<p rend="subhead" sid="2">2, nissayasuttaṃ</p>
<p n="252"/>Pañcahi bhikkhave dhammehi samannāgatena bhikkhunā nissayo
dātabbo katamehi pañcahi idha bhikkhave bhikkhu asekhena sīlakkhandhena
samannāgato hoti .pe. Asekhena vimuttiñāṇadassanakkhandhena
samannāgato hoti imehi kho .pe.
<p rend="subhead" sid="3">3, sāmaṇerasuttaṃ</p>
<p n="253"/>Pañcahi bhikkhave dhammehi samannāgatena bhikkhunā
sāmaṇero upaṭṭhāpetabbo katamehi pañcahi idha bhikkhave bhikkhu
asekhena sīlakkhandhena samannāgato hoti .pe. Asekhena
vimuttiñāṇadassanakkhandhena samannāgato hoti imehi kho .pe.
<p rend="subhead" sid="4">4, pañcamacchariyasuttaṃ</p>
<p n="254"/><pb ed="P" n="3.272" set="A"/>Pañcimāni bhikkhave macchariyāni katamāni pañca
āvāsamacchariyaṁ kulamacchariyaṁ lābhamacchariyaṁ vaṇṇamacchariyaṁ dhammamacchariyaṁ
<pb n="5.302"/>
Imāni kho bhikkhave pañca macchariyāni imesaṁ kho bhikkhave pañcannaṁ
macchariyānaṁ etaṁ patikkiṭṭhaṁ <note n="1">Ma. paṭikkuṭṭhaṁ.</note> yadidaṁ dhammamacchariyanti.
<p rend="subhead" sid="5">5, macchariyappahānasuttaṃ</p>
<p n="255"/>Pañcannaṁ bhikkhave macchariyānaṁ pahānāya samucchedāya
brahmacariyaṁ vussati katamesaṁ pañcannaṁ āvāsamacchariyassa pahānāya
samucchedāya brahmacariyaṁ vussati kulamacchariyassa ... Lābhamacchariyassa ...
Vaṇṇamacchariyassa ... Dhammamacchariyassa pahānāya samucchedāya brahmacariyaṁ
vussati imesaṁ kho bhikkhave pañcannaṁ macchariyānaṁ pahānāya
samucchedāya brahmacariyaṁ vussatīti.
<p rend="subhead" sid="6">6, paṭhamajhānasuttaṃ</p>
<p n="256"/>Pañca <note n="2">Ma. Yu. pañcime.</note> bhikkhave dhamme appahāya abhabbo paṭhamaṁ jhānaṁ
upasampajja viharituṁ katame pañca āvāsamacchariyaṁ kulamacchariyaṁ
lābhamacchariyaṁ vaṇṇamacchariyaṁ dhammamacchariyaṁ ime kho bhikkhave pañca
dhamme appahāya abhabbo paṭhamaṁ jhānaṁ upasampajja viharituṁ. Pañca <note n="2">Ma. Yu. pañcime.</note>
bhikkhave dhamme pahāya bhabbo paṭhamaṁ jhānaṁ upasampajja viharituṁ
katame pañca āvāsamacchariyaṁ kulamacchariyaṁ lābhamacchariyaṁ vaṇṇamacchariyaṁ
dhammamacchariyaṁ ime kho bhikkhave pañca dhamme pahāya bhabbo paṭhamaṁ
jhānaṁ upasampajja viharitunti.
<p rend="subhead" sid="7-13">7-13, dutiyajhānasuttādisattakaṃ</p>
<p n="257"/>Pañca <note n="2">Ma. Yu. pañcime.</note> bhikkhave dhamme appahāya abhabbo dutiyaṁ
jhānaṁ ... Tatiyaṁ jhānaṁ ... Catutthaṁ jhānaṁ ... Sotāpattiphalaṁ ...
Sakadāgāmiphalaṁ ... Anāgāmiphalaṁ ... Arahattaṁ <note n="3">Po. arahattaphalaṁ. Yu. arahattapphalaṁ.</note> sacchikātuṁ katame pañca
<pb n="5.303"/>
Āvāsamacchariyaṁ kulamacchariyaṁ lābhamacchariyaṁ vaṇṇamacchariyaṁ dhammamacchariyaṁ
ime kho bhikkhave pañca dhamme appahāya abhabbo arahattaṁ <note n="1">Yu. arahattapphalaṁ.</note> sacchikātuṁ.
Pañca bhikkhave dhamme pahāya bhabbo arahattaṁ <note n="1">Yu. arahattapphalaṁ.</note> sacchikātuṁ katame pañca
āvāsamacchariyaṁ kulamacchariyaṁ lābhamacchariyaṁ vaṇṇamacchariyaṁ dhammamacchariyaṁ
ime kho bhikkhave pañca dhamme pahāya bhabbo arahattaṁ <note n="1">Yu. arahattapphalaṁ.</note> sacchikātunti.
<p rend="subhead" sid="14">14, aparapaṭhamajhānasuttaṃ</p>
<p n="258"/>Pañca <note n="2">Ma. Yu. pañcime.</note> bhikkhave dhamme appahāya abhabbo paṭhamaṁ jhānaṁ
upasampajja viharituṁ katame pañca āvāsamacchariyaṁ kulamacchariyaṁ
lābhamacchariyaṁ vaṇṇamacchariyaṁ akataññutaṁ akataveditaṁ ime kho bhikkhave
pañca dhamme appahāya abhabbo paṭhamaṁ jhānaṁ upasampajja viharituṁ.
Pañca <note n="2">Ma. Yu. pañcime.</note> bhikkhave dhamme pahāya bhabbo paṭhamaṁ jhānaṁ upasampajja viharituṁ
katame pañca āvāsamacchariyaṁ kulamacchariyaṁ lābhamacchariyaṁ vaṇṇamacchariyaṁ
akataññutaṁ akataveditaṁ ime kho bhikkhave pañca dhamme pahāya
bhabbo paṭhamaṁ jhānaṁ upasampajja viharitunti.
<p rend="subhead" sid="15-21">15-21, aparadutiyajhānasuttādisattakaṃ</p>
<p n="259"/>Pañca <note n="2">Ma. Yu. pañcime.</note> bhikkhave dhamme appahāya abhabbo dutiyaṁ jhānaṁ ...
Tatiyaṁ jhānaṁ ... Catutthaṁ jhānaṁ ... Sotāpattiphalaṁ ... Sakadāgāmiphalaṁ ...
Anāgāmiphalaṁ ... Arahattaṁ sacchikātuṁ katame pañca āvāsamacchariyaṁ
kulamacchariyaṁ lābhamacchariyaṁ vaṇṇamacchariyaṁ akataññutaṁ akataveditaṁ
ime kho bhikkhave pañca dhamme appahāya abhabbo arahattaṁ
sacchikātuṁ. Pañca bhikkhave dhamme pahāya bhabbo arahattaṁ sacchikātuṁ
<pb n="5.304"/>
Katame pañca āvāsamacchariyaṁ kulamacchariyaṁ lābhamacchariyaṁ vaṇṇamacchariyaṁ
akataññutaṁ akataveditaṁ ime kho bhikkhave pañca dhamme pahāya
bhabbo arahattaṁ sacchikātunti.
</xml>