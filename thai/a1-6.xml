<xml src="a1-6.xml">
<readunit id="a1-6">6. accharāsaṅghātavaggo</readunit>
<p n="52"/>Pabhassaramidaṁ bhikkhave cittaṁ tañca kho āgantukehi
upakkilesehi upakkiliṭṭhaṁ taṁ assutavā puthujjano yathābhūtaṁ nappajānāti
tasmā assutavato puthujjanassa cittabhāvanā natthīti vadāmīti.
<pb n="1.12"/>
<p n="53"/>Pabhassaramidaṁ bhikkhave cittaṁ tañca kho āgantukehi
upakkilesehi vippamuttaṁ taṁ sutavā ariyasāvako yathābhūtaṁ pajānāti
tasmā sutavato ariyasāvakassa cittabhāvanā atthīti vadāmīti.
<p n="54"/>Accharāsaṅghātamattaṁpi ce bhikkhave bhikkhu mettacittaṁ āsevati
ayaṁ vuccati bhikkhave bhikkhu arittajjhāno viharati satthusāsanakaro
ovādapaṭikaro amoghaṁ raṭṭhapiṇḍaṁ bhuñjati ko pana vādo ye
naṁ bahulīkarontīti.
<p n="55"/>Accharāsaṅghātamattaṁpi ce bhikkhave bhikkhu mettacittaṁ bhāveti
ayaṁ vuccati bhikkhave bhikkhu arittajjhāno viharati satthusāsanakaro
ovādapaṭikaro amoghaṁ raṭṭhapiṇḍaṁ bhuñjati ko pana vādo ye naṁ
bahulīkarontīti.
<p n="56"/><pb ed="P" n="1.11" set="A"/>Accharāsaṅghātamattaṁpi ce bhikkhave bhikkhu mettacittaṁ
manasikaroti ayaṁ vuccati bhikkhave bhikkhu arittajjhāno viharati
satthusāsanakaro ovādapaṭikaro amoghaṁ raṭṭhapiṇḍaṁ bhuñjati ko pana
vādo ye naṁ bahulīkarontīti.
<p n="57"/>Yekeci bhikkhave dhammā akusalā akusalabhāgiyā
akusalapakkhikā sabbe te manopubbaṅgamā mano tesaṁ dhammānaṁ paṭhamaṁ
uppajjati anvadeva kusalā dhammāti.
<p n="58"/>Yekeci bhikkhave dhammā kusalā kusalabhāgiyā kusalapakkhikā
sabbe te manopubbaṅgamā mano tesaṁ dhammānaṁ paṭhamaṁ uppajjati
<pb n="1.13"/>
Anvadeva kusalā dhammāti.
<p n="59"/>Nāhaṁ bhikkhave aññaṁ ekadhammaṁpi samanupassāmi yena
anuppannā vā akusalā dhammā uppajjanti uppannā vā kusalā
dhammā parihāyanti yathayidaṁ bhikkhave pamādo pamattassa bhikkhave
anuppannā ceva akusalā dhammā uppajjanti uppannā ca kusalā
dhammā parihāyantīti.
<p n="60"/>Nāhaṁ bhikkhave aññaṁ ekadhammaṁpi samanupassāmi yena
anuppannā vā kusalā dhammā uppajjanti uppannā vā akusalā
dhammā parihāyanti yathayidaṁ bhikkhave appamādo appamattassa
bhikkhave anuppannā ceva kusalā dhammā uppajjanti uppannā ca
akusalā dhammā parihāyantīti.
<p n="61"/>Nāhaṁ bhikkhave aññaṁ ekadhammaṁpi samanupassāmi yena
anuppannā vā akusalā dhammā uppajjanti uppannā vā kusalā dhammā
parihāyanti yathayidaṁ bhikkhave kosajjaṁ kusītassa bhikkhave anuppannā ceva
akusalā dhammā uppajjanti uppannā ca kusalā dhammā parihāyantīti.
Vaggo <note n="1">Ma. Yu. accharāsaṅghāṭavaggo....</note> chaṭṭho.
</xml>