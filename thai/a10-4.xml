<xml src="a10-4.xml">
<readunit id="a10-4">4. upālivaggo</readunit>
<p rend="subhead" sid="1">1, upālisuttaṃ</p>
Upālivaggo catuttho
<p n="31"/>Athakho āyasmā upāli yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ
nisinno kho āyasmā upāli bhagavantaṁ etadavoca kati nu kho
bhante atthavase paṭicca tathāgatena sāvakānaṁ sikkhāpadaṁ paññattaṁ pātimokkhaṁ
uddiṭṭhanti. Dasa kho upāli atthavase paṭicca tathāgatena
sāvakānaṁ sikkhāpadaṁ paññattaṁ pātimokkhaṁ uddiṭṭhaṁ katame dasa
saṅghasuṭṭhutāya saṅghaphāsutāya dummaṅkūnaṁ puggalānaṁ niggahāya pesalānaṁ
bhikkhūnaṁ phāsuvihārāya diṭṭhadhammikānaṁ āsavānaṁ saṁvarāya samparāyikānaṁ
āsavānaṁ paṭighātāya appasannānaṁ pasādāya pasannānaṁ bhiyyobhāvāya
saddhammaṭṭhitiyā vinayānuggahāya ime kho upāli dasa atthavase
paṭicca tathāgatena sāvakānaṁ sikkhāpadaṁ paññattaṁ pātimokkhaṁ
uddiṭṭhanti. Kati nu kho bhante pātimokkhaṭṭhapanāti. Dasa kho upāli
pātimokkhaṭṭhapanā katame dasa pārājiko tassaṁ parisāyaṁ nisinno
<pb n="10.75"/>
Hoti pārājikakathā vippakatā hoti anupasampanno tassaṁ parisāyaṁ
nisinno hoti anupasampannakathā vippakatā hoti sikkhaṁ paccakkhātako
tassaṁ parisāyaṁ nisinno hoti sikkhaṁ paccakkhātakakathā vippakatā
hoti paṇḍako tassaṁ parisāyaṁ nisinno hoti paṇḍakakathā vippakatā
hoti bhikkhunīdūsako tassaṁ parisāyaṁ nisinno hoti bhikkhunīdūsakakathā
vippakatā hoti ime kho upāli dasa pātimokkhaṭṭhapanāti.
<p rend="subhead" sid="2">2, pātimokkhaṭṭhapanāsuttaṃ</p>
<p n="32"/>Katīhi nu kho bhante dhammehi samannāgato bhikkhu ubbāhikāya
sammannitabboti. Dasahi kho upāli dhammehi samannāgato
bhikkhu ubbāhikāya sammannitabbo katamehi dasahi idhupāli bhikkhu
sīlavā hoti pātimokkhasaṁvarasaṁvuto viharati ācāragocarasampanno
aṇumattesu vajjesu bhayadassāvī samādāya sikkhati sikkhāpadesu
bahussuto hoti sutadharo sutasannicayo ye te dhammā ādikalyāṇā
majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ
parisuddhaṁ brahmacariyaṁ abhivadanti tathārūpāssa dhammā bahussutā
honti dhatā vacasā paricitā manasānupekkhitā diṭṭhiyā suppaṭividdhā
ubhayāni kho panassa pātimokkhāni vitthārena svāgatāni honti
suvibhattāni suppavattāni <note n="1">sabbattha poṭṭhake supavattīnīti dissati.</note> suvinicchitāni suttaso anubyañjanaso vinaye
kho pana ṭhito hoti asaṁhiro paṭibalo hoti ubho atthapaccatthike
saññāpetuṁ <note n="2">Ma. paññāpetuṁ.</note> nijjhāpetuṁ pekkhātuṁ pasādetuṁ adhikaraṇasamuppādavūpasamakusalo
hoti adhikaraṇaṁ jānāti adhikaraṇasamudayaṁ jānāti adhikaraṇanirodhaṁ
<pb n="10.76"/>
Jānāti adhikaraṇanirodhagāminīpaṭipadaṁ jānāti imehi kho upāli
dasahi dhammehi samannāgato bhikkhu ubbāhikāya sammannitabboti.
<p rend="subhead" sid="3">3, ubbāhikāsuttaṃ</p>
<p n="33"/>Katīhi nu kho bhante dhammehi samannāgatena bhikkhunā
upasampādetabbanti. Dasahi kho upāli dhammehi samannāgatena bhikkhunā
upasampādetabbaṁ katamehi dasahi idhupāli bhikkhu sīlavā hoti
pātimokkhasaṁvarasaṁvuto viharati ācāragocarasampanno aṇumattesu vajjesu
bhayadassāvī samādāya sikkhati sikkhāpadesu bahussuto hoti sutadharo
sutasannicayo ye te dhammā ādikalyāṇā majjhekalyāṇā
pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ
abhivadanti tathārūpāssa dhammā bahussutā honti dhatā vacasā paricitā
manasānupekkhitā diṭṭhiyā suppaṭividdhā pātimokkhaṁ kho panassa
vitthārena svāgataṁ hoti suvibhattaṁ suppavattaṁ suvinicchitaṁ suttaso
anubyañjanaso paṭibalo hoti gilānaṁ upaṭṭhātuṁ vā upaṭṭhāpetuṁ vā
paṭibalo hoti anabhiratiṁ vūpakāsetuṁ vā vūpakāsāpetuṁ vā paṭibalo
hoti uppannaṁ kukkuccaṁ dhammato vinodetuṁ paṭibalo hoti uppannaṁ
diṭṭhigataṁ dhammato vivecetuṁ paṭibalo hoti adhisīle samādapetuṁ
paṭibalo hoti adhicitte samādapetuṁ paṭibalo hoti adhipaññāya
samādapetuṁ imehi kho upāli dasahi dhammehi samannāgatena bhikkhunā
upasampādetabbanti. <pb ed="P" n="5.73" set="A"/>
<p rend="subhead" sid="4">4, upasampadāsuttaṃ</p>
<p n="34"/>Katīhi nu kho bhante dhammehi samannāgatena bhikkhunā
<pb n="10.77"/>
Nissayo dātabbo .pe. Sāmaṇero <note n="1">Ma. sāmaṇerotiādīni padāni na pākaṭāni honti.</note> upaṭṭhāpetabboti. Dasahi kho
upāli dhammehi samannāgatena bhikkhunā sāmaṇero upaṭṭhāpetabbo
katamehi dasahi idhupāli bhikkhu sīlavā hoti .pe. Samādāya sikkhati
sikkhāpadesu bahussuto hoti .pe. Diṭṭhiyā suppaṭividdhā pātimokkhaṁ
kho panassa vitthārena svāgataṁ hoti suvibhattaṁ suppavattaṁ
suvinicchitaṁ suttaso anubyañjanaso paṭibalo hoti gilānaṁ upaṭṭhātuṁ
vā upaṭṭhāpetuṁ vā paṭibalo hoti anabhiratiṁ vūpakāsetuṁ vā
vūpakāsāpetuṁ vā paṭibalo hoti uppannaṁ kukkuccaṁ dhammato vinodetuṁ
paṭibalo hoti uppannaṁ diṭṭhigataṁ dhammato vivecetuṁ paṭibalo hoti
adhisīle <note n="2">Ma. adhisīle adhicitte  adhipaññāya samādapetuṁ.</note> samādapetuṁ paṭibalo hoti adhicitte samādapetuṁ paṭibalo
hoti adhipaññāya samādapetuṁ imehi kho upāli dasahi dhammehi
samannāgatena bhikkhunā sāmaṇero <note n="3">Ma. nissayo dātabboti. Ma. sāmaṇerasuttaṁ puna āraddhaṁ  hoti.</note> upaṭṭhāpetabboti.
<p rend="subhead" sid="5">5, nissayasuttaṃ</p>
<p n="35"/>Saṅghabhedo saṅghabhedoti bhante vuccati kittāvatā nu kho
bhante saṅgho bhinno hotīti. Idhupāli bhikkhū <pb ed="P" n="5.74" set="A"/>adhammaṁ dhammoti
dīpenti dhammaṁ adhammoti dīpenti avinayaṁ vinayoti dīpenti
vinayaṁ avinayoti dīpenti abhāsitaṁ alapitaṁ tathāgatena bhāsitaṁ
lapitaṁ tathāgatenāti dīpenti bhāsitaṁ lapitaṁ tathāgatena abhāsitaṁ
alapitaṁ tathāgatenāti dīpenti anāciṇṇaṁ tathāgatena āciṇṇaṁ
tathāgatenāti dīpenti āciṇṇaṁ tathāgatena anāciṇṇaṁ tathāgatenāti
dīpenti appaññattaṁ tathāgatena paññattaṁ tathāgatenāti
<pb n="10.78"/>
Dīpenti paññattaṁ tathāgatena appaññattaṁ tathāgatenāti dīpenti
te imehi dasahi vatthūhi avakassanti pavakassanti <note n="1">Ma. apakassanti. Yu. avakassanti.</note> āvenikakammāni <note n="2">Ma. Yu. āvenikammāni.</note>
karonti āvenikapātimokkhaṁ uddissanti ettāvatā kho upāli
saṅgho bhinno hotīti.
<p rend="subhead" sid="6">6, sāmaṇerasuttaṃ</p>
<p n="36"/>Saṅghasāmaggī saṅghasāmaggīti bhante vuccati kittāvatā
nu kho bhante saṅgho samaggo hotīti. Idhupāli bhikkhū adhammaṁ
adhammoti dīpenti dhammaṁ dhammoti dīpenti avinayaṁ avinayoti
dīpenti vinayaṁ vinayoti dīpenti abhāsitaṁ alapitaṁ tathāgatena
abhāsitaṁ alapitaṁ tathāgatenāti dīpenti bhāsitaṁ lapitaṁ tathāgatena
bhāsitaṁ lapitaṁ tathāgatenāti dīpenti anāciṇṇaṁ tathāgatena
anāciṇṇaṁ tathāgatenāti dīpenti āciṇṇaṁ tathāgatena āciṇṇaṁ
tathāgatenāti dīpenti appaññattaṁ tathāgatena appaññattaṁ
tathāgatenāti dīpenti paññattaṁ tathāgatena paññattaṁ tathāgatenāti
dīpenti te imehi dasahi vatthūhi na avakassanti na pavakassanti
na āvenikakammāni karonti na āvenikapātimokkhaṁ uddissanti
ettāvatā <pb ed="P" n="5.75" set="A"/>kho upāli saṅgho samaggo hotīti.
<p rend="subhead" sid="7">7, saṅghabhedasuttaṃ</p>
<p n="37"/>Athakho āyasmā ānando yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ
nisinno kho āyasmā ānando bhagavantaṁ etadavoca saṅghabhedo
saṅghabhedoti bhante vuccati kittāvatā nu kho bhante saṅgho bhinno
<pb n="10.79"/>
Hotīti. Idhānanda bhikkhū adhammaṁ dhammoti dīpenti dhammaṁ
adhammoti dīpenti avinayaṁ vinayoti dīpenti vinayaṁ avinayoti
dīpenti abhāsitaṁ alapitaṁ tathāgatena bhāsitaṁ lapitaṁ tathāgatenāti
dīpenti bhāsitaṁ lapitaṁ tathāgatena abhāsitaṁ alapitaṁ tathāgatenāti
dīpenti anāciṇṇaṁ tathāgatena āciṇṇaṁ tathāgatenāti dīpenti
āciṇṇaṁ tathāgatena anāciṇṇaṁ tathāgatenāti dīpenti appaññattaṁ
tathāgatena paññattaṁ tathāgatenāti dīpenti paññattaṁ
tathāgatena appaññattaṁ tathāgatenāti dīpenti te imehi dasahi
vatthūhi avakassanti pavakassanti āvenikakammāni karonti āvenikapātimokkhaṁ
uddissanti ettāvatā kho ānanda saṅgho bhinno
hotīti.
<p rend="subhead" sid="8">8, saṅghasāmaggīsuttaṃ</p>
<p n="38"/>Samaggaṁ pana bhante saṅghaṁ bhetvā <note n="1">Po. bhindetvā. Ma. bhinditvā.</note> kiṁ so pasavatīti.
Kappaṭṭhiyaṁ <note n="2">Po. Ma. kappaṭṭhikaṁ.</note> ānanda kibbisaṁ pasavatīti. Kiṁ pana bhante kappaṭṭhiyaṁ
kibbisanti. Kappaṁ ānanda nirayamhi paccatīti.
Āpāyiko nerayiko kappaṭṭho saṅghabhedako
vaggarato adhammaṭṭho yogakkhemato dhaṁsati
saṅghaṁ samaggaṁ bhetvāna kappaṁ nirayamhi paccatīti.
<p rend="subhead" sid="9">9, paṭhamāanandasuttaṃ</p>
<p n="39"/>Saṅghasāmaggī saṅghasāmaggīti bhante vuccati kittāvatā
nu kho bhante saṅgho samaggo hotīti. Idhānanda bhikkhū adhammaṁ
adhammoti dīpenti dhammaṁ dhammoti dīpenti avinayaṁ avinayoti
<pb n="10.80"/>
Dīpenti vinayaṁ vinayoti dīpenti abhāsitaṁ alapitaṁ tathāgatena
abhāsitaṁ alapitaṁ tathāgatenāti dīpenti bhāsitaṁ lapitaṁ tathāgatena
bhāsitaṁ lapitaṁ tathāgatenāti dīpenti anāciṇṇaṁ tathāgatena anāciṇṇaṁ
tathāgatenāti dīpenti āciṇṇaṁ tathāgatena āciṇṇaṁ tathāgatenāti
dīpenti appaññattaṁ tathāgatena appaññattaṁ tathāgatenāti dīpenti
paññattaṁ tathāgatena paññattaṁ tathāgatenāti dīpenti te imehi
dasahi vatthūhi na avakassanti na pavakassanti na āvenikakammāni
karonti na āvenikapātimokkhaṁ uddissanti ettāvatā kho ānanda
saṅgho samaggo hotīti.
<p rend="subhead" sid="10">10, dutiyāanandasuttaṃ</p>
<p n="40"/>Bhinnaṁ pana bhante saṅghaṁ samaggaṁ katvā kiṁ so pasavatīti.
Brahmaṁ ānanda puññaṁ pasavatīti. Kiṁ pana bhante brahmaṁ puññanti.
Kappaṁ ānanda saggamhi modatīti.
Sukhā saṁghassa sāmaggī samaggānañcanuggaho
samaggarato dhammaṭṭho yogakkhemā na dhaṁsati
saṅghaṁ samaggaṁ katvāna kappaṁ saggamhi modatīti.
Upālivaggo catuttho.
Tassuddānaṁ
upālī pana ubbāho upasampadanissayena <note n="1">Ma. upasampadanissayā.</note> ca
sāmaṇero ca dve bhedā ānandehi apare dve <note n="2">Ma. Yu. dveti.</note>.
</xml>