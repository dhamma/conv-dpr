<xml src="a10-7.xml">
<readunit id="a10-7">(7) 2. yamakavaggo</readunit>
<p rend="subhead" sid="1">1, avijjāsuttaṃ</p>
Yamakavaggo <pb ed="P" n="5.113" set="A"/>dutiyo
<p n="61"/>Purimā bhikkhave koṭi na paññāyati avijjāya ito
pubbe avijjā nāhosi atha pacchā sambhavīti <note n="4">Po. Ma. samabhavīti. aparaṁpi īdisameva.</note> evañcetaṁ bhikkhave
vuccati atha ca pana paññāyati idappaccayā avijjāti avijjampahaṁ
bhikkhave sāhāraṁ vadāmi no anāhāraṁ ko cāhāro avijjāya
pañca nīvaraṇātissa vacanīyaṁ pañcapahaṁ bhikkhave nīvaraṇe sāhāre
<pb n="10.121"/>
Vadāmi no anāhāre ko cāhāro pañcannaṁ nīvaraṇānaṁ tīṇi
duccaritānītissa vacanīyaṁ tīṇipahaṁ bhikkhave duccaritāni sāhārāni vadāmi
no anāhārāni ko cāhāro tiṇṇaṁ duccaritānaṁ indriyāsaṁvarotissa <note n="1">Ma. indriyāsaṁvarotissa.</note>
vacanīyaṁ indriyāsaṁvarampahaṁ bhikkhave sāhāraṁ vadāmi no anāhāraṁ
ko cāhāro indriyāsaṁvarassa asatāsampajaññantissa <note n="2">Po. asatiasampajaññantissa.</note> vacanīyaṁ
asatāsampajaññampahaṁ bhikkhave sāhāraṁ vadāmi no anāhāraṁ ko cāhāro
asatāsampajaññassa ayoniso manasikārotissa vacanīyaṁ ayoniso
manasikārampahaṁ bhikkhave sāhāraṁ vadāmi no anāhāraṁ ko cāhāro
ayoniso manasikārassa assaddhiyantissa vacanīyaṁ assaddhiyampahaṁ
bhikkhave sāhāraṁ vadāmi no anāhāraṁ ko cāhāro assaddhiyassa
assaddhammassavanantissa vacanīyaṁ assaddhammassavanampahaṁ bhikkhave sāhāraṁ
vadāmi no anāhāraṁ ko cāhāro assaddhammassavanassa asappurisasaṁsevotissa
vacanīyaṁ iti kho bhikkhave asappurisasaṁsevo paripūro
assaddhammassavanaṁ paripūreti assaddhammassavanaṁ paripūraṁ assaddhiyaṁ
paripūreti assaddhiyaṁ paripūraṁ ayoniso manasikāraṁ paripūreti ayoniso
manasikāro <pb ed="P" n="5.114" set="A"/>paripūro asatāsampajaññaṁ paripūreti asatāsampajaññaṁ
paripūraṁ indriyāsaṁvaraṁ paripūreti indriyāsaṁvaro paripūro tīṇi duccaritāni
paripūreti tīṇi duccaritāni paripūrāni pañca nīvaraṇe paripūrenti
pañca nīvaraṇā paripūrā avijjaṁ paripūrenti evametissā avijjāya
āhāro hoti evañca pāripūri seyyathāpi bhikkhave uparipabbate
<pb n="10.122"/>
Thullaphusitake deve vassante deve gaḷagaḷāyante <note n="1">Po. Ma. deve gaḷagaḷāyanteti ime pāṭhā natthi. Yu. galagalāyante.</note> taṁ udakaṁ yathāninnaṁ
pavattamānaṁ pabbatakandarapadarasākhā paripūreti pabbatakandarapadarasākhā
paripūrā kusubbhe <note n="2">Po.  kusambhe. Ma. kusombhe. aññattha evaṁ ñātabbaṁ.</note> paripūrenti kusubbhā paripūrā mahāsobbhe paripūrenti
mahāsobbhā paripūrā kunnadiyo paripūrenti kunnadiyo paripūrā
mahānadiyo paripūrenti mahānadiyo paripūrā mahāsamuddaṁ <note n="3">Po. sabbatthavāresu samuddaṁ.</note> sāgaraṁ paripūrenti
evametassa mahāsamuddassa sāgarassa āhāro hoti evañca pāripūri
evameva kho bhikkhave asappurisasaṁsevo paripūro assaddhammassavanaṁ paripūreti
assaddhammassavanaṁ paripūraṁ assaddhiyaṁ paripūreti assaddhiyaṁ paripūraṁ
ayoniso manasikāraṁ paripūreti ayoniso manasikāro paripūro
asatāsampajaññaṁ paripūreti asatāsampajaññaṁ paripūraṁ indriyāsaṁvaraṁ
paripūreti indriyāsaṁvaro paripūro tīṇi duccaritāni paripūreti tīṇi
duccaritāni paripūrāni pañca nīvaraṇe paripūrenti pañca nīvaraṇā
paripūrā avijjaṁ paripūrenti evametissā avijjāya āhāro hoti evañca
pāripūri. Vijjāvimuttimpahaṁ bhikkhave sāhāraṁ vadāmi no anāhāraṁ ko
cāhāro vijjāvimuttiyā satta bojjhaṅgātissa vacanīyaṁ sattapahaṁ bhikkhave
bojjhaṅge sāhāre vadāmi no anāhāre ko cāhāro sattannaṁ
bojjhaṅgānaṁ cattāro satipaṭṭhānātissa vacanīyaṁ cattāropahaṁ bhikkhave
satipaṭṭhāne sāhāre vadāmi <pb ed="P" n="5.115" set="A"/>no anāhāre ko cāhāro catunnaṁ
satipaṭṭhānānaṁ tīṇi sucaritānītissa vacanīyaṁ tīṇipahaṁ bhikkhave sucaritāni
sāhārāni vadāmi no anāhārāni ko cāhāro tiṇṇaṁ sucaritānaṁ
<pb n="10.123"/>
Indriyasaṁvarotissa vacanīyaṁ indriyasaṁvarampahaṁ bhikkhave sāhāraṁ vadāmi
no anāhāraṁ ko cāhāro indriyasaṁvarassa satisampajaññantissa
vacanīyaṁ satisampajaññampahaṁ bhikkhave sāhāraṁ vadāmi no anāhāraṁ
ko cāhāro satisampajaññassa yoniso manasikārotissa vacanīyaṁ
yoniso manasikārampahaṁ bhikkhave sāhāraṁ vadāmi no anāhāraṁ ko
cāhāro yoniso manasikārassa saddhātissa vacanīyaṁ saddhampahaṁ bhikkhave
sāhāraṁ vadāmi no anāhāraṁ ko cāhāro saddhāya saddhammassavanantissa
vacanīyaṁ saddhammassavanampahaṁ bhikkhave sāhāraṁ vadāmi no
anāhāraṁ ko cāhāro saddhammassavanassa sappurisasaṁsevotissa vacanīyaṁ
iti kho bhikkhave sappurisasaṁsevo paripūro saddhammassavanaṁ paripūreti
saddhammassavanaṁ paripūraṁ saddhaṁ paripūreti saddhā paripūrā yoniso
manasikāraṁ paripūreti yoniso manasikāro paripūro satisampajaññaṁ paripūreti
satisampajaññaṁ paripūraṁ indriyasaṁvaraṁ paripūreti indriyasaṁvaro paripūro
tīṇi sucaritāni paripūreti tīṇi sucaritāni paripūrāni cattāro
satipaṭṭhāne paripūrenti cattāro satipaṭṭhānā paripūrā satta bojjhaṅge
paripūrenti satta bojjhaṅgā paripūrā vijjāvimuttiṁ paripūrenti
evametissā vijjāvimuttiyā āhāro hoti evañca pāripūri seyyathāpi
bhikkhave uparipabbate thullaphusitake deve vassante deve gaḷagaḷāyante
taṁ udakaṁ yathāninnaṁ pavattamānaṁ pabbatakandarapadarasākhā paripūreti
pabbatakandarapadarasākhā paripūrā kusubbhe paripūrenti kusubbhā paripūrā
<pb n="10.124"/>
Mahāsobbhe paripūrenti mahāsobbhā paripūrā kunnadiyo paripūrenti
kunnadiyo paripūrā mahānadiyo paripūrenti mahānadiyo paripūrā
mahāsamuddaṁ sāgaraṁ paripūrenti evametassa mahāsamuddassa sāgarassa
āhāro <note n="1">Ma. sāhāro.</note> hoti evañca pāripūri evameva kho bhikkhave sappurisasaṁsevo
paripūro saddhammassavanaṁ paripūreti saddhammassavanaṁ paripūraṁ saddhaṁ paripūreti
saddhā paripūrā yoniso manasikāraṁ paripūreti yoniso manasikāro
paripūro satisampajaññaṁ paripūreti satisampajaññaṁ paripūraṁ indriyasaṁvaraṁ
paripūreti indriyasaṁvaro paripūro tīṇi sucaritāni paripūreti tīṇi
sucaritāni paripūrāni cattāro satipaṭṭhāne paripūrenti cattāro
satipaṭṭhānā paripūrā satta bojjhaṅge paripūrenti satta bojjhaṅgā
paripūrā vijjāvimuttiṁ paripūrenti evametissā vijjāvimuttiyā āhāro
hoti evañca pāripūrīti.
<p rend="subhead" sid="2">2, ḍtaṇhāsuttaṃ</p>
<p n="62"/>Purimā bhikkhave koṭi na paññāyati bhavataṇhāya ito
pubbe bhavataṇhā nāhosi atha pacchā sambhavīti evañcetaṁ bhikkhave
vuccati atha ca pana paññāyati idappaccayā bhavataṇhāti
bhavataṇhampahaṁ <note n="2">Ma. bhavataṇhāmpāhaṁ. sabbattha īdisameva.</note> bhikkhave sāhāraṁ vadāmi no anāhāraṁ ko cāhāro
bhavataṇhāya avijjātissa vacanīyaṁ avijjampahaṁ bhikkhave sāhāraṁ vadāmi
no anāhāraṁ ko cāhāro avijjāya pañcanīvaraṇātissa vacanīyaṁ
pañca nīvaraṇepahaṁ bhikkhave <note n="3">Yu. pañcapahaṁ  bhikkhave nīvaraṇe.</note> sāhāre vadāmi no anāhāre ko
cāhāro pañcannaṁ nīvaraṇānaṁ tīṇi duccaritānītissa vacanīyaṁ tīṇipahaṁ
<pb n="10.125"/>
Bhikkhave duccaritāni sāhārāni vadāmi no anāhārāni ko cāhāro
tiṇṇaṁ duccaritānaṁ indriyāsaṁvarotissa vacanīyaṁ indriyāsaṁvarampahaṁ
bhikkhave sāhāraṁ vadāmi no anāhāraṁ ko cāhāro indriyāsaṁvarassa
asatāsampajaññantissa vacanīyaṁ <pb ed="P" n="5.117" set="A"/>asatāsampajaññampahaṁ bhikkhave sāhāraṁ
vadāmi no anāhāraṁ ko cāhāro asatāsampajaññassa ayoniso
manasikārotissa vacanīyaṁ ayoniso manasikārampahaṁ bhikkhave sāhāraṁ
vadāmi no anāhāraṁ ko cāhāro ayoniso manasikārassa
assaddhiyantissa vacanīyaṁ assaddhiyampahaṁ bhikkhave sāhāraṁ vadāmi no
anāhāraṁ ko cāhāro assaddhiyassa assaddhammassavanantissa vacanīyaṁ
assaddhammassavanampahaṁ bhikkhave sāhāraṁ vadāmi no anāhāraṁ ko
cāhāro assaddhammassavanassa asappurisasaṁsevotissa vacanīyaṁ iti
kho bhikkhave asappurisasaṁsevo paripūro assaddhammassavanaṁ paripūreti
assaddhammassavanaṁ paripūraṁ assaddhiyaṁ paripūreti assaddhiyaṁ paripūraṁ
ayoniso manasikāraṁ paripūreti ayoniso manasikāro paripūro
asatāsampajaññaṁ paripūreti asatāsampajaññaṁ paripūraṁ indriyāsaṁvaraṁ
paripūreti indriyāsaṁvaro paripūro tīṇi duccaritāni paripūreti tīṇi
duccaritāni paripūrāni pañca nīvaraṇe paripūrenti pañca nīvaraṇā paripūrā
avijjaṁ paripūrenti avijjā paripūrā bhavataṇhaṁ paripūreti evametissā
bhavataṇhāya āhāro hoti evañca pāripūri seyyathāpi bhikkhave
uparipabbate thullaphusitake deve vassante deve gaḷagaḷāyante taṁ udakaṁ
<pb n="10.126"/>
Yathāninnaṁ pavattamānaṁ pabbatakandarapadarasākhā paripūreti pabbatakandarapadarasākhā
paripūrā kusubbhe paripūrenti kusubbhā paripūrā mahākusubbhe <note n="1">Yu. mahāsobbhe.</note>
paripūrenti mahākusubbhā paripūrā kunnadiyo paripūrenti kunnadiyo
paripūrā mahānadiyo paripūrenti mahānadiyo paripūrā mahāsamuddaṁ
sāgaraṁ paripūrenti evametassa mahāsamuddassa sāgarassa āhāro
hoti evañca pāripūri evameva kho <pb ed="P" n="5.118" set="A"/>bhikkhave asappurisasaṁsevo
paripūro assaddhammassavanaṁ paripūreti assaddhammassavanaṁ paripūraṁ assaddhiyaṁ
paripūreti assaddhiyaṁ paripūraṁ ayoniso manasikāraṁ paripūreti ayoniso
manasikāro paripūro asatāsampajaññaṁ paripūreti asatāsampajaññaṁ
paripūraṁ indriyāsaṁvaraṁ paripūreti indriyāsaṁvaro paripūro tīṇi duccaritāni
paripūreti tīṇi duccaritāni paripūrāni pañca nīvaraṇe paripūrenti
pañca nīvaraṇā paripūrā avijjaṁ paripūrenti avijjā paripūrā bhavataṇhaṁ
paripūreti evametissā bhavataṇhāya āhāro hoti evañca
pāripūri. Vijjāvimuttimpahaṁ bhikkhave sāhāraṁ vadāmi no anāhāraṁ
ko cāhāro vijjāvimuttiyā satta bojjhaṅgātissa vacanīyaṁ sattapahaṁ
bhikkhave bojjhaṅge sāhāre vadāmi no anāhāre ko cāhāro
sattannaṁ bojjhaṅgānaṁ cattāro satipaṭṭhānātissa vacanīyaṁ cattāropahaṁ
bhikkhave satipaṭṭhāne sāhāre vadāmi no anāhāre ko
cāhāro catunnaṁ satipaṭṭhānānaṁ tīṇi sucaritānītissa vacanīyaṁ tīṇipahaṁ
bhikkhave sucaritāni sāhārāni vadāmi no anāhārāni ko cāhāro
<pb n="10.127"/>
Tiṇṇaṁ sucaritānaṁ indriyasaṁvarotissa vacanīyaṁ indriyasaṁvarampahaṁ bhikkhave
sāhāraṁ vadāmi no anāhāraṁ ko cāhāro indriyasaṁvarassa
satisampajaññantissa vacanīyaṁ satisampajaññampahaṁ bhikkhave sāhāraṁ
vadāmi no anāhāraṁ ko cāhāro satisampajaññassa yoniso
manasikārotissa vacanīyaṁ yoniso manasikārampahaṁ bhikkhave sāhāraṁ vadāmi
no anāhāraṁ ko cāhāro yoniso manasikārassa saddhātissa
vacanīyaṁ saddhampahaṁ bhikkhave sāhāraṁ vadāmi no anāhāraṁ ko
cāhāro saddhāya saddhammassavanantissa vacanīyaṁ saddhammassavanampahaṁ
bhikkhave sāhāraṁ vadāmi no anāhāraṁ ko cāhāro saddhammassavanassa
sappurisasaṁsevotissa vacanīyaṁ iti kho bhikkhave sappurisasaṁsevo paripūro
saddhammassavanaṁ paripūreti saddhammassavanaṁ paripūraṁ saddhaṁ paripūreti
saddhā paripūrā yoniso manasikāraṁ paripūreti yoniso manasikāro
paripūro satisampajaññaṁ paripūreti satisampajaññaṁ paripūraṁ indriyasaṁvaraṁ
paripūreti indriyasaṁvaro paripūro tīṇi sucaritāni paripūreti tīṇi
sucaritāni paripūrāni cattāro satipaṭṭhāne <pb ed="P" n="5.119" set="A"/>paripūrenti cattāro
satipaṭṭhānā paripūrā satta bojjhaṅge paripūrenti satta bojjhaṅgā
paripūrā vijjāvimuttiṁ paripūrenti evametissā vijjāvimuttiyā āhāro
hoti evañca pāripūri seyyathāpi bhikkhave uparipabbate thullaphusitake
deve vassante deve gaḷagaḷāyante <note n="1">Ma. deve gaḷagaḷāyanteti ime pāṭhā natthi.</note> taṁ udakaṁ yathāninnaṁ pavattamānaṁ
pabbatakandarapadarasākhā paripūreti pabbatakandarapadarasākhā paripūrā kusubbhe
<pb n="10.128"/>
Paripūrenti kusubbhā paripūrā mahākusubbhe paripūrenti mahākusubbhā
paripūrā kunnadiyo paripūrenti kunnadiyo paripūrā mahānadiyo paripūrenti
mahānadiyo paripūrā mahāsamuddaṁ sāgaraṁ paripūrenti evametassa
mahāsamuddassa sāgarassa āhāro hoti evañca pāripūri evameva kho
bhikkhave sappurisasaṁsevo paripūro saddhammassavanaṁ paripūreti saddhammassavanaṁ
paripūraṁ saddhaṁ paripūreti saddhā paripūrā yoniso manasikāraṁ
paripūreti yoniso manasikāro paripūro satisampajaññaṁ paripūreti
satisampajaññaṁ paripūraṁ indriyasaṁvaraṁ paripūreti indriyasaṁvaro paripūro
tīṇi sucaritāni paripūreti tīṇi sucaritāni paripūrāni cattāro
satipaṭṭhāne paripūrenti cattāro satipaṭṭhānā paripūrā satta bojjhaṅge
paripūrenti satta bojjhaṅgā paripūrā vijjāvimuttiṁ paripūrenti
evametissā vijjāvimuttiyā āhāro hoti evañca pāripūrīti.
<p rend="subhead" sid="3">3, niṭṭhaṅgatasuttaṃ</p>
<p n="63"/>Yekeci bhikkhave mayi niṭṭhaṁgatā sabbe te
diṭṭhisampannā <note n="1">Ma. Yu. tesaṁ diṭṭhisampannānanti atthi.</note> pañcannaṁ idha <pb ed="P" n="5.120" set="A"/>niṭṭhā pañcannaṁ idha vihāya niṭṭhā
katamesaṁ pañcannaṁ idha niṭṭhā sattakkhattuṁparamassa <note n="2">Ma. Yu. sattakkhattuparamassa.  sabbatthāpi īdisameva.</note> kolaṁkolassa ekabījissa
sakadāgāmissa yo ca diṭṭheva dhamme arahā imesaṁ pañcannaṁ idha
niṭṭhā katamesaṁ pañcannaṁ idha vihāya niṭṭhā antarāparinibbāyissa
upahaccaparinibbāyissa asaṅkhāraparinibbāyissa sasaṅkhāraparinibbāyissa
uddhaṁsotassa akaniṭṭhagāmino imesaṁ pañcannaṁ idha vihāya niṭṭhā yekeci
<pb n="10.129"/>
Bhikkhave mayi niṭṭhaṁgatā sabbe te diṭṭhisampannā tesaṁ diṭṭhisampannānaṁ
imesaṁ pañcannaṁ idha niṭṭhā imesaṁ pañcannaṁ idha
vihāya niṭṭhāti.
<p rend="subhead" sid="4">4, aveccappasannasuttaṃ</p>
<p n="64"/>Yekeci bhikkhave mayi aveccappasannā sabbe te
sotāpannā tesaṁ sotāpannānaṁ pañcannaṁ idha niṭṭhā pañcannaṁ
idha vihāya niṭṭhā katamesaṁ pañcannaṁ idha niṭṭhā sattakkhattuṁparamassa
kolaṅkolassa ekabījissa sakadāgāmissa yo ca diṭṭheva dhamme arahā
imesaṁ pañcannaṁ idha niṭṭhā katamesaṁ pañcannaṁ idha vihāya niṭṭhā
antarāparinibbāyissa upahaccaparinibbāyissa asaṅkhāraparinibbāyissa
sasaṅkhāraparinibbāyissa uddhaṁsotassa akaniṭṭhagāmino imesaṁ pañcannaṁ
idha vihāya niṭṭhā yekeci bhikkhave mayi aveccappasannā sabbe
te sotāpannā tesaṁ sotāpannānaṁ imesaṁ pañcannaṁ idha niṭṭhā
imesaṁ pañcannaṁ idha vihāya niṭṭhāti.
<p rend="subhead" sid="5">5, paṭhamasukhasuttaṃ</p>
<p n="65"/>Ekaṁ samayaṁ āyasmā <pb ed="P" n="5.121" set="A"/>sārīputto magadhesu viharati
nālakagāmake. Athakho sāmaṇḍakāni paribbājako yenāyasmā sārīputto
tenupasaṅkami upasaṅkamitvā āyasmatā sārīputtena saddhiṁ sammodi
sammodanīyaṁ kathaṁ sārāṇīyaṁ <note n="1">Ma. sāraṇīyaṁ. sabbattha evaṁ ñātabbaṁ.</note> vītisāretvā ekamantaṁ nisīdi ekamantaṁ
nisinno kho sāmaṇḍakāni paribbājako āyasmantaṁ sārīputtaṁ etadavoca
kinnu kho āvuso sārīputta sukhaṁ kiṁ dukkhanti. Abhinibbatti kho
<pb n="10.130"/>
Āvuso dukkhā anabhinibbatti sukhā abhinibbattiyā āvuso sati
idaṁ dukkhaṁ pāṭikaṅkhaṁ sītaṁ uṇhaṁ jighacchā pipāsā uccāro passāvo
aggisamphasso daṇḍasamphasso satthasamphasso ñātīpi naṁ <note n="1">Po. Ma. ayaṁ pāṭho natthi.</note> mittāpi
saṅgamma samāgamma rosenti abhinibbattiyā āvuso sati idaṁ
dukkhaṁ pāṭikaṅkhaṁ. Anabhinibbattiyā āvuso sati idaṁ sukhaṁ pāṭikaṅkhaṁ
na sītaṁ na uṇhaṁ na jighacchā na pipāsā na uccāro na passāvo
na aggisamphasso na daṇḍasamphasso na satthasamphasso ñātīpi naṁ <note n="1">Po. Ma. ayaṁ pāṭho natthi.</note>
mittāpi saṅgamma samāgamma na rosenti anabhinibbattiyā āvuso
sati idaṁ sukhaṁ pāṭikaṅkhanti.
<p rend="subhead" sid="6">6, dutiyasukhasuttaṃ</p>
<p n="66"/>Ekaṁ samayaṁ āyasmā sārīputto magadhesu viharati
nālakagāmake. Athakho sāmaṇḍakāni paribbājako yenāyasmā
sārīputto tenupasaṅkami upasaṅkamitvā āyasmatā sārīputtena saddhiṁ
sammodi sammodanīyaṁ kathaṁ sārāṇīyaṁ vītisāretvā ekamantaṁ <pb ed="P" n="5.122" set="A"/>nisīdi
ekamantaṁ nisinno kho sāmaṇḍakāni paribbājako āyasmantaṁ sārīputtaṁ
etadavoca kinnu kho āvuso sārīputta imasmiṁ dhammavinaye sukhaṁ kiṁ
dukkhanti. Anabhirati kho āvuso imasmiṁ dhammavinaye dukkhā abhirati
sukhā anabhiratiyā āvuso sati idaṁ dukkhaṁ pāṭikaṅkhaṁ gacchantopi
sukhaṁ sātaṁ nādhigacchati ṭhitopi ... Nisinnopi ... Sayānopi ...
Gāmagatopi ... Araññagatopi ... Rukkhamūlagatopi ... Suññāgāragatopi ...
Abbhokāsagatopi ... Bhikkhumajjhagatopi sukhaṁ sātaṁ nādhigacchati anabhiratiyā āvuso
<pb n="10.131"/>
Sati idaṁ dukkhaṁ pāṭikaṅkhaṁ. Abhiratiyā āvuso sati idaṁ sukhaṁ
pāṭikaṅkhaṁ gacchantopi sukhaṁ sātaṁ adhigacchati ṭhitopi ... Nisinnopi ...
Sayānopi ... Gāmagatopi ... Araññagatopi ... Rukkhamūlagatopi ...
Suññāgāragatopi ... Abbhokāsagatopi ... Bhikkhumajjhagatopi sukhaṁ sātaṁ
adhigacchati abhiratiyā āvuso sati idaṁ sukhaṁ pāṭikaṅkhanti.
<p rend="subhead" sid="7">7, paṭhamanaḷakapānasuttaṃ</p>
<p n="67"/>Ekaṁ samayaṁ bhagavā kosalesu cārikañcaramāno mahatā
bhikkhusaṅghena saddhiṁ yena naḷakapānaṁ nāma kosalānaṁ nigamo tadavasari
tatra sudaṁ bhagavā naḷakapāne viharati palāsavane tena kho pana
samayena bhagavā tadahuposathe bhikkhusaṅghaparivuto nisinno hoti athakho
bhagavā bahudeva rattiṁ bhikkhū <note n="1">Po. Ma. bhikkhūnaṁ. ito paraṁ īdisameva.</note> dhammiyā kathāya sandassetvā samādapetvā
samuttejetvā sampahaṁsetvā tuṇhībhūtaṁ tuṇhībhūtaṁ bhikkhusaṅghaṁ anuviloketvā
āyasmantaṁ sārīputtaṁ <pb ed="P" n="5.123" set="A"/>āmantesi vigatathīnamiddho kho sārīputta bhikkhusaṅgho
paṭibhātu taṁ sārīputta bhikkhūnaṁ dhammī kathā piṭṭhi me āgilāyati tamahaṁ
āyamissāmīti. Evaṁ bhanteti kho āyasmā sārīputto bhagavato
paccassosi. Athakho bhagavā catuguṇaṁ saṅghāṭiṁ paññāpetvā dakkhiṇena
passena sīhaseyyaṁ kappesi pāde pādaṁ accādhāya sato sampajāno
uṭṭhānasaññaṁ manasikaritvā. Tatra kho āyasmā sārīputto bhikkhū
āmantesi āvuso bhikkhavoti. Āvusoti kho te bhikkhū āyasmato
sārīputtassa paccassosuṁ. Āyasmā sārīputto etadavoca yassakassaci
āvuso saddhā natthi kusalesu dhammesu hiri natthi ... Ottappaṁ
<pb n="10.132"/>
Natthi ... Viriyaṁ <note n="1">Ma. vīriyaṁ.</note> natthi ... Paññā natthi kusalesu dhammesu tassa yā
ratti vā divaso vā āgacchati pārihāniyeva <note n="2">Ma. Yu. hāniyeva.</note> pāṭikaṅkhā kusalesu
dhammesu no vuḍḍhi seyyathāpi āvuso kāḷapakkhe candassa yā
ratti vā divaso vā āgacchati hāyateva vaṇṇena hāyati maṇḍalena
hāyati ābhāya hāyati ārohapariṇāhena evameva kho āvuso
yassakassaci saddhā natthi kusalesu dhammesu hiri natthi ... Ottappaṁ
natthi ... Viriyaṁ natthi ... Paññā natthi kusalesu dhammesu tassa yā
ratti vā divaso vā āgacchati pārihāniyeva <note n="2">Ma. Yu. hāniyeva.</note> pāṭikaṅkhā kusalesu
dhammesu no vuḍḍhi assaddho purisapuggaloti āvuso parihānametaṁ
ahiriko purisapuggaloti āvuso parihānametaṁ anottappī purisapuggaloti
āvuso parihānametaṁ kusīto purisapuggaloti āvuso parihānametaṁ
duppañño purisapuggaloti āvuso parihānametaṁ kodhano purisapuggaloti
āvuso parihānametaṁ upanāhī purisapuggaloti āvuso parihānametaṁ
pāpiccho purisapuggaloti āvuso parihānametaṁ pāpamitto purisapuggaloti
āvuso parihānametaṁ micchādiṭṭhiko purisapuggaloti āvuso parihānametaṁ.
Yassakassaci āvuso saddhā atthi kusalesu dhammesu hiri
atthi ... Ottappaṁ atthi ... Viriyaṁ atthi ... Paññā atthi kusalesu
dhammesu tassa yā ratti vā divaso vā āgacchati vuḍḍhiyeva
pāṭikaṅkhā kusalesu dhammesu no pārihāni seyyathāpi āvuso
juṇhapakkhe candassa yā ratti vā divaso vā āgacchati vaḍḍhateva
<pb n="10.133"/>
Vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena
evameva kho āvuso yassakassaci saddhā atthi kusalesu
dhammesu hiri atthi ... Ottappaṁ atthi ... Viriyaṁ atthi ... Paññā
atthi kusalesu dhammesu tassa yā ratti vā divaso vā āgacchati
vuḍḍhiyeva pāṭikaṅkhā kusalesu dhammesu no pārihāni saddho
purisapuggaloti āvuso aparihānametaṁ hirimā purisapuggaloti āvuso
aparihānametaṁ ottappī purisapuggaloti āvuso aparihānametaṁ āraddhaviriyo
purisapuggaloti āvuso aparihānametaṁ paññavā purisapuggaloti
āvuso aparihānametaṁ akkodhano purisapuggaloti āvuso aparihānametaṁ
anupanāhī purisapuggaloti āvuso aparihānametaṁ appiccho purisapuggaloti
āvuso aparihānametaṁ kalyāṇamitto purisapuggaloti āvuso
aparihānametaṁ sammādiṭṭhiko purisapuggaloti āvuso aparihānametaṁ.
Athakho bhagavā paccuṭṭhāya āyasmantaṁ sārīputtaṁ āmantesi sādhu
sādhu sārīputta yassakassaci sārīputta saddhā natthi kusalesu dhammesu
hiri natthi ... Ottappaṁ natthi ... Viriyaṁ natthi ... Paññā natthi kusalesu
dhammesu tassa yā ratti vā divaso vā āgacchati hāniyeva
pāṭikaṅkhā kusalesu dhammesu no vuḍḍhi seyyathāpi sārīputta
kāḷapakkhe candassa yā ratti vā divaso vā āgacchati hāyateva
vaṇṇena hāyati maṇḍalena hāyati ābhāya hāyati ārohapariṇāhena
evameva kho sārīputta yassakassaci saddhā natthi
<pb n="10.134"/>
Kusalesu dhammesu .pe. Paññā natthi kusalesu dhammesu .pe.
Assaddho purisapuggaloti sārīputta parihānametaṁ ahiriko ... Anottappī
kusīto ... Duppañño ... Kodhano ... Upanāhī ... Pāpiccho ...
Pāpamitto ... Micchādiṭṭhiko purisapuggaloti sārīputta parihānametaṁ.
Yassakassaci sārīputta saddhā atthi kusalesu dhammesu hiri atthi ...
Ottappaṁ atthi ... Viriyaṁ atthi ... Paññā atthi kusalesu dhammesu
tassa yā ratti vā divaso vā āgacchati vuḍḍhiyeva pāṭikaṅkhā
kusalesu dhammesu no pārihāni seyyathāpi sārīputta juṇhapakkhe
candassa yā ratti vā divaso vā āgacchati vaḍḍhateva vaṇṇena
vaḍḍhati maṇḍalena vaḍḍhati ābhāya vaḍḍhati ārohapariṇāhena
evameva kho sārīputta yassakassaci saddhā atthi kusalesu dhammesu
hiri atthi ... Ottappaṁ atthi ... Viriyaṁ atthi ... Paññā atthi kusalesu
dhammesu tassa yā ratti vā divaso vā āgacchati vuḍḍhiyeva
pāṭikaṅkhā kusalesu dhammesu no pārihāni saddho purisapuggaloti
sārīputta aparihānametaṁ hirimā ... Ottappī ... Āraddhaviriyo ...
Paññavā ... Akkodhano ... Anupanāhī ... Appiccho ...
Kalyāṇamitto ... Sammādiṭṭhiko purisapuggaloti sārīputta aparihānametanti.
<p rend="subhead" sid="8">8, dutiyanaḷakapānasuttaṃ</p>
<p n="68"/>Ekaṁ samayaṁ bhagavā naḷakapāne viharati palāsavane tena
kho pana samayena bhagavā tadahuposathe bhikkhusaṅghaparivuto nisinno hoti
athakho bhagavā bahudeva rattiṁ bhikkhū dhammiyā kathāya sandassetvā
<pb n="10.135"/>
Samādapetvā samuttejetvā sampahaṁsetvā tuṇhībhūtaṁ tuṇhībhūtaṁ bhikkhusaṅghaṁ
anuviloketvā āyasmantaṁ sārīputtaṁ āmantesi vigatathīnamiddho kho <pb ed="P" n="5.126" set="A"/>
sārīputta bhikkhusaṅgho paṭibhātu taṁ sārīputta bhikkhūnaṁ dhammī kathā
piṭṭhi me āgilāyati tamahaṁ āyamissāmīti. Evaṁ bhanteti kho
āyasmā sārīputto bhagavato paccassosi. Athakho bhagavā catuguṇaṁ
saṅghāṭiṁ paññāpetvā dakkhiṇena passena sīhaseyyaṁ kappesi pāde
pādaṁ accādhāya <note n="1">Po. accodhāya.</note> sato sampajāno uṭṭhānasaññaṁ manasikaritvā. Tatra
kho āyasmā sārīputto bhikkhū āmantesi āvuso bhikkhavoti.
Āvusoti kho te bhikkhū āyasmato sārīputtassa paccassosuṁ. Āyasmā
sārīputto etadavoca yassakassaci āvuso saddhā natthi kusalesu
dhammesu hiri natthi ... Ottappaṁ natthi ... Viriyaṁ natthi ... Paññā
natthi ... Sotāvadhānaṁ natthi ... Dhammadhāraṇā natthi ... Atthūpaparikkhā
natthi ... Dhammānudhammapaṭipatti natthi ... Appamādo natthi kusalesu
dhammesu tassa yā ratti vā divaso vā āgacchati hāniyeva
pāṭikaṅkhā kusalesu dhammesu no vuḍḍhi seyyathāpi āvuso kāḷapakkhe
candassa yā ratti vā divaso vā āgacchati hāyateva vaṇṇena
hāyati maṇḍalena hāyati ābhāya hāyati ārohapariṇāhena evameva
kho āvuso yassakassaci saddhā natthi kusalesu dhammesu hiri
natthi ... Ottappaṁ natthi ... Viriyaṁ natthi ... Paññā natthi ...
Sotāvadhānaṁ natthi ... Dhammadhāraṇā natthi ... Atthūpaparikkhā natthi ...
<pb n="10.136"/>
Dhammānudhammapaṭipatti natthi ... Appamādo natthi kusalesu dhammesu
tassa yā ratti vā divaso vā āgacchati hāniyeva pāṭikaṅkhā kusalesu
dhammesu no vuḍḍhi. Yassakassaci āvuso saddhā atthi kusalesu
dhammesu hiri atthi ... Ottappaṁ atthi ... Viriyaṁ atthi ... Paññā
atthi ... Sotāvadhānaṁ atthi ... Dhammadhāraṇā atthi ... Atthūpaparikkhā
atthi ... Dhammānudhammapaṭipatti atthi ... Appamādo atthi kusalesu
dhammesu tassa yā ratti vā divaso vā āgacchati vuḍḍhiyeva
pāṭikaṅkhā kusalesu dhammesu no pārihāni seyyathāpi āvuso
juṇhapakkhe candassa yā ratti vā divaso vā āgacchati vaḍḍhateva
vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena
evameva kho āvuso yassakassaci saddhā atthi kusalesu
dhammesu hiri atthi ... Ottappaṁ atthi ... Viriyaṁ atthi ... Paññā
atthi ... Sotāvadhānaṁ atthi ... Dhammadhāraṇā atthi ... Atthūpaparikkhā
atthi ... Dhammānudhammapaṭipatti atthi ... Appamādo atthi kusalesu
dhammesu tassa yā ratti vā divaso vā āgacchati vuḍḍhiyeva
pāṭikaṅkhā kusalesu dhammesu no pārihānīti. Athakho bhagavā paccuṭṭhāya
āyasmantaṁ sārīputtaṁ āmantesi sādhu sādhu sārīputta yassakassaci
sārīputta saddhā natthi kusalesu dhammesu hiri natthi ... Ottappaṁ natthi ...
Viriyaṁ natthi ... Paññā natthi ... Sotāvadhānaṁ natthi ... Dhammadhāraṇā
natthi ... Atthūpaparikkhā natthi ... Dhammānudhammapaṭipatti natthi ...
<pb n="10.137"/>
Appamādo natthi kusalesu dhammesu tassa yā ratti vā divaso vā
āgacchati hāniyeva pāṭikaṅkhā kusalesu dhammesu no vuḍḍhi seyyathāpi
sārīputta kāḷapakkhe candassa yā ratti vā divaso vā āgacchati
hāyateva vaṇṇena hāyati maṇḍalena hāyati ābhāya hāyati
ārohapariṇāhena evameva kho sārīputta yassakassaci saddhā natthi
kusalesu dhammesu .pe. Appamādo natthi kusalesu dhammesu tassa
yā ratti vā divaso vā āgacchati hāniyeva pāṭikaṅkhā kusalesu
dhammesu no vuḍḍhi. Yassakassaci sārīputta saddhā atthi kusalesu
dhammesu hiri atthi ... Ottappaṁ atthi ... Viriyaṁ atthi ... Sotāvadhānaṁ
atthi ... Dhammadhāraṇā atthi ... Atthūpaparikkhā atthi ...
Dhammānudhammapaṭipatti atthi ... Appamādo atthi kusalesu dhammesu tassa yā
ratti vā divaso vā āgacchati vuḍḍhiyeva pāṭikaṅkhā kusalesu dhammesu
no pārihāni seyyathāpi sārīputta juṇhapakkhe <pb ed="P" n="5.128" set="A"/>candassa yā ratti
vā divaso vā āgacchati vaḍḍhateva vaṇṇena vaḍḍhati maṇḍalena
vaḍḍhati ābhāya vaḍḍhati ārohapariṇāhena evameva kho sārīputta
yassakassaci saddhā atthi kusalesu dhammesu .pe. Appamādo atthi
kusalesu dhammesu tassa yā ratti vā divaso vā āgacchati vuḍḍhiyeva
pāṭikaṅkhā kusalesu dhammesu no pārihānīti.
<p rend="subhead" sid="9">9, paṭhamakathāvatthusuttaṃ</p>
<p n="69"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tena kho pana samayena sambahulā bhikkhū pacchābhattaṁ
<pb n="10.138"/>
Piṇḍapātapaṭikkantā upaṭṭhānasālāyaṁ sannisinnā sannipatitā anekavihitaṁ
tiracchānakathaṁ anuyuttā viharanti seyyathīdaṁ rājakathaṁ corakathaṁ mahāmattakathaṁ
senākathaṁ bhayakathaṁ yuddhakathaṁ annakathaṁ pānakathaṁ vatthakathaṁ sayanakathaṁ
mālākathaṁ gandhakathaṁ ñātikathaṁ yānakathaṁ gāmakathaṁ nigamakathaṁ nagarakathaṁ janapadakathaṁ
itthīkathaṁ sūrakathaṁ <note n="1">Po. surākathaṁ.</note> visikhākathaṁ kumbhaṭṭhānakathaṁ pubbapetakathaṁ nānattakathaṁ
lokakkhāyikaṁ samuddakkhāyikaṁ iti bhavābhavakathaṁ iti vāti. Athakho bhagavā
sāyaṇhasamayaṁ paṭisallānā vuṭṭhito yenupaṭṭhānasālā tenupasaṅkami
upasaṅkamitvā paññatte āsane nisīdi nisajja kho bhagavā bhikkhū
āmantesi kāya nuttha bhikkhave etarahi kathāya sannisinnā kā ca
pana vo antarākathā vippakatāti. Idha mayaṁ bhante pacchābhattaṁ
piṇḍapātapaṭikkantā upaṭṭhānasālāyaṁ sannisinnā sannipatitā anekavihitaṁ
tiracchānakathaṁ anuyuttā viharāma seyyathīdaṁ rājakathaṁ corakathaṁ .pe.
Iti bhavābhavakathaṁ iti vāti. Na kho panetaṁ bhikkhave tumhākaṁ paṭirūpaṁ
kulaputtānaṁ saddhā <note n="2">Ma. saddhāya.</note> agārasmā anagāriyaṁ pabbajitānaṁ yaṁ tumhe anekavihitaṁ
tiracchānakathaṁ anuyuttā vihareyyātha seyyathīdaṁ rājakathaṁ corakathaṁ
mahāmattakathaṁ senākathaṁ bhayakathaṁ yuddhakathaṁ annakathaṁ pānakathaṁ vatthakathaṁ
sayanakathaṁ mālākathaṁ gandhakathaṁ ñātikathaṁ yānakathaṁ gāmakathaṁ nigamakathaṁ nagarakathaṁ
janapadakathaṁ itthīkathaṁ sūrakathaṁ visikhākathaṁ kumbhaṭṭhānakathaṁ pubbapetakathaṁ nānattakathaṁ
lokakkhāyikaṁ samuddakkhāyikaṁ iti bhavābhavakathaṁ iti vā dasayimāni
bhikkhave kathāvatthūni katamāni dasa appicchakathā santuṭṭhikathā
<pb n="10.139"/>
Pavivekakathā asaṁsaggakathā viriyārambhakathā sīlakathā samādhikathā
paññākathā vimuttikathā vimuttiñāṇadassanakathā <note n="1">Po. Ma. vimutti ... kathāti.</note> imāni kho bhikkhave
dasa kathāvatthūni imesaṁ ce tumhe bhikkhave dasannaṁ kathāvatthūnaṁ
upādāyupādāya kathaṁ katheyyātha imesampi candimasuriyānaṁ evaṁmahiddhikānaṁ
evaṁmahānubhāvānaṁ tejasā tejaṁ pariyādiyeyyātha ko pana vādo
aññatitthiyānaṁ paribbājakānanti.
<p rend="subhead" sid="10">10, dutiyakathāvatthusuttaṃ</p>
<p n="70"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme. Tena kho pana samayena sambahulā bhikkhū pacchābhattaṁ
piṇḍapātapaṭikkantā upaṭṭhānasālāyaṁ sannisannā sannipatitā anekavihitaṁ
tiracchānakathaṁ anuyuttā viharanti seyyathīdaṁ rājakathaṁ corakathaṁ mahāmattakathaṁ
.pe. Iti bhavābhavakathaṁ iti vāti. Athakho bhagavā sāyaṇhasamayaṁ
paṭisallānā vuṭṭhito yena upaṭṭhānasālā tenupasaṅkami upasaṅkamitvā
paññatte āsane nisīdi nisajja kho bhagavā bhikkhū āmantesi
kāya nuttha bhikkhave etarahi kathāya sannisinnā kā ca pana vo
antarākathā vippakatāti. Idha mayaṁ bhante pacchābhattaṁ piṇḍapātapaṭikkantā
upaṭṭhānasālāyaṁ sannisinnā sannipatitā anekavihitaṁ
tiracchānakathaṁ anuyuttā viharāma seyyathīdaṁ rājakathaṁ corakathaṁ .pe.
Iti bhavābhavakathaṁ iti vā. Na kho panetaṁ bhikkhave tumhākaṁ paṭirūpaṁ
kulaputtānaṁ saddhā agārasmā anagāriyaṁ pabbajitānaṁ yaṁ tumhe anekavihitaṁ
tiracchānakathaṁ anuyuttā viharāma seyyathīdaṁ rājakathaṁ .pe.
<pb n="10.140"/>
Iti bhavābhavakathaṁ <pb ed="P" n="5.130" set="A"/>iti vā dasayimāni bhikkhave pāsaṁsāni ṭhānāni
katamāni dasa idha bhikkhave bhikkhu attanā ca appiccho hoti
appicchakathañca bhikkhūnaṁ kattā hoti appiccho ca bhikkhu appicchakathañca
bhikkhūnaṁ kattāti pāsaṁsametaṁ ṭhānaṁ attanā ca santuṭṭho
hoti santuṭṭhikathañca bhikkhūnaṁ kattā hoti santuṭṭho bhikkhu
santuṭṭhikathañca bhikkhūnaṁ kattāti pāsaṁsametaṁ ṭhānaṁ attanā ca pavivitto
hoti pavivekakathañca bhikkhūnaṁ kattā hoti pavivitto bhikkhu
pavivekakathañca bhikkhūnaṁ kattāti pāsaṁsametaṁ ṭhānaṁ attanā ca
asaṁsaṭṭho hoti asaṁsaṭṭhakathañca bhikkhūnaṁ kattā hoti asaṁsaṭṭho
bhikkhu asaṁsaṭṭhakathañca bhikkhūnaṁ kattāti pāsaṁsametaṁ ṭhānaṁ attanā ca
āraddhaviriyo hoti viriyārambhakathañca bhikkhūnaṁ kattā hoti āraddhaviriyo
bhikkhu viriyārambhakathañca bhikkhūnaṁ kattāti pāsaṁsametaṁ ṭhānaṁ
attanā ca sīlasampanno hoti sīlasampadākathañca bhikkhūnaṁ kattā
hoti sīlasampanno bhikkhu sīlasampadākathañca bhikkhūnaṁ kattāti
pāsaṁsametaṁ ṭhānaṁ attanā ca samādhisampanno hoti samādhisampadākathañca
bhikkhūnaṁ kattā hoti samādhisampanno bhikkhu samādhisampadākathañca
bhikkhūnaṁ kattāti pāsaṁsametaṁ ṭhānaṁ attanā ca paññāsampanno
hoti paññāsampadākathañca bhikkhūnaṁ kattā hoti paññāsampanno
bhikkhu paññāsampadākathañca bhikkhūnaṁ kattāti pāsaṁsametaṁ
ṭhānaṁ attanā ca vimuttisampanno hoti vimuttisampadākathañca
<pb n="10.141"/>
Bhikkhūnaṁ kattā hoti vimuttisampanno bhikkhu vimuttisampadākathañca
bhikkhūnaṁ kattāti pāsaṁsametaṁ ṭhānaṁ attanā ca vimuttiñāṇadassanasampanno
hoti vimuttiñāṇadassanasampadākathañca bhikkhūnaṁ kattā hoti
vimuttiñāṇadassanasampanno bhikkhu vimuttiñāṇadassanasampadākathañca
bhikkhūnaṁ kattāti pāsaṁsametaṁ ṭhānaṁ imāni kho bhikkhave dasa
pāsaṁsāniṭṭhānānīti.
Yamakavaggo dutiyo.
Tassuddānaṁ
avijjātaṇhāniṭṭhā ca avecca dve sukhāni ca
naḷakapānena dve ca <note n="1">Ma. Yu. vuttā.</note> vatthukathā apare dve <note n="2">Yu. kathāvatthūpare dveti.</note>.
</xml>