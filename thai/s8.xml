<xml src="s8.xml">
<pgroup id="s8"/>
<readunit id="s8">8. vaṅgīsasaṃyuttaṃ</readunit>
<p rend="subhead" sid="1">1, nikkhantasuttaṃ</p>
<pb n="1.272"/>
Vaṅgīsasaṁyuttaṁ
paṭhamaṁ nikkhantasuttaṁ
<p n="727"/><pb ed="P" n="1.185" set="S"/>Evamme sutaṁ ekaṁ samayaṁ āyasmā vaṅgīso āḷaviyaṁ
viharati aggāḷave cetiye āyasmatā nigrodhakappena upajjhāyena
saddhiṁ. Tena kho pana samayena āyasmā vaṅgīso navo hoti
acirapabbajito ohiyyako vihārapālo.
<p n="728"/>Atha kho sambahulā itthiyo samalaṅkaritvā yenārāmo <note n="1">Ma. yena aggāḷavako ārāmo.</note>
tenupasaṅkamiṁsu vihārapekkhikāyo. Atha kho āyasmato vaṅgīsassa
tā itthiyo disvā anabhirati uppajjati rāgo cittaṁ anuddhaṁseti.
Atha kho āyasmato vaṅgīsassa etadahosi alābhā vata me na
vata me lābhā dulladdhaṁ vata me na vata me suladdhaṁ yassa
me anabhirati uppannā rāgo cittaṁ anuddhaṁseti taṁ kutettha labbhā
yaṁ me pare <note n="2">Ma. Yu. paro ... uppādeyya.</note> anabhiratiṁ vinodetvā abhiratiṁ uppādeyyuṁ yannūnāhaṁ
attanāva attano anabhiratiṁ vinodetvā abhiratiṁ uppādeyyanti.
<p n="729"/>Atha kho āyasmā vaṅgīso attanāva attano anabhiratiṁ
vinodetvā abhiratiṁ uppādetvā tāyaṁ velāyaṁ imā gāthāyo abhāsi
nikkhantaṁ vata maṁ santaṁ agārasmānagāriyaṁ
vitakkā upadhāvanti pagabbhā kaṇhato ime
<pb n="1.273"/>
Uggaputtā mahissāsā sikkhitā daḷhadhammino
samantā parikīreyyuṁ sahassaṁ apalāyinaṁ
sacepi ettakā <note n="1">Ma. etato. Yu. ettato.</note> bhiyyo āgamissanti itthiyo
neva maṁ byādhayissanti dhamme samhi patiṭṭhitaṁ
sakkhī hi me sutaṁ etaṁ buddhassādiccabandhuno
nibbānagamanaṁ maggaṁ tattha me nirato mano
evañce maṁ viharantaṁ pāpimā <note n="2">Ma. Yu. pāpima.</note> upagacchasi
tathā maccu karissāmi na me maggampi dakkhasīti.
<p rend="subhead" sid="2">2, aratisuttaṃ</p>
Dutiyaṁ aratisuttaṁ
<p n="730"/>Ekaṁ samayaṁ āyasmā vaṅgīso āḷaviyaṁ viharati aggāḷave
cetiye āyasmatā nigrodhakappena upajjhāyena saddhiṁ. Tena kho
pana samayena āyasmā nigrodhakappo pacchābhattaṁ piṇḍapātapaṭikkanto
vihāraṁ pavisati sāyaṁ vā nikkhamati aparajju vā kāle.
<p n="731"/>Tena kho pana samayena āyasmato vaṅgīsassa anabhirati
uppannā hoti rāgo cittaṁ anuddhaṁseti. Atha kho āyasmato
vaṅgīsassa etadahosi alābhā vata me na vata me lābhā dulladdhaṁ
vata me na vata me suladdhaṁ yassa me anabhirati uppannā rāgo
cittaṁ anuddhaṁseti taṁ kutettha labbhā yaṁ me pare anabhiratiṁ
vinodetvā abhiratiṁ uppādeyyuṁ yannūnāhaṁ attanāva attano
anabhiratiṁ vinodetvā abhiratiṁ uppādeyyanti.
<pb n="1.274"/>
<p n="732"/>Atha kho āyasmā vaṅgīso attanāva attano anabhiratiṁ
vinodetvā abhiratiṁ uppādetvā tāyaṁ velāyaṁ imā gāthāyo abhāsi
aratiñca ratiñca pahāya
sabbaso gehasitañca vitakkaṁ
vanathaṁ na kareyya kuhiñci
nibbanatho anato <note n="1">Ma. arato.</note> sa hi bhikkhu
yamidha paṭhaviñca vehāsaṁ
rūpagatañca jagatogadhaṁ
kiñci parijiyyati sabbamaniccaṁ
evaṁ samecca caranti mutattā
upadhīsu janā gadhitāse
diṭṭhasute paṭighe ca mute ca
ettha vinodaya chandamanejo
yo ettha na limpati taṁ munimāhu
atha saṭṭhisitā <note n="2">Ma. saṭṭhinissitā. Yu. saṭṭhitasitā.</note> savitakkā <note n="3">Yu. vitakkā. </note>
puthujjanatāya adhammaniviṭṭhā <note n="4">Ma. Yu. adhammā.</note>
na ca vaṭṭagatassa <note n="5">Ma. Yu. vaggagatassa.</note> kuhiñci
no pana duṭṭhullabhāṇī sa bhikkhu
dabbo cirarattasamāhito
akuhako nipako apihālu
<pb n="1.275"/>
Santaṁ padaṁ ajjhagamā muni paṭicca
parinibbuto kaṅkhati kālanti.
<p rend="subhead" sid="3">3, pesalasuttaṃ</p>
Tatiyaṁ pesalātimaññanāsuttaṁ
<p n="733"/>Ekaṁ samayaṁ āyasmā vaṅgīso āḷaviyaṁ viharati aggāḷave
cetiye āyasmatā nigrodhakappena upajjhāyena saddhiṁ. Tena kho
pana samayena āyasmā vaṅgīso attano paṭibhāṇena aññe pesale
bhikkhū atimaññati. Atha kho āyasmato vaṅgīsassa etadahosi
alābhā vata me na vata me lābhā dulladdhaṁ vata me na vata
me suladdhaṁ yvāhaṁ attano paṭibhāṇena aññe pesale bhikkhū
atimaññāmīti.
<p n="734"/>Atha kho āyasmā vaṅgīso attanāva attano vippaṭisāraṁ
uppādetvā tāyaṁ velāyaṁ imā gāthāyo abhāsi
mānasaṁ <note n="1">Ma. Yu. mānaṁ.</note> jahassu gotama
mānapathamidha jahassu
asesaṁ mānapathamidha muñcito <note n="2">Ma. Yu. mānapathasmiṁ samucchito.</note>
vippaṭisārīhuvā cirarattaṁ
makkhena makkhitā pajā
mānahatā nirayaṁ papatanti
socanti janā cirarattaṁ
mānahatā nirayaṁ upapannā
<pb n="1.276"/>
Na hi socati bhikkhu kadāci
maggajino sammāpaṭipanno
kittiñca sukhañca anubhoti
dhammadasoti <note n="1">Yu. dhammaratoti.</note> tamāhu tathattaṁ <note n="2">Ma. pahitattaṁ.</note>
tasmā akhīlodha padhānavā
nīvaraṇāni pahāya visuddho
mānañca pahāya asesaṁ
vijjāyantakaro samitāvīti.
<p rend="subhead" sid="4">4, ānandasuttaṃ</p>
Catutthaṁ ānandasuttaṁ
<p n="735"/>Ekaṁ samayaṁ āyasmā ānando sāvatthiyaṁ viharati jetavane
anāthapiṇḍikassa ārāme. Atha kho āyasmā ānando pubbaṇhasamayaṁ
nivāsetvā pattacīvaramādāya sāvatthiyaṁ piṇḍāya pāvisi
āyasmatā vaṅgīsena pacchāsamaṇena. Tena kho pana samayena
āyasmato vaṅgīsassa anabhirati uppannā hoti rāgo cittaṁ
anuddhaṁseti.
<p n="736"/>Atha kho āyasmā vaṅgīso āyasmantaṁ ānandaṁ gāthāya
ajjhabhāsi
kāmarāgena ḍayhāmi cittaṁ me pariḍayhati
sādhu nibbāpanaṁ brūhi anukampāya gotamāti.
<pb n="1.277"/>
<p n="737"/>Saññāya vipariyesā cittante pariḍayhati
nimittaṁ parivajjehi subhaṁ rāgūpasañhitaṁ
saṅkhāre parato passa dukkhato mā ca attato
nibbāpehi mahārāgaṁ mā ḍayhittho punappunaṁ
asubhāya cittaṁ bhāvehi ekaggaṁ susamāhitaṁ
sati kāyagatā tyatthu nibbidābahulo bhava
animittañca bhāvehi mānānusayamujjaha
tato mānābhisamayā upasanto carissasīti.
<p rend="subhead" sid="5">5, subhāsitasuttaṃ</p>
Pañcamaṁ subhāsitasuttaṁ
<p n="738"/>Sāvatthīnidānaṁ. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ. Bhagavā
etadavoca catūhi bhikkhave aṅgehi samannāgatā vācā subhāsitā
hoti no dubbhāsitā anavajjā ca ananuvajjā ca viññūnaṁ. Katamehi
catūhi. Idha bhikkhave bhikkhu subhāsitaṁyeva bhāsati no dubbhāsitaṁ
dhammaṁyeva bhāsati no adhammaṁ <pb ed="P" n="1.189" set="S"/>piyaṁyeva bhāsati no appiyaṁ saccaṁyeva
bhāsati no alikaṁ. Imehi kho bhikkhave catūhi aṅgehi samannāgatā
vācā subhāsitā hoti no dubbhāsitā anavajjā ca ananuvajjā ca
viññūnanti.
<p n="739"/>Idamavoca bhagavā idaṁ vatvāna sugato athāparaṁ
etadavoca satthā
<pb n="1.278"/>
Subhāsitaṁ uttamamāhu santo
dhammaṁ bhaṇe nādhammantaṁ dutiyaṁ
piyaṁ bhaṇe nāppiyantaṁ tatiyaṁ
saccaṁ bhaṇe nālikantaṁ catutthanti.
Atha kho āyasmā vaṅgīso uṭṭhāyāsanā ekaṁsaṁ uttarāsaṅgaṁ karitvā
yena bhagavā tenañjalimpaṇāmetvā bhagavantaṁ etadavoca paṭibhāti
maṁ bhagavā paṭibhāti maṁ sugatāti. Paṭibhātu taṁ vaṅgīsāti bhagavā
avoca.
<p n="740"/>Atha kho āyasmā vaṅgīso bhagavantaṁ sammukhā sarūpāhi
gāthāhi abhitthavi
tameva vācaṁ bhāseyya yāyattānaṁ na tāpaye
pare ca na vihiṁseyya sā ve vācā subhāsitā
piyavācameva bhāseyya yā vācā paṭinanditā
yaṁ anādāya pāpāni paresaṁ bhāsate piyaṁ
saccaṁ ve amatā vācā esa dhammo sanantano
sacce atthe ca dhamme ca āhu santo patiṭṭhitā
yaṁ buddho bhāsati <note n="1">Ma. Yu. bhāsate.</note> vācaṁ khemaṁ nibbānapattiyā
dukkhassantakiriyāya sā ve vācānamuttamāti.
<p rend="subhead" sid="6">6, sāriputtasuttaṃ</p>
Chaṭṭhaṁ sārīputtasuttaṁ
<p n="741"/>Ekaṁ samayaṁ āyasmā sārīputto sāvatthiyaṁ viharati
<pb n="1.279"/>
Jetavane anāthapiṇḍikassārāme. Tena kho pana samayena āyasmā
sārīputto bhikkhū dhammiyā kathāya sandasseti samādapeti samuttejeti
sampahaṁseti poriyā vācāya vissaṭṭhāya anelagaḷāya atthassa
viññāpaniyā. Te ca bhikkhū aṭṭhikatvā manasikatvā sabbacetaso
samannāharitvā ohitasotā dhammaṁ suṇanti.
<p n="742"/>Atha kho āyasmato vaṅgīsassa etadahosi ayaṁ kho
āyasmā sārīputto bhikkhū dhammiyā kathāya sandasseti .pe.
Atthassa viññāpaniyā te ca bhikkhū aṭṭhikatvā .pe. Dhammaṁ
suṇanti yannūnāhaṁ āyasmantaṁ sārīputtaṁ sammukhā sarūpāhi gāthāhi
abhitthaveyyanti. Atha kho āyasmā vaṅgīso uṭṭhāyāsanā ekaṁsaṁ
uttarāsaṅgaṁ karitvā yenāyasmā sārīputto tenañjalimpaṇāmetvā
āyasmantaṁ sārīputtaṁ etadavoca paṭibhāti maṁ āvuso sārīputta
paṭibhāti maṁ āvuso sārīputtāti. Paṭibhātu taṁ āvuso vaṅgīsāti.
<p n="743"/>Atha kho āyasmā vaṅgīso āyasmantaṁ sārīputtaṁ
sammukhā sarūpāhi gāthāhi abhitthavi
gambhīrapañño medhāvī maggāmaggassa kovido
sārīputto mahāpañño dhammaṁ deseti bhikkhunaṁ
saṅkhittenapi deseti vitthārenapi bhāsati
sālikā viya nigghoso paṭibhāṇaṁ mudīriyi <note n="1">Po. Ma. mudīrayi. Yu. paṭibhāṇa mudīrayu.</note>
tassa taṁ desayantassa suṇanti madhuraṁ giraṁ
<pb n="1.280"/>
Sarena rajanīyena savanīyena vaggunā
udaggacittā muditā sotaṁ odhenti bhikkhavoti.
<p rend="subhead" sid="7">7, pavāraṇāsuttaṃ</p>
Sattamaṁ pavāraṇāsuttaṁ
<p n="744"/>Ekaṁ samayaṁ bhagavā sāvatthiyaṁ viharati pubbārāme
migāramātupāsāde mahatā bhikkhusaṅghena saddhiṁ pañcamattehi
bhikkhusatehi sabbeheva arahantehi. Tena kho pana samayena bhagavā
tadahuposathe paṇṇarase pavāraṇāya bhikkhusaṅghaparivuto ajjhokāse
nisinno hoti. Atha kho bhagavā tuṇhībhūtaṁ bhikkhusaṅghaṁ anuviloketvā
bhikkhū āmantesi handadāni bhikkhave pavārayāmi <note n="1">Ma. pavāremi.</note> vo na ca
me kiñci garahatha kāyikaṁ vā vācasikaṁ vāti.
<p n="745"/>Evaṁ vutte āyasmā sārīputto uṭṭhāyāsanā ekaṁsaṁ
uttarāsaṅgaṁ karitvā yena bhagavā tenañjalimpaṇāmetvā bhagavantaṁ
etadavoca na kho mayaṁ bhante bhagavato kiñci garahāma kāyikaṁ
vā vācasikaṁ vā bhagavā <pb ed="P" n="1.191" set="S"/>hi bhante anuppannassa maggassa
uppādetā asañjātassa maggassa sañjanetā anakkhātassa maggassa
akkhātā maggaññū maggavidū maggakovido maggānugā ca bhante
etarahi sāvakā viharanti pacchā samannāgatā ahañca kho bhante
bhagavantaṁ pavāremi na ca me bhagavā kiñci garahati kāyikaṁ vā
vācasikaṁ vāti. Na khvāhaṁ te sārīputta kiñci garahāmi kāyikaṁ
vā vācasikaṁ vā paṇḍito tvaṁ sārīputta mahāpañño tvaṁ
<pb n="1.281"/>
Sārīputta puthupañño tvaṁ sārīputta hāsapañño tvaṁ sārīputta
javanapañño tvaṁ sārīputta tikkhapañño tvaṁ sārīputta nibbedhikapañño
tvaṁ sārīputta seyyathāpi sārīputta rañño cakkavattissa
jeṭṭhaputto pitarā pavattitaṁ cakkaṁ sammadeva anupavatteti evameva
kho tvaṁ sārīputta mayā anuttaraṁ dhammacakkaṁ pavattitaṁ sammadeva
anupavattesīti. No ce kira me bhante bhagavā kiñci garahati
kāyikaṁ vā vācasikaṁ vā imesaṁ pana bhante bhagavā pañcannaṁ
bhikkhusatānaṁ na kiñci garahati kāyikaṁ vā vācasikaṁ vāti. Imesaṁpi
khvāhaṁ sārīputta pañcannaṁ bhikkhusatānaṁ na kiñci garahāmi kāyikaṁ
vā vācasikaṁ vā imesaṁ hi sārīputta pañcannaṁ bhikkhusatānaṁ saṭṭhī
bhikkhū tevijjā saṭṭhī bhikkhū chaḷabhiññā saṭṭhī bhikkhū ubhatobhāgavimuttā
atha itare paññāvimuttāti. Atha kho āyasmā vaṅgīso
uṭṭhāyāsanā ekaṁsaṁ uttarāsaṅgaṁ karitvā yena bhagavā
tenañjalimpaṇāmetvā bhagavantaṁ etadavoca paṭibhāti maṁ bhagavā paṭibhāti
maṁ sugatāti. Paṭibhātu taṁ vaṅgīsāti bhagavā avoca.
<p n="746"/>Atha kho āyasmā vaṅgīso bhagavantaṁ sammujā sarūpāhi
gāthāhi abhitthavi
ajja paṇṇarase visuddhiyā
bhikkhupañcasatā samāgatā
<pb n="1.282"/>
Saññojanabandhanacchidā
anīghā khīṇapunabbhavā isī
cakkavatti yathā rājā amaccaparivārito
samantā anupariyeti sāgarantaṁ mahiṁ imaṁ
evaṁ vijitasaṅgāmaṁ satthavāhaṁ anuttaraṁ
sāvakā payirupāsanti tevijjā maccuhāyino
sabbe bhagavato puttā palāpettha na vijjati
taṇhāsallassa hantāraṁ vande ādiccabandhunanti.
<p rend="subhead" sid="8">8, parosahassasuttaṃ</p>
Aṭṭhamaṁ parosahassasuttaṁ
<p n="747"/>Ekaṁ samayaṁ bhagavā sāvatthiyaṁ viharati jetavane anāthapiṇḍikassa
ārāme mahatā bhikkhusaṅghena saddhiṁ aḍḍhaterasehi
bhikkhusatehi. Tena kho pana samayena bhagavā bhikkhū nibbānapaṭisaṁyuttāya
dhammiyā kathāya sandasseti samādapeti samuttejeti
sampahaṁseti. Te ca bhikkhū aṭṭhikatvā manasikatvā sabbacetaso
samannāharitvā ohitasotā dhammaṁ suṇanti.
<p n="748"/>Atha kho āyasmato vaṅgīsassa etadahosi ayaṁ kho
bhagavā bhikkhū nibbānapaṭisaṁyuttāya dhammiyā kathāya sandasseti
samādapeti samuttejeti sampahaṁseti te ca bhikkhū aṭṭhikatvā
manasikatvā sabbacetaso samannāharitvā ohitasotā dhammaṁ suṇanti
yannūnāhaṁ bhagavantaṁ sammukhā sarūpāhi gāthāhi abhitthaveyyanti.
<pb n="1.283"/>
Atha kho āyasmā vaṅgīso uṭṭhāyāsanā ekaṁsaṁ uttarāsaṅgaṁ karitvā
yena bhagavā tenañjalimpaṇāmetvā bhagavantaṁ etadavoca paṭibhāti
maṁ bhagavā paṭibhāti maṁ sugatāti. Paṭibhātu taṁ vaṅgīsāti bhagavā
avoca.
<p n="749"/>Atha kho āyasmā vaṅgīso bhagavantaṁ sammukhā sarūpāhi
gāthāhi abhitthavi
parosahassa bhikkhūnaṁ sugataṁ payirupāsati
desentaṁ virajaṁ dhammaṁ nibbānaṁ akutobhayaṁ
suṇanti dhammaṁ vimalaṁ sammāsambuddhadesitaṁ
sobhati vata sambuddho bhikkhusaṅghapurakkhato
nāganāmosi bhagavā isīnaṁ isisattamo
mahāmeghova hutvāna sāvake abhivassati
divāvihārā nikkhamma satthudassanakāmatā <note n="1">Ma. Yu. satthudassanakāmayatā.</note>
sāvako te mahāvīra pāde vandati vaṅgīsoti.
Kiṁ nu te vaṅgīsa imā gāthāyo pubbe parivitakkitā udāhu
ṭhānasova taṁ paṭibhantīti. Na kho me bhante imā gāthāyo
pubbe parivitakkitā atha kho ṭhānasova maṁ paṭibhantīti. Tenahi
taṁ vaṅgīsa bhiyyoso mattāya pubbe aparivitakkitā gāthāyo
paṭibhantūti.
<p n="750"/>Evaṁ bhanteti kho āyasmā vaṅgīso bhagavato paṭissutvā
<pb n="1.284"/>
Bhiyyoso mattāya bhagavantaṁ pubbe aparivitakkitāhi gāthāhi abhitthavi
ummaggasataṁ <note n="1">Ma. Yu. ummaggapathaṁ.</note> mārassa abhibhuyya
carasi pabhijja khīlāni
taṁ passatha bandhapamuñcakaraṁ
asitaṁ bhāgaso pavibhajjaṁ
oghassa hi nittharaṇatthaṁ
anekavihitaṁ maggaṁ akkhāsi
tasmiṁ ce amate akkhāte
dhammaddasā ṭhitā asaṁhirā
pajjotakaro ativijjha dhammaṁ <note n="2">Ma. Yu. ayaṁ pāṭho natthi.</note>
sabbadiṭṭhīnaṁ atikkamamaddasa
ñatvā ca sacchikatvā ca aggaṁ so desayi dasaṭṭhānaṁ
evaṁ sudesite dhamme ko pamādo vijānataṁ <note n="3">Ma. Yu. etthantare dhammanti  dissati.</note>
tasmā hi tassa bhagavato sāsane
appamatto sadā namassamanusikkheti.
<p rend="subhead" sid="9">9, koṇḍaññasuttaṃ</p>
Navamaṁ koṇḍaññasuttaṁ
<p n="751"/>Ekaṁ samayaṁ bhagavā rājagahe viharati veḷuvane
kalandakanivāpe. Atha kho āyasmā aññākoṇḍañño <note n="4">Ma. Yu. aññāsikoṇḍañño.</note> sucirasseva
yena bhagavā tenupasaṅkami upasaṅkamitvā bhagavato pādesu sirasā
<pb n="1.285"/>
Nipatitvā bhagavato pādāni mukhena ca paricumbati <pb ed="P" n="1.194" set="S"/>pāṇīhi ca
parisambāhati nāmañca sāveti koṇḍaññohaṁ bhagavā koṇḍaññohaṁ
sugatāti.
<p n="752"/>Atha kho āyasmato vaṅgīsassa etadahosi ayaṁ kho
āyasmā aññākoṇḍañño sucirasseva yena bhagavā tenupasaṅkami
upasaṅkamitvā bhagavato pādesu sirasā nipatitvā bhagavato pādāni
mukhena ca paricumbati pāṇīhi ca parisambāhati nāmañca sāveti
koṇḍaññohaṁ bhagavā koṇḍaññohaṁ sugatāti yannūnāhaṁ āyasmantaṁ
aññākoṇḍaññaṁ bhagavato sammukhā sarūpāhi gāthāhi abhitthaveyyanti.
Atha kho āyasmā vaṅgīso uṭṭhāyāsanā ekaṁsaṁ uttarāsaṅgaṁ
karitvā yena bhagavā tenañjalimpaṇāmetvā bhagavantaṁ
etadavoca paṭibhāti maṁ bhagavā paṭibhāti maṁ sugatāti. Paṭibhātu
taṁ vaṅgīsāti bhagavā avoca.
<p n="753"/>Atha kho āyasmā vaṅgīso āyasmantaṁ aññākoṇḍaññaṁ
bhagavato sammukhā sarūpāhi gāthāhi abhitthavi
buddhānubuddho so thero koṇḍañño tibbanikkamo
lābhī sukhavihārānaṁ vivekānaṁ abhiṇhaso
yaṁ sāvakena pattabbaṁ satthusāsanakārinā
sabbassa taṁ anuppattaṁ appamattassa sikkhato
<pb n="1.286"/>
Mahānubhāvo tevijjo cetopariyāyakovido
koṇḍañño buddhadāyādo <note n="1">Yu. buddhasāvako.</note> pāde vandati satthunoti.
<p rend="subhead" sid="10">10, moggallānasuttaṃ</p>
Dasamaṁ moggallānasuttaṁ
<p n="754"/>Ekaṁ samayaṁ bhagavā rājagahe viharati isigilipasse
kāḷasilāyaṁ mahatā bhikkhusaṅghena saddhiṁ pañcamattehi bhikkhusatehi
sabbeheva arahantehi. Tesaṁ sudaṁ āyasmā mahāmoggallāno
cetasā cittaṁ samannesati vippamuttaṁ nirūpadhiṁ.
<p n="755"/>Atha kho āyasmato vaṅgīsassa etadahosi ayaṁ kho
bhagavā rājagahe viharati isigilipasse kāḷasilāyaṁ mahatā bhikkhusaṅghena
saddhiṁ pañcamattehi bhikkhusatehi sabbeheva arahantehi tesaṁ sudaṁ
āyasmā mahāmoggallāno cetasā cittaṁ samannesati vippamuttaṁ
nirūpadhiṁ yannūnāhaṁ āyasmantaṁ mahāmoggallānaṁ bhagavato sammukhā
sarūpāhi gāthāhi abhitthaveyyanti. <pb ed="P" n="1.195" set="S"/>Atha kho āyasmā vaṅgīso
uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjalimpaṇāmetvā
bhagavantaṁ etadavoca paṭibhāti maṁ bhagavā paṭibhāti
maṁ sugatāti. Paṭibhātu taṁ vaṅgīsāti bhagavā avoca.
<p n="756"/>Atha kho āyasmā vaṅgīso āyasmantaṁ mahāmoggallānaṁ
bhagavato sammukhā sarūpāhi gāthāhi abhitthavi
nagassa passe āsīnaṁ muniṁ dukkhassa pāraguṁ
sāvakā payirupāsanti tevijjā maccuhāyino
<pb n="1.287"/>
Te cetasā anupariyesati <note n="1">Ma. Yu. anupariyeti.</note> moggallāno mahiddhiko
cittaṁ nesaṁ samannesaṁ vippamuttaṁ nirūpadhiṁ
evaṁ sabbaṅgasampannaṁ muniṁ dukkhassa pāraguṁ
anekākārasampannaṁ payirupāsanti gotamanti.
<p rend="subhead" sid="11">11, gaggarāsuttaṃ</p>
Ekādasamaṁ gaggarāsuttaṁ
<p n="757"/>Ekaṁ samayaṁ bhagavā campāyaṁ viharati gaggarāya pokkharaṇiyā
tīre mahatā bhikkhusaṅghena saddhiṁ pañcamattehi bhikkhusatehi sattahi
ca upāsakasatehi anekehi ca devatāsahassehi. Tyāssudaṁ bhagavā
atirocati vaṇṇena ceva yasasā ca.
<p n="758"/>Atha kho āyasmato vaṅgīsassa etadahosi ayaṁ kho
bhagavā campāyaṁ viharati gaggarāya pokkharaṇiyā tīre mahatā bhikkhusaṅghena
saddhiṁ pañcamattehi bhikkhusatehi sattahi ca upāsakasatehi <note n="2">Ma. Yu. etthantare sattahi ca upāsikāsatehi.</note>
anekehi ca devatāsahassehi tyāssudaṁ bhagavā atirocati vaṇṇena
ceva yasasā ca yannūnāhaṁ bhagavantaṁ sammukhā sarūpāya gāthāya
abhitthaveyyanti. Atha kho āyasmā vaṅgīso uṭṭhāyāsanā ekaṁsaṁ
uttarāsaṅgaṁ karitvā yena bhagavā tenañjalimpaṇāmetvā bhagavantaṁ
etadavoca paṭibhāti maṁ bhagavā paṭibhāti maṁ sugatāti. Paṭibhātu
taṁ vaṅgīsāti bhagavā avoca.
<p n="759"/>Atha kho āyasmā vaṅgīso bhagavantaṁ sammukhā sarūpāya
gāthāya abhitthavi
<pb n="1.288"/>
Cando yathā vītavalāhake nabhe
virocati vītamalova bhāṇumā
evampi aṅgīrasa tvaṁ mahāmuni
atirocasi yasasā sabbalokanti.
<p rend="subhead" sid="12">12, vaṅgīsasuttaṃ</p>
Dvādasamaṁ vaṅgīsasuttaṁ
<p n="760"/>Ekaṁ samayaṁ āyasmā vaṅgīso sāvatthiyaṁ viharati jetavane
anāthapiṇḍikassa ārāme. Tena kho pana samayena āyasmā
vaṅgīso acirārahattappatto hoti <note n="1">Ma. Yu. hutvā.</note> vimuttisukhaṁ paṭisaṁvedī tāyaṁ
velāyaṁ imā gāthāyo abhāsi
kāveyyamattā vicarimha pubbe gāmā gāmaṁ purā puraṁ
athaddasāma sambuddhaṁ saddhā no upapajjatha
so me dhammamadesesi khandhe āyatanāni dhātuyo
tassāhaṁ dhammaṁ sutvāna pabbajiṁ anagāriyaṁ
bahunnaṁ vata atthāya bodhimajjhagamā muni
bhikkhūnaṁ bhikkhunīnañca ye niyāmagataddasā
svāgataṁ vata me āsi mama buddhassa santike
tisso vijjā anuppattā kataṁ buddhassa sāsanaṁ
pubbenivāsaṁ jānāmi dibbacakkhuṁ visodhitaṁ
tevijjo iddhipattomhi cetopariyāyakovidoti.
Vaṅgīsasaṁyuttaṁ samattaṁ.
<pb n="1.289"/>
Tassuddānaṁ
nikkhantārati ceva pesalāatimaññanā
ānandena subhāsitā sārīputtapavāraṇā
parosahassaṁ koṇḍañño moggallānena gaggarā
vaṅgīsena dvādasāti.
</xml>