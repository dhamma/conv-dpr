<xml src="a4-10.xml">
<readunit id="a4-10">(10) 5. asuravaggo</readunit>
<p rend="subhead" sid="1">1, asurasuttaṃ</p>
Asuravaggo pañcamo
<p n="91"/>Cattārome bhikkhave puggalā santo saṁvijjamānā lokasmiṁ
katame cattāro asuro asuraparivāro asuro devaparivāro devo
asuraparivāro devo devaparivāro. Kathañca bhikkhave puggalo asuro
hoti asuraparivāro idha bhikkhave ekacco puggalo dussīlo hoti
pāpadhammo parisāpissa hoti dussīlā pāpadhammā evaṁ kho bhikkhave
puggalo asuro hoti asuraparivāro. Kathañca bhikkhave puggalo asuro
<pb n="4.120"/>
Hoti devaparivāro idha bhikkhave ekacco puggalo dussīlo hoti
pāpadhammo parisā ca khvassa <pb ed="P" n="2.92" set="A"/>hoti sīlavatī kalyāṇadhammā evaṁ
kho bhikkhave puggalo asuro hoti devaparivāro. Kathañca bhikkhave
puggalo devo hoti asuraparivāro idha bhikkhave ekacco puggalo
sīlavā hoti kalyāṇadhammo parisā ca khvassa hoti dussīlā pāpadhammā
evaṁ kho bhikkhave <note n="1">Ma. Yu. puggalo.</note> devo hoti asuraparivāro. Kathañca
bhikkhave puggalo devo hoti devaparivāro idha bhikkhave ekacco
puggalo sīlavā hoti kalyāṇadhammo parisāpissa hoti sīlavatī kalyāṇadhammā
evaṁ kho bhikkhave puggalo devo hoti devaparivāro.
Ime kho bhikkhave cattāro puggalā santo saṁvijjamānā lokasminti.
<p rend="subhead" sid="2">2, paṭhamasamādhisuttaṃ</p>
<p n="92"/>Cattārome bhikkhave puggalā santo saṁvijjamānā lokasmiṁ
katame cattāro idha bhikkhave ekacco puggalo lābhī hoti ajjhattaṁ
cetosamathassa na lābhī adhipaññādhammavipassanāya idha pana bhikkhave
ekacco puggalo lābhī hoti adhipaññādhammavipassanāya na lābhī
ajjhattaṁ cetosamathassa idha pana bhikkhave ekacco puggalo neva <note n="2">Po. Ma. Yu. na ceva ... na ca. ito paraṁ īdisameva.</note>
lābhī hoti ajjhattaṁ cetosamathassa na <note n="3">Po. Ma. Yu. na ceva ... na ca. ito paraṁ īdisameva.</note> lābhī adhipaññādhammavipassanāya
idha pana bhikkhave ekacco puggalo lābhī ceva hoti ajjhattaṁ
cetosamathassa lābhī ca adhipaññādhammavipassanāya ime kho bhikkhave
cattāro puggalā santo saṁvijjamānā lokasminti.
<p rend="subhead" sid="3">3, dutiyasamādhisuttaṃ</p>
<pb n="4.121"/>
<p n="93"/>Cattārome bhikkhave puggalā santo saṁvijjamānā lokasmiṁ
katame cattāro idha bhikkhave ekacco puggalo lābhī hoti ajjhattaṁ
cetosamathassa na lābhī adhipaññādhammavipassanāya idha pana bhikkhave
ekacco puggalo lābhī hoti adhipaññādhammavipassanāya na lābhī
ajjhattaṁ cetosamathassa idha pana bhikkhave ekacco puggalo neva
lābhī hoti ajjhattaṁ cetosamathassa na lābhī adhipaññādhammavipassanāya
idha pana bhikkhave ekacco <pb ed="P" n="2.93" set="A"/>puggalo lābhī ceva hoti ajjhattaṁ
cetosamathassa lābhī ca adhipaññādhammavipassanāya. Tatra bhikkhave yvāyaṁ
puggalo lābhī hoti ajjhattaṁ cetosamathassa na lābhī adhipaññādhammavipassanāya
tena bhikkhave puggalena ajjhattaṁ cetosamathe patiṭṭhāya
adhipaññādhammavipassanāya yogo karaṇīyo so aparena samayena
lābhī ceva hoti ajjhattaṁ cetosamathassa lābhī ca adhipaññādhammavipassanāya.
Tatra bhikkhave yvāyaṁ puggalo lābhī adhipaññādhammavipassanāya
na lābhī ajjhattaṁ cetosamathassa tena bhikkhave puggalena
adhipaññādhammavipassanāya patiṭṭhāya ajjhattaṁ cetosamathe yogo
karaṇīyo so aparena samayena lābhī ceva hoti adhipaññādhammavipassanāya
lābhī ca ajjhattaṁ cetosamathassa. Tatra bhikkhave yvāyaṁ puggalo
neva lābhī ajjhattaṁ cetosamathassa na lābhī adhipaññādhammavipassanāya
tena bhikkhave puggalena tesaṁyeva kusalānaṁ dhammānaṁ paṭilābhāya adhimatto
chando ca vāyāmo ca ussāho ca ussoḷhī ca appaṭivāṇī ca
<pb n="4.122"/>
Sati ca sampajaññañca karaṇīyaṁ seyyathāpi bhikkhave ādittacelo vā
ādittasīso vā tassa <note n="1">Ma. Yu. ayaṁ pāṭho natthi.</note> tasseva celassa vā sīsassa vā nibbāpanāya
adhimattaṁ chandañca vāyāmañca ussāhañca ussoḷhiñca appaṭivāṇiñca
satiñca sampajaññañca kareyya evameva kho bhikkhave tena puggalena
tesaṁyeva kusalānaṁ dhammānaṁ paṭilābhāya adhimatto chando ca vāyāmo ca
ussāho ca ussoḷhī ca appaṭivāṇī ca sati ca sampajaññañca
karaṇīyaṁ so aparena samayena lābhī ceva hoti ajjhattaṁ cetosamathassa
lābhī ca adhipaññādhammavipassanāya. Tatra bhikkhave yvāyaṁ
puggalo lābhī ceva ajjhattaṁ cetosamathassa lābhī ca adhipaññādhammavipassanāya
tena bhikkhave puggalena tesuyeva kusalesu dhammesu patiṭṭhāya
uttariṁ <note n="2">Po. Ma. uttari.</note> āsavānaṁ khayāya yogo karaṇīyo. Ime kho bhikkhave cattāro
puggalā santo saṁvijjamānā lokasminti.
<p rend="subhead" sid="4">4, tatiyasamādhisuttaṃ</p>
<p n="94"/>Cattārome bhikkhave puggalā santo <pb ed="P" n="2.94" set="A"/>saṁvijjamānā lokasmiṁ
katame cattāro idha bhikkhave ekacco puggalo lābhī hoti ajjhattaṁ
cetosamathassa na lābhī adhipaññādhammavipassanāya idha pana bhikkhave
ekacco puggalo lābhī hoti adhipaññādhammavipassanāya na lābhī
ajjhattaṁ cetosamathassa idha pana bhikkhave ekacco puggalo neva lābhī
hoti ajjhattaṁ cetosamathassa na lābhī adhipaññādhammavipassanāya idha
pana bhikkhave ekacco puggalo lābhī ceva hoti ajjhattaṁ cetosamathassa
lābhī adhipaññādhammavipassanāya. Tatra bhikkhave yvāyaṁ puggalo
<pb n="4.123"/>
Lābhī ajjhattaṁ cetosamathassa na lābhī adhipaññādhammavipassanāya tena
bhikkhave puggalena yvāyaṁ puggalo lābhī adhipaññādhammavipassanāya
so upasaṅkamitvā evamassa vacanīyo kathannu kho āvuso saṅkhārā
daṭṭhabbā kathaṁ saṅkhārā sammasitabbā kathaṁ saṅkhārā vipassitabbāti
tassa so yathādiṭṭhaṁ yathāviditaṁ byākaroti <note n="1">Po. pātukaroti.</note> evaṁ kho āvuso saṅkhārā
daṭṭhabbā evaṁ saṅkhārā sammasitabbā evaṁ saṅkhārā vipassitabbāti
so aparena samayena lābhī ceva hoti ajjhattaṁ cetosamathassa lābhī
ca adhipaññādhammavipassanāya. Tatra bhikkhave yvāyaṁ puggalo lābhī
adhipaññādhammavipassanāya na lābhī ajjhattaṁ cetosamathassa tena
bhikkhave puggalena yvāyaṁ puggalo lābhī ajjhattaṁ cetosamathassa so
upasaṅkamitvā evamassa vacanīyo kathannu kho āvuso cittaṁ
saṇṭhapetabbaṁ kathaṁ cittaṁ sanniyādetabbaṁ <note n="2">Ma. Yu. sannisādetabbaṁ.</note> kathaṁ cittaṁ ekodikattabbaṁ
kathaṁ cittaṁ samādahātabbanti tassa so yathādiṭṭhaṁ yathāviditaṁ byākaroti
evaṁ kho āvuso cittaṁ saṇṭhapetabbaṁ evaṁ cittaṁ sanniyādetabbaṁ <note n="3">Ma. Yu. sannisādetabbaṁ.</note>
evaṁ cittaṁ ekodikattabbaṁ evaṁ cittaṁ samādahātabbanti so
aparena samayena lābhī ceva hoti adhipaññādhammavipassanāya lābhī
ca ajjhattaṁ cetosamathassa. Tatra bhikkhave yvāyaṁ puggalo neva
lābhī ajjhattaṁ cetosamathassa na lābhī adhipaññādhammavipassanāya tena
bhikkhave puggalena yvāyaṁ puggalo lābhī ceva ajjhattaṁ cetosamathassa
<pb n="4.124"/>
Lābhī ca adhipaññādhammavipassanāya so upasaṅkamitvā evamassa
vacanīyo kathannu kho āvuso cittaṁ saṇṭhapetabbaṁ kathaṁ cittaṁ
sanniyādetabbaṁ <note n="1">Ma. Yu. sannisādetabbaṁ.</note> kathaṁ cittaṁ ekodikattabbaṁ kathaṁ cittaṁ samādahātabbaṁ
kathaṁ <note n="2">Ma. Yu. kathaṁ saṅkhārā ... vipassitabbātīti ime  pāṭhā natthi.</note> saṅkhārā daṭṭhabbā kathaṁ saṅkhārā sammasitabbā kathaṁ
saṅkhārā vipassitabbāti tassa so yathādiṭṭhaṁ yathāviditaṁ byākaroti
evaṁ kho āvuso cittaṁ saṇṭhapetabbaṁ evaṁ cittaṁ sanniyādetabbaṁ
evaṁ cittaṁ <pb ed="P" n="2.95" set="A"/>ekodikattabbaṁ evaṁ cittaṁ samādahātabbaṁ evaṁ <note n="3">Ma. Yu. evaṁ saṅkhārā ... vipassitabbāti ime pāṭhā natthi. </note> saṅkhārā
daṭṭhabbā evaṁ saṅkhārā sammasitabbā evaṁ saṅkhārā vipassitabbāti
so aparena samayena lābhī ceva hoti ajjhattaṁ cetosamathassa lābhī ca
adhipaññādhammavipassanāya. Tatra bhikkhave yvāyaṁ puggalo lābhī ceva
ajjhattaṁ cetosamathassa lābhī ca adhipaññādhammavipassanāya tena
bhikkhave puggalena tesuyeva kusalesu dhammesu patiṭṭhāya uttariṁ āsavānaṁ
khayāya yogo karaṇīyo. Ime kho bhikkhave cattāro puggalā santo
saṁvijjamānā lokasminti.
<p rend="subhead" sid="5">5, chavālātasuttaṃ</p>
<p n="95"/>Cattārome bhikkhave puggalā santo saṁvijjamānā lokasmiṁ
katame cattāro neva attahitāya paṭipanno no parahitāya parahitāya
paṭipanno no attahitāya attahitāya paṭipanno no parahitāya
attahitāya ca <note n="4">Ma. ceva.</note> paṭipanno parahitāya ca. Seyyathāpi bhikkhave chavālātaṁ
ubhato padittaṁ majjhe gūthagataṁ neva gāme kaṭṭhatthaṁ pharati na araññe
<pb n="4.125"/>
Kaṭṭhatthaṁ pharati tathūpamāhaṁ bhikkhave imaṁ puggalaṁ vadāmi yvāyaṁ puggalo
neva attahitāya paṭipanno no parahitāya tatra bhikkhave yvāyaṁ
puggalo parahitāya paṭipanno no attahitāya ayaṁ imesaṁ dvinnaṁ
puggalānaṁ abhikkantataro ca paṇītataro ca tatra bhikkhave yvāyaṁ
puggalo attahitāya paṭipanno no parahitāya ayaṁ imesaṁ tiṇṇaṁ
puggalānaṁ abhikkantataro ca paṇītataro ca tatra bhikkhave yvāyaṁ
puggalo attahitāya ca paṭipanno parahitāya ca ayaṁ imesaṁ catunnaṁ
puggalānaṁ aggo ca seṭṭho ca pāmokkho ca uttamo ca pavaro ca.
Seyyathāpi bhikkhave gavā khīraṁ khīramhā dadhi dadhimhā navanītaṁ navanītamhā
sappi sappimhā sappimaṇḍo sappimaṇḍo tattha aggamakkhāyati
evameva kho bhikkhave yvāyaṁ <note n="1">Ma. Yu. puggalo.</note> attahitāya <pb ed="P" n="2.96" set="A"/>ca paṭipanno
parahitāya ca ayaṁ imesaṁ catunnaṁ puggalānaṁ aggo ca seṭṭho ca
pāmokkho ca uttamo ca pavaro ca. Ime kho bhikkhave cattāro
puggalā santo saṁvijjamānā lokasminti.
<p rend="subhead" sid="6">6, rāgavinayasuttaṃ</p>
<p n="96"/>Cattārome bhikkhave puggalā santo saṁvijjamānā lokasmiṁ
katame cattāro attahitāya paṭipanno no parahitāya parahitāya
paṭipanno no attahitāya neva attahitāya paṭipanno no parahitāya
attahitāya ca paṭipanno parahitāya ca. Kathañca bhikkhave puggalo
attahitāya paṭipanno hoti no parahitāya idha bhikkhave ekacco
<pb n="4.126"/>
Puggalo attanā rāgavinayāya paṭipanno hoti no paraṁ rāgavinayāya
samādapeti attanā dosavinayāya paṭipanno hoti no paraṁ dosavinayāya
samādapeti attanā mohavinayāya paṭipanno hoti no paraṁ
mohavinayāya samādapeti evaṁ kho bhikkhave puggalo attahitāya
paṭipanno hoti no parahitāya. Kathañca bhikkhave puggalo parahitāya
paṭipanno hoti no attahitāya idha bhikkhave ekacco puggalo
attanā na rāgavinayāya paṭipanno hoti paraṁ rāgavinayāya samādapeti
attanā na dosavinayāya paṭipanno hoti paraṁ dosavinayāya samādapeti
attanā na mohavinayāya paṭipanno hoti paraṁ mohavinayāya samādapeti
evaṁ kho bhikkhave puggalo parahitāya paṭipanno hoti no attahitāya.
Kathañca bhikkhave puggalo neva attahitāya paṭipanno hoti no
parahitāya idha bhikkhave ekacco puggalo attanā na rāgavinayāya
paṭipanno hoti no paraṁ rāgavinayāya samādapeti attanā na
dosavinayāya paṭipanno hoti no paraṁ dosavinayāya samādapeti attanā
na mohavinayāya paṭipanno hoti no paraṁ mohavinayāya samādapeti
evaṁ kho bhikkhave puggalo neva attahitāya paṭipanno hoti no
parahitāya. Kathañca bhikkhave puggalo attahitāya ca paṭipanno hoti
parahitāya ca idha bhikkhave ekacco puggalo attanā ca rāgavinayāya
paṭipanno hoti parañca rāgavinayāya samādapeti <pb ed="P" n="2.97" set="A"/>attanā ca
dosavinayāya paṭipanno hoti parañca dosavinayāya samādapeti attanā
<pb n="4.127"/>
Ca mohavinayāya paṭipanno hoti parañca mohavinayāya samādapeti evaṁ
kho bhikkhave puggalo attahitāya ca paṭipanno hoti parahitāya ca.
Ime kho bhikkhave cattāro puggalā santo saṁvijjamānā lokasminti.
<p rend="subhead" sid="7">7, khippanisantisuttaṃ</p>
<p n="97"/>Cattārome bhikkhave puggalā santo saṁvijjamānā lokasmiṁ
katame cattāro attahitāya paṭipanno <note n="1">Po. Ma. Yu. hoti.</note> no parahitāya parahitāya
paṭipanno no attahitāya neva attahitāya paṭipanno <note n="1">Po. Ma. Yu. hoti.</note> no parahitāya
attahitāya ca paṭipanno <note n="1">Po. Ma. Yu. hoti.</note> parahitāya ca. Kathañca bhikkhave puggalo
attahitāya paṭipanno hoti no parahitāya idha bhikkhave ekacco
puggalo khippanisantī ca hoti kusalesu dhammesu sutānañca dhammānaṁ
dhārakajātiko hoti dhatānañca dhammānaṁ atthūpaparikkhī hoti atthamaññāya
dhammamaññāya dhammānudhammapaṭipanno hoti no ca kalyāṇavāco
hoti kalyāṇavākkaraṇo poriyā vācāya samannāgato vissaṭṭhāya
anelagaḷāya atthassa viññāpaniyā no <note n="2">Yu. neva.</note> ca sandassako hoti samādapako
samuttejako sampahaṁsako sabrahmacārīnaṁ evaṁ kho bhikkhave
puggalo attahitāya paṭipanno hoti no parahitāya. Kathañca bhikkhave
puggalo parahitāya paṭipanno hoti no attahitāya idha bhikkhave
ekacco puggalo na heva kho khippanisantī hoti kusalesu dhammesu
no ca sutānaṁ dhammānaṁ dhārakajātiko hoti no ca dhatānaṁ dhammānaṁ
atthūpaparikkhī hoti no ca atthamaññāya dhammamaññāya dhammānudhammapaṭipanno
<pb n="4.128"/>
Hoti kalyāṇavāco ca hoti kalyāṇavākkaraṇo poriyā
vācāya samannāgato vissaṭṭhāya anelagaḷāya atthassa viññāpaniyā
sandassako ca hoti samādapako samuttejako sampahaṁsako sabrahmacārīnaṁ
evaṁ kho bhikkhave puggalo parahitāya paṭipanno hoti no attahitāya.
Kathañca bhikkhave puggalo neva attahitāya paṭipanno hoti no parahitāya
idha bhikkhave ekacco puggalo naheva kho khippanisantī hoti kusalesu
dhammesu no ca sutānaṁ dhammānaṁ dhārakajātiko hoti no ca dhatānaṁ
dhammānaṁ atthūpaparikkhī hoti no ca atthamaññāya dhammamaññāya
dhammānudhammapaṭipanno hoti no ca kalyāṇavāco hoti kalyāṇavākkaraṇo
poriyā vācāya samannāgato vissaṭṭhāya anelagaḷāya atthassa
viññāpaniyā no ca sandassako hoti samādapako samuttejako
sampahaṁsako sabrahmacārīnaṁ evaṁ kho bhikkhave puggalo neva attahitāya
paṭipanno hoti no parahitāya. Kathañca bhikkhave puggalo attahitāya
ca paṭipanno hoti parahitāya ca idha bhikkhave ekacco puggalo
khippanisantī ca hoti kusalesu dhammesu sutānañca dhammānaṁ dhārakajātiko
hoti dhatānañca dhammānaṁ atthūpaparikkhī hoti atthamaññāya dhammamaññāya
dhammānudhammapaṭipanno hoti kalyāṇavāco <note n="1">Ma. Yu. ca.</note> hoti kalyāṇavākkaraṇo
poriyā vācāya samannāgato vissaṭṭhāya anelagaḷāya atthassa
viññāpaniyā sandassako ca hoti samādapako samuttejako sampahaṁsako
sabrahmacārīnaṁ evaṁ kho bhikkhave puggalo attahitāya ca paṭipanno
<pb n="4.129"/>
Hoti parahitāya ca. Ime kho bhikkhave cattāro puggalā santo
saṁvijjamānā lokasminti.
<p rend="subhead" sid="8">8, attahitasuttaṃ</p>
<p n="98"/>Cattārome bhikkhave puggalā santo saṁvijjamānā lokasmiṁ
katame cattāro attahitāya paṭipanno no parahitāya parahitāya
paṭipanno no attahitāya neva attahitāya paṭipanno no parahitāya
attahitāya ca paṭipanno parahitāya ca ime kho bhikkhave cattāro
puggalā santo saṁvijjamānā lokasminti. <pb ed="P" n="2.99" set="A"/>
<p rend="subhead" sid="9">9, sikkhāpadasuttaṃ</p>
<p n="99"/>Cattārome bhikkhave puggalā santo saṁvijjamānā lokasmiṁ
katame cattāro attahitāya paṭipanno no parahitāya parahitāya
paṭipanno no attahitāya neva attahitāya paṭipanno no parahitāya
attahitāya ca paṭipanno parahitāya ca. Kathañca bhikkhave puggalo
attahitāya paṭipanno hoti no parahitāya idha bhikkhave ekacco
puggalo attanā pāṇātipātā paṭivirato hoti no paraṁ pāṇātipātā
veramaṇiyā samādapeti attanā adinnādānā paṭivirato hoti no paraṁ
adinnādānā veramaṇiyā samādapeti attanā kāmesu micchācārā
paṭivirato hoti no paraṁ kāmesu micchācārā veramaṇiyā samādapeti
attanā musāvādā paṭivirato hoti no paraṁ musāvādā veramaṇiyā
samādapeti attanā surāmerayamajjapamādaṭṭhānā paṭivirato hoti no
paraṁ surāmerayamajjapamādaṭṭhānā veramaṇiyā samādapeti evaṁ kho
<pb n="4.130"/>
Bhikkhave puggalo attahitāya paṭipanno hoti no parahitāya. Kathañca
bhikkhave puggalo parahitāya paṭipanno hoti no attahitāya idha
bhikkhave ekacco puggalo attanā pāṇātipātā appaṭivirato hoti
paraṁ pāṇātipātā veramaṇiyā samādapeti .pe. Attanā surāmeraya-
majjapamādaṭṭhānā appaṭivirato hoti paraṁ surāmerayamajjapamādaṭṭhānā
veramaṇiyā samādapeti evaṁ kho bhikkhave puggalo parahitāya paṭipanno
hoti no attahitāya. Kathañca bhikkhave puggalo neva attahitāya
paṭipanno hoti no parahitāya idha bhikkhave ekacco puggalo
attanā pāṇātipātā appaṭivirato hoti no paraṁ pāṇātipātā
veramaṇiyā samādapeti .pe. Attanā surāmerayamajjapamādaṭṭhānā
appaṭivirato hoti no paraṁ surāmerayamajjapamādaṭṭhānā veramaṇiyā
samādapeti evaṁ kho bhikkhave puggalo neva attahitāya paṭipanno hoti
no parahitāya. Kathañca bhikkhave puggalo attahitāya ca paṭipanno
hoti parahitāya ca idha bhikkhave ekacco puggalo attanā ca
pāṇātipātā paṭivirato hoti parañca pāṇātipātā veramaṇiyā samādapeti
attanā ca adinnādānā paṭivirato hoti parañca adinnādānā
veramaṇiyā samādapeti attanā ca kāmesu micchācārā paṭivirato hoti
parañca kāmesu micchācārā veramaṇiyā samādapeti attanā ca
musāvādā paṭivirato hoti parañca musāvādā veramaṇiyā samādapeti
attanā ca surāmerayamajjapamādaṭṭhānā paṭivirato hoti parañca
<pb n="4.131"/>
Surāmerayamajjapamādaṭṭhānā veramaṇiyā samādapeti evaṁ kho bhikkhave puggalo
attahitāya <pb ed="P" n="2.100" set="A"/>ca paṭipanno hoti parahitāya ca. Ime kho bhikkhave
cattāro puggalā santo saṁvijjamānā lokasminti.
<p rend="subhead" sid="10">10, potaliyasuttaṃ</p>
<p n="100"/>Athakho potaliyo paribbājako yena bhagavā tenupasaṅkami
upasaṅkamitvā bhagavatā saddhiṁ sammodi sammodanīyaṁ kathaṁ sārāṇīyaṁ
vītisāretvā ekamantaṁ nisīdi. Ekamantaṁ nisinnaṁ kho potaliyaṁ paribbājakaṁ
bhagavā etadavoca cattārome potaliya puggalā santo saṁvijjamānā
lokasmiṁ katame cattāro idha potaliya ekacco puggalo avaṇṇārahassa
avaṇṇaṁ bhāsitā hoti bhūtaṁ tacchaṁ kālena no ca kho
vaṇṇārahassa vaṇṇaṁ bhāsitā hoti bhūtaṁ tacchaṁ kālena idha pana
potaliya ekacco puggalo vaṇṇārahassa vaṇṇaṁ bhāsitā hoti bhūtaṁ
tacchaṁ kālena no ca kho avaṇṇārahassa avaṇṇaṁ bhāsitā hoti
bhūtaṁ tacchaṁ kālena idha pana potaliya ekacco puggalo neva
avaṇṇārahassa avaṇṇaṁ bhāsitā hoti bhūtaṁ tacchaṁ kālena nopi <note n="1">Ma. no ca. ito paraṁ īdisameva.</note>
vaṇṇārahassa vaṇṇaṁ bhāsitā hoti bhūtaṁ tacchaṁ kālena idha pana
potaliya ekacco puggalo avaṇṇārahassa ca avaṇṇaṁ bhāsitā hoti
bhūtaṁ tacchaṁ kālena vaṇṇārahassa ca vaṇṇaṁ bhāsitā hoti bhūtaṁ
tacchaṁ kālena. Ime kho potaliya cattāro puggalā santo saṁvijjamānā
lokasmiṁ imesaṁ kho potaliya catunnaṁ puggalānaṁ katamo te puggalo
khamati abhikkantataro ca paṇītataro cāti. Cattārome bho gotama
<pb n="4.132"/>
Puggalā santo saṁvijjamānā lokasmiṁ katame cattāro idha bho
gotama ekacco puggalo avaṇṇārahassa avaṇṇaṁ bhāsitā hoti bhūtaṁ
tacchaṁ kālena no ca kho vaṇṇārahassa vaṇṇaṁ bhāsitā hoti bhūtaṁ
tacchaṁ kālena idha pana bho gotama ekacco puggalo vaṇṇārahassa
vaṇṇaṁ bhāsitā hoti bhūtaṁ tacchaṁ kālena no ca kho avaṇṇārahassa
avaṇṇaṁ bhāsitā hoti bhūtaṁ tacchaṁ kālena idha pana bho gotama
ekacco puggalo neva avaṇṇārahassa avaṇṇaṁ bhāsitā hoti bhūtaṁ
tacchaṁ kālena nopi vaṇṇārahassa vaṇṇaṁ bhāsitā hoti bhūtaṁ tacchaṁ
kālena idha pana bho gotama ekacco puggalo avaṇṇārahassa ca
avaṇṇaṁ <pb ed="P" n="2.101" set="A"/>bhāsitā hoti bhūtaṁ tacchaṁ kālena vaṇṇārahassa ca vaṇṇaṁ
bhāsitā hoti bhūtaṁ tacchaṁ kālena. Ime kho bho gotama cattāro
puggalā santo saṁvijjamānā lokasmiṁ imesaṁ kho bho gotama catunnaṁ
puggalānaṁ yvāyaṁ puggalo neva avaṇṇārahassa avaṇṇaṁ bhāsitā hoti
bhūtaṁ tacchaṁ kālena nopi vaṇṇārahassa vaṇṇaṁ bhāsitā hoti bhūtaṁ
tacchaṁ kālena ayaṁ me puggalo khamati imesaṁ catunnaṁ puggalānaṁ
abhikkantataro ca paṇītataro ca taṁ kissa hetu abhikkantā hesā
bho gotama yadidaṁ upekkhāti. Cattārome potaliya puggalā santo
saṁvijjamānā lokasmiṁ katame cattāro .pe. Ime kho potaliya
cattāro puggalā santo saṁvijjamānā lokasmiṁ imesaṁ kho potaliya
catunnaṁ puggalānaṁ yvāyaṁ puggalo avaṇṇārahassa ca avaṇṇaṁ bhāsitā
<pb n="4.133"/>
Hoti bhūtaṁ tacchaṁ kālena vaṇṇārahassa ca vaṇṇaṁ bhāsitā hoti
bhūtaṁ tacchaṁ kālena ayaṁ imesaṁ catunnaṁ puggalānaṁ abhikkantataro ca
paṇītataro ca taṁ kissa hetu abhikkantā hesā potaliya yadidaṁ
tatra <note n="1">Ma. Yu. tattha tattha.</note> tatra kālaññutāti. Cattārome bho gotama puggalā santo
saṁvijjamānā lokasmiṁ katame cattāro idha bho gotama ekacco
puggalo avaṇṇārahassa avaṇṇaṁ bhāsitā hoti bhūtaṁ tacchaṁ kālena
no ca kho vaṇṇārahassa vaṇṇaṁ bhāsitā hoti bhūtaṁ tacchaṁ kālena
idha pana bho gotama ekacco puggalo vaṇṇārahassa vaṇṇaṁ bhāsitā
hoti bhūtaṁ tacchaṁ kālena no ca kho avaṇṇārahassa avaṇṇaṁ
bhāsitā hoti bhūtaṁ tacchaṁ kālena idha pana bho gotama ekacco
puggalo neva avaṇṇārahassa avaṇṇaṁ bhāsitā hoti bhūtaṁ tacchaṁ kālena
nopi vaṇṇārahassa vaṇṇaṁ bhāsitā hoti bhūtaṁ tacchaṁ kālena idha
pana bho gotama ekacco puggalo avaṇṇārahassa ca avaṇṇaṁ bhāsitā
hoti bhūtaṁ tacchaṁ kālena vaṇṇārahassa ca vaṇṇaṁ bhāsitā hoti
bhūtaṁ tacchaṁ kālena ime kho bho gotama cattāro puggalā santo
saṁvijjamānā lokasmiṁ imesaṁ kho bho gotama catunnaṁ puggalānaṁ yvāyaṁ
puggalo avaṇṇārahassa ca avaṇṇaṁ bhāsitā hoti bhūtaṁ tacchaṁ kālena
vaṇṇārahassa ca vaṇṇaṁ bhāsitā hoti bhūtaṁ tacchaṁ kālena ayaṁ me
puggalo khamati imesaṁ catunnaṁ puggalānaṁ abhikkantataro ca paṇītataro
ca taṁ kissa hetu abhikkantā hesā bho gotama yadidaṁ tatra
<pb n="4.134"/>
Tatra kālaññutā abhikkantaṁ bho gotama abhikkantaṁ bho gotama
seyyathāpi bho gotama nikkujjitaṁ vā ukkujjeyya paṭicchannaṁ vā
vivareyya mūḷhassa vā maggaṁ ācikkheyya andhakāre vā telappajjotaṁ
dhāreyya cakkhumanto rūpāni dakkhantīti evamevaṁ bhotā gotamena
anekapariyāyena dhammo pakāsito esāhaṁ bhavantaṁ gotamaṁ saraṇaṁ gacchāmi
dhammañca bhikkhusaṅghañca upāsakaṁ maṁ bhavaṁ gotamo dhāretu ajjatagge
pāṇupetaṁ saraṇaṁ gatanti.
Asuravaggo pañcamo.
Tassuddānaṁ
asuro tayo samādhī chalāvātena pañcamaṁ
rāgānaṁ santi attahitāya sikkhā potaliyena cāti.
Dutiyo paṇṇāsako niṭṭhito.
<p rend="subhead" check="nosid">3, tatiyapaṇṇāsakaṃ</p>
</xml>