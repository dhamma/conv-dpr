<xml src="a2-18.xml">
<readunit id="a2-18">3. vinayapeyyālaṃ</readunit>
<p n="436"/>190 Dveme bhikkhave atthavase paṭicca tathāgatena sāvakānaṁ
sikkhāpadaṁ paññattaṁ katame dve saṅghasuṭṭhutāya saṅghaphāsutāya ...
Dummaṅkūnaṁ puggalānaṁ niggahāya pesalānaṁ bhikkhūnaṁ phāsuvihārāya ...
Diṭṭhadhammikānaṁ āsavānaṁ saṁvarāya samparāyikānaṁ āsavānaṁ paṭighātāya
... Diṭṭhadhammikānaṁ verānaṁ saṁvarāya samparāyikānaṁ verānaṁ paṭighātāya
... Diṭṭhadhammikānaṁ vajjānaṁ saṁvarāya samparāyikānaṁ vajjānaṁ paṭighātāya
... Diṭṭhadhammikānaṁ bhayānaṁ saṁvarāya samparāyikānaṁ bhayānaṁ paṭighātāya ...
Diṭṭhadhammikānaṁ akusalānaṁ dhammānaṁ saṁvarāya samparāyikānaṁ akusalānaṁ
dhammānaṁ paṭighātāya ... Gihīnaṁ anukampāya pāpicchānaṁ <note n="1">Ma. bhikkhūnaṁ.</note> pakkhupacchedāya
... Appasannānaṁ pasādāya pasannānaṁ bhiyyobhāvāya ... Saddhammaṭṭhitiyā
vinayānuggahāya ime kho bhikkhave dve atthavase paṭicca tathāgatena
sāvakānaṁ sikkhāpadaṁ paññattanti.
<p n="437"/>191 Dveme bhikkhave atthavase paṭicca <pb ed="P" n="1.99" set="A"/>tathāgatena sāvakānaṁ
pātimokkhaṁ paññattaṁ ... Pātimokkhuddesā paññattā <note n="2">Ma. pātimokkhuddeso paññatto.</note> ...
Pātimokkhaṭṭhapanaṁ paññattaṁ ... Pavāraṇā paññattā ...
Pavāraṇāṭṭhapanaṁ paññattaṁ
<pb n="2.124"/>
... Tajjanīyakammaṁ paññattaṁ ... Niyassakammaṁ paññattaṁ ... Pabbājanīyakammaṁ
paññattaṁ ... Paṭisāraṇīyakammaṁ paññattaṁ ... Ukkhepanīyakammaṁ paññattaṁ
... Parivāsadānaṁ paññattaṁ ... Mūlāyapaṭikassanaṁ paññattaṁ ... Mānattadānaṁ
paññattaṁ ... Abbhānaṁ paññattaṁ ... Osāraṇaṁ <note n="1">Ma. osāraṇīyaṁ. Yu. vosāraṇīyaṁ.</note> paññattaṁ ... Nissāraṇaṁ <note n="2">Ma. Yu. nissāraṇīyaṁ.</note>
paññattaṁ ... Upasampadā paññattā ... Ñattikammaṁ paññattaṁ ...
Ñattidutiyakammaṁ paññattaṁ ... Ñatticatutthakammaṁ paññattaṁ ... Appaññatte
paññattaṁ ... Paññatte anuppaññattaṁ ... Sammukhāvinayo
paññatto ... Sativinayo paññatto ... Amūḷhavinayo paññatto ...
Paṭiññātakaraṇaṁ paññattaṁ ... Yebhuyyasikā paññattā ... Tassapāpiyasikā
paññattā ... Tiṇavatthārako paññatto katame dve saṅghasuṭṭhutāya
saṅghaphāsutāya ... Dummaṅkūnaṁ puggalānaṁ niggahāya pesalānaṁ bhikkhūnaṁ
phāsuvihārāya ... Diṭṭhadhammikānaṁ āsavānaṁ saṁvarāya samparāyikānaṁ āsavānaṁ
paṭighātāya ... Diṭṭhadhammikānaṁ verānaṁ saṁvarāya samparāyikānaṁ verānaṁ
paṭighātāya ... Diṭṭhadhammikānaṁ vajjānaṁ saṁvarāya samparāyikānaṁ vajjānaṁ
paṭighātāya ... Diṭṭhadhammikānaṁ <pb ed="P" n="1.100" set="A"/>bhayānaṁ saṁvarāya ... Samparāyikānaṁ bhayānaṁ
paṭighātāya ... Diṭṭhadhammikānaṁ akusalānaṁ dhammānaṁ saṁvarāya samparāyikānaṁ
akusalānaṁ dhammānaṁ paṭighātāya ... Gihīnaṁ anukampāya pāpicchānaṁ <note n="3">Ma. bhikkhūnaṁ.</note>
pakkhupacchedāya ... Appasannānaṁ pasādāya pasannānaṁ bhiyyobhāvāya ...
Saddhammaṭṭhitiyā vinayānuggahāya ime kho bhikkhave dve atthavase
paṭicca tathāgatena sāvakānaṁ tiṇavatthārako paññattoti.
</xml>