<xml src="a9-10.xml">
<readunit id="a9-10">(10) 5. rāgapeyyālaṃ</readunit>
Vaggo pañcamo
<p n="281"/>77 Rāgassa bhikkhave abhiññāya nava dhammā bhāvetabbā.
Katame nava asubhasaññā maraṇasaññā āhāre paṭikkūlasaññā
sabbaloke anabhiratasaññā <note n="2">Ma. anabhiratisaññā.</note> aniccasaññā anicce dukkhasaññā dukkhe
anattasaññā pahānasaññā virāgasaññā. Rāgassa bhikkhave abhiññāya
ime nava dhammā bhāvetabbāti.
<p n="282"/>78 Rāgassa bhikkhave abhiññāya nava dhammā bhāvetabbā.
<pb n="9.487"/>
Katame nava paṭhamajjhānaṁ dutiyajjhānaṁ tatiyajjhānaṁ catutthajjhānaṁ
ākāsānañcāyatanaṁ viññāṇañcāyatanaṁ ākiñcaññāyatanaṁ nevasaññānāsaññāyatanaṁ
saññāvedayitanirodho. Rāgassa bhikkhave abhiññāya
ime nava dhammā bhāvetabbā.
<p n="283"/>79 Rāgassa bhikkhave pariññāya parikkhayāya pahānāya
khayāya vayāya virāgāya nirodhāya cāgāya paṭinissaggāya ime nava
dhammā bhāvetabbā. Dosassa mohassa <pb ed="P" n="4.466" set="A"/>kodhassa upanāhassa makkhassa
palāsassa issāya macchariyassa māyāya sātheyyassa thambhassa sārambhassa
mānassa atimānassa madassa pamādassa abhiññāya pariññāya parikkhayāya
pahānāya khayāya vayāya virāgāya nirodhāya cāgāya paṭinissaggāya ime
nava dhammā bhāvetabbāti. Idamavoca bhagavā. Attamanā te bhikkhū
bhagavato bhāsitaṁ abhinandunti <note n="1">Ma. idamavoca .pe. abhinandunti ime pāṭhā natthi.</note>.
Navakanipāto samatto.
</xml>