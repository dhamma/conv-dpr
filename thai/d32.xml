<xml src="d32.xml">
<pgroup id="d32"/>
<readunit id="d32">9. āṭānāṭiyasuttaṃ</readunit>
<p rend="subhead" sid="1">paṭhamabhāṇavāro</p>
<pb n="3.208"/>
Āṭānāṭiyasuttaṁ
<p n="207"/><pb ed="P" n="3.194" set="D"/>Evamme sutaṁ. Ekaṁ samayaṁ bhagavā rājagahe viharati
gijjhakūṭe pabbate. Athakho cattāro mahārājā mahatiyā ca
yakkhasenāya mahatiyā ca gandhabbasenāya mahatiyā ca kumbhaṇḍasenāya
mahatiyā ca nāgasenāya catuddisaṁ rakkhaṁ ṭhapetvā catuddisaṁ gumbaṁ
ṭhapetvā catuddisaṁ ovaraṇaṁ ṭhapetvā abhikkantāya rattiyā abhikkantavaṇṇā
kevalakappaṁ gijjhakūṭaṁ obhāsetvā yena bhagavā tenupasaṅkamiṁsu
upasaṅkamitvā bhagavantaṁ abhivādetvā ekamantaṁ nisīdiṁsu.
Tepi kho yakkhā appekacce bhagavantaṁ abhivādetvā ekamantaṁ nisīdiṁsu
appekacce bhagavatā saddhiṁ sammodiṁsu sammodanīyaṁ kathaṁ sāraṇīyaṁ <note n="1">Yu. sārāṇīyaṁ.</note> vītisāretvā
ekamantaṁ nisīdiṁsu appekacce yena bhagavā tenañjalimpaṇāmetvā
ekamantaṁ nisīdiṁsu appekacce nāmagottaṁ sāvetvā
ekamantaṁ nisīdiṁsu appekacce tuṇhībhūtā ekamantaṁ nisīdiṁsu.
<p n="208"/>Ekamantaṁ nisinno kho vessavaṇo mahārājā bhagavantaṁ
etadavoca santi hi bhante uḷārā yakkhā bhagavato appasannā
santi hi bhante uḷārā yakkhā bhagavato pasannā santi <pb ed="P" n="3.195" set="D"/>hi bhante
majjhimā yakkhā bhagavato appasannā santi hi bhante majjhimā
yakkhā bhagavato pasannā santi hi bhante nīcā yakkhā bhagavato
appasannā santi hi bhante nīcā yakkhā bhagavato pasannā.
<pb n="3.209"/>
Yebhuyyena kho pana bhante yakkhā appasannāyeva bhagavato taṁ
kissa hetu bhagavā hi bhante pāṇātipātā veramaṇiyā dhammaṁ
deseti adinnādānā veramaṇiyā dhammaṁ deseti kāmesu
micchācārā veramaṇiyā dhammaṁ deseti musāvādā veramaṇiyā dhammaṁ
deseti surāmerayamajjapamādaṭṭhānā veramaṇiyā dhammaṁ deseti.
Yebhuyyena kho pana bhante yakkhā appaṭiviratāyeva pāṇātipātā
appaṭiviratā adinnādānā appaṭiviratā kāmesu micchācārā appaṭiviratā
musāvādā appaṭiviratā surāmerayamajjapamādaṭṭhānā tesantaṁ
hoti appiyaṁ amanāpaṁ. Santi hi bhante bhagavato sāvakā araññe
vanapatthāni pantāni senāsanāni paṭisevanti appasaddāni
appanigghosāni vijanavātāni manussarāhaseyyakāni paṭisallānasāruppāni
tattha santi uḷārā yakkhā nivāsino ye imasmiṁ bhagavato pāvacane
appasannā tesaṁ pasādāya uggaṇhātu bhante bhagavā āṭānāṭiyaṁ
rakkhaṁ bhikkhūnaṁ bhikkhunīnaṁ upāsakānaṁ upāsikānaṁ guttiyā rakkhāya
avihiṁsāya phāsuvihārāyāti. Adhivāsesi bhagavā tuṇhībhāvena.
Athakho vessavaṇo mahārājā bhagavato adhivāsanaṁ viditvā tāyaṁ
velāyaṁ imaṁ āṭānāṭiyaṁ rakkhaṁ abhāsi
<p n="209"/>Vipassissa <note n="1">Yu. vipassissa ca.</note> namatthu cakkhumantassa sirīmato
sikhissapi <note n="2">Ma. sikhissapi ca.</note> namatthu sabbabhūtānukampino.
Vessabhussa <note n="3">Ma. vessabhussa ca.</note> namatthu nhātakassa tapassino
<pb n="3.210"/>
Namatthu kakusandhassa mārasenappamaddino.
Konāgamanassa namatthu brāhmaṇassa vusīmato
kassapassa <note n="1">Ma. kassapassa ca.</note> namatthu vippamuttassa sabbadhi.
Aṅgīrasassa namatthu sakyaputtassa sirīmato
yo imaṁ dhammamadesesi <note n="2">Ma. dhammaṁ desesi.</note> sabbadukkhā panūdanaṁ.
Ye cāpi nibbutā loke yathābhūtaṁ vipassisuṁ
te janā apisuṇā mahantā vītasāradā.
Hitaṁ devamanussānaṁ yaṁ namassanti gotamaṁ
vijjācaraṇasampannaṁ mahantaṁ vītasāradaṁ.
Yato uggacchati suriyo <note n="3">Ma. sūriyo. </note> ādicco maṇḍalīmahā
yassa cuggacchamānassa saṁvarīpi nirujjhati.
Yassa cuggate suriye divasoti pavuccati
rahadopi tattha gambhīro samuddo saritodako
evantaṁ tattha jānanti samuddo saritodako.
<p n="210"/><pb ed="P" n="3.197" set="D"/>Ito sā purimā disā iti naṁ ācikkhatī jano
yaṁ disaṁ abhipāleti mahārājā yasassi so
gandhabbānaṁ ādhipati <note n="4">Ma. adhipati. ito paraṁ īdisameva.</note> dhataraṭṭho iti <note n="5">Ma. dhataraṭṭhoti.</note> nāmaso
ramatī naccagītehi gandhabbehi purakkhato.
Puttāpi tassa bahavo ekanāmāti me sutaṁ
asīti dasa eko ca indanāmā mahabbalā
<pb n="3.211"/>
Te cāpi buddhaṁ disvāna buddhaṁ ādiccabandhunaṁ
dūrato va namassanti mahantaṁ vītasāradaṁ.
Namo te purisājañña namo te purisuttama
kusalena samekkhasi amanussāpi taṁ vandanti.
Sutaṁ netaṁ abhiṇhaso tasmā evaṁ vademhase <note n="1">Ma. Yu. vademase. ito paraṁ īdisameva.</note>
jinaṁ vandatha gotamaṁ jinaṁ vandāma gotamaṁ
vijjācaraṇasampannaṁ buddhaṁ vandāma gotamaṁ.
Yena petā pavuccanti pisuṇā piṭṭhimaṁsikā
pāṇātipātino luddā <note n="2">Yu. luddhā.</note> corā nekatikā janā.
<p n="211"/><pb ed="P" n="3.198" set="D"/>Ito sā dakkhiṇā disā iti naṁ ācikkhatī jano
yaṁ disaṁ abhipāleti mahārājā yasassi so
kumbhaṇḍānaṁ ādhipati viruḷho iti nāmaso
ramatī naccagītehi kumbhaṇḍehi purakkhato.
Puttāpi tassa bahavo ekanāmāti me sutaṁ
asīti dasa eko ca indanāmā mahabbalā
te cāpi buddhaṁ disvāna buddhaṁ ādiccabandhunaṁ
dūrato va namassanti mahantaṁ vītasāradaṁ.
Namo te purisājañña namo te purisuttama
kusalena samekkhasi amanussāpi taṁ vandanti.
Sutaṁ netaṁ abhiṇhaso tasmā evaṁ vademhase
<pb n="3.212"/>
Jinaṁ vandatha gotamaṁ jinaṁ vandāma gotamaṁ
vijjācaraṇasampannaṁ buddhaṁ vandāma gotamaṁ.
Yattha coggacchati suriyo ādicco maṇḍalīmahā
yassa coggacchamānassa divasopi nirujjhati
yassa coggate suriye saṁvarīti pavuccati.
Rahadopi tattha gambhīro samuddo saritodako
evantaṁ tattha jānanti samuddo saritodako.
<p n="212"/>Ito sā pacchimā disā iti naṁ ācikkhatī jano
yaṁ disaṁ abhipāleti mahārājā yasassi so
nāgānaṁ ādhipati virūpakkho iti <note n="1">nāgānañca adhipati virūpakkhoti.</note> nāmaso
ramatī naccagītehi nāgehi <note n="2">Ma. nāgeheva.</note> purakkhato.
Puttāpi tassa bahavo ekanāmāti me sutaṁ
asīti dasa eko ca indanāmā mahabbalā
te cāpi buddhaṁ disvāna buddhaṁ ādiccabandhunaṁ
dūrato va namassanti mahantaṁ vītasāradaṁ.
Namo te purisājañña namo te purisuttama
kusalena samekkhasi amanussāpi taṁ vandanti.
Sutaṁ netaṁ abhiṇhaso tasmā evaṁ vademhase
jinaṁ vandatha gotamaṁ jinaṁ vandāma gotamaṁ
vijjācaraṇasampannaṁ buddhaṁ vandāma gotamaṁ.
<pb n="3.213"/>
Yena uttarakurū rammā <note n="1">Ma. uttarakurūvho.</note> mahāneru sudassano
manussā tattha jāyanti amamā apariggahā.
Na te bījaṁ pavappanti <note n="2">Ma. Yu. pavapanti.</note> napi nīyanti naṅgalā
akaṭṭhapākimaṁ sāliṁ paribhuñjanti mānusā.
Akaṇaṁ athusaṁ suddhaṁ sugandhaṁ taṇḍulapphalaṁ
tuṇḍikire <note n="3">Ma. Yu. tuṇḍikīre. </note> pacitvāna tato bhuñjanti bhojanaṁ.
Gāviṁ ekakhuraṁ katvā anuyanti diso disaṁ
pasuṁ ekakhuraṁ katvā anuyanti diso disaṁ.
Itthiṁ vāhanaṁ <note n="4">Ma. itthiṁ vā vāhanaṁ. Yu. itthīvāhanaṁ. ito paraṁ īdisameva. </note> katvā anuyanti diso disaṁ
purisaṁ vāhanaṁ katvā anuyanti diso disaṁ.
Kumāriṁ vāhanaṁ katvā anuyanti diso disaṁ
kumāraṁ vāhanaṁ katvā anuyanti diso disaṁ.
Te yāne abhirūhitvā sabbā disā anupariyanti <note n="5">Ma. anupariyāyanti.</note>
pacārā tassa rājino.
Hatthiyānaṁ assayānaṁ dibbaṁ yānaṁ upaṭṭhitaṁ
pāsādā sivikā ceva mahārājassa yasassino.
Tassa ca nagarā ahu antalikkhe sumāpitā
āṭānāṭā kusināṭā parakusināṭā nāṭapariyā <note n="6">Ma. nāṭasūriyā Yu. nāṭapuriyā.</note> parakusitanāṭā.
Uttarena kapīvanto <note n="7">Ma. kasivanto. </note> janoghamaparena ca
navanavatiyo <note n="8">Ma. navanavutiyo.</note> ambarāmbaravatiyo āḷakamandā nāma rājadhānī
<pb n="3.214"/>
Kuverassa kho pana mārisa mahārājassa visāṇā nāma rājadhānī
tasmā kuvero mahārājā vessavaṇoti pavuccati.
Paccesanto pakāsenti tatolā tattalā tatotalā
ojasī tejasī tatojasī
suro <note n="1">Ma. Yu. sūro.</note> rājā ariṭṭho nemī.
Rahadopi tattha dharaṇī nāma
yato meghā pavassanti
vassā yato patāyanti
sabhāpi tattha bhagalavatī <note n="2">Ma. sālavatī.</note> nāma
yattha yakkhā payirupāsanti.
Tattha niccaphalā rukkhā nānādijagaṇāyutā
mayūrakoñcābhirudā kokilābhihi <note n="3">Ma. kokilādīhi. </note> vaggubhi.
Jīvañjīvakasaddettha atho oṭṭhavacittakā
kukkuṭakā kuḷīrakā vane pokkharasātakā.
Sukasālikasaddettha daṇḍamāṇavakāni ca
sobhati sabbakālaṁ sā kuveranaḷinī sadā.
<p n="213"/>Ito sā uttarā disā iti naṁ ācikkhatī jano
yaṁ disaṁ abhipāleti mahārājā yasassi so.
Yakkhānaṁ ādhipati <note n="4">Ma. yakkhānañca adhipati.</note> kuvero iti nāmaso
ramatī naccagītehi yakkhehi <note n="5">Ma. yakkheheva.</note> purakkhato.
<pb n="3.215"/>
Puttāpi tassa bahavo ekanāmāti me sutaṁ
asīti dasa eko ca indanāmā mahabbalā.
Te cāpi buddhaṁ disvāna buddhaṁ ādiccabandhunaṁ
dūrato va namassanti mahantaṁ vītasāradaṁ.
Namo te purisājañña namo te purisuttama
kusalena samekkhasi amanussāpi taṁ vandanti.
Sutaṁ netaṁ abhiṇhaso tasmā evaṁ vademhase
jinaṁ vandatha gotamaṁ jinaṁ vandāma gotamaṁ
vijjācaraṇasampannaṁ buddhaṁ vandāma gotamanti.
<p n="214"/><pb ed="P" n="3.203" set="D"/>Ayaṁ kho sā mārisa āṭānāṭiyā rakkhā bhikkhūnaṁ bhikkhunīnaṁ
upāsakānaṁ upāsikānaṁ guttiyā rakkhāya avihiṁsāya phāsuvihārāyāti.
Yassa kassaci mārisa bhikkhussa vā bhikkhuniyā vā upāsakassa vā
upāsikāya vā ayaṁ āṭānāṭiyā rakkhā sugahitā bhavissati samattā
pariyāputā tañce amanusso yakkho vā yakkhinī vā yakkhapotako vā
yakkhapotikā vā yakkhamahāmatto vā yakkhapārisajjo vā yakkhapacāro
vā gandhabbo vā gandhabbī vā gandhabbapotako vā gandhabbapotikā
vā gandhabbamahāmatto vā gandhabbapārisajjo vā gandhabbapacāro
vā kumbhaṇḍo vā kumbhaṇḍī vā kumbhaṇḍapotako vā kumbhaṇḍapotikā
vā kumbhaṇḍamahāmatto vā kumbhaṇḍapārisajjo vā
kumbhaṇḍapacāro vā nāgo vā nāginī vā nāgapotako vā
<pb n="3.216"/>
Nāgapotikā vā nāgamahāmatto vā nāgapārisajjo vā nāgapacāro
vā paduṭṭhacitto bhikkhuṁ vā bhikkhuniṁ vā upāsakaṁ vā upāsikaṁ
vā gacchantaṁ vā anugaccheyya ṭhitaṁ vā upatiṭṭheyya nisinnaṁ vā
upanisīdeyya nipannaṁ vā upanipajjeyya. Na me so mārisa amanusso
labheyya gāmesu vā nigamesu vā sakkāraṁ vā garukāraṁ vā. Na
me so mārisa amanusso labheyya āḷakamandāya nāma rājadhāniyā
vatthuṁ vā vāsaṁ vā. Na me so mārisa amanusso labheyya
yakkhānaṁ samitiṁ gantuṁ. Apissu naṁ mārisa amanussā anavayhampi <note n="1">Ma. anāvayhaṁpi naṁ. Yu. anāvayhampi naṁ.</note>
kareyyuṁ avivayhaṁ. Apissu naṁ mārisa amanussā attāhi <note n="2">Ma. Yu. attāhipi. </note> paripuṇṇāhi
paribhāsāhi paribhāseyyuṁ. Apissu naṁ mārisa amanussā rittampi <note n="3">Ma. rittaṁ pissa.</note>
pattaṁ sīse nikkujjeyyuṁ. Apissu naṁ mārisa amanussā sattadhāpissa
muddhaṁ phāleyyuṁ santi hi mārisa amanussā caṇḍā ruddhā <note n="4">Yu. ruddā.</note> rabhasā
te neva mahārājānaṁ ādiyanti na mahārājānaṁ purisakānaṁ ādiyanti
na mahārājānaṁ purisakānaṁ purisakānaṁ ādiyanti. Te kho te mārisa
amanussā mahārājānaṁ <pb ed="P" n="3.204" set="D"/>avaruddhā nāma vuccanti. Seyyathāpi mārisa
rañño māgadhassa vijite corā <note n="5">Ma. Yu. mahācorā.</note> te neva rañño māgadhassa
ādiyanti na rañño māgadhassa purisakānaṁ ādiyanti na rañño
māgadhassa purisakānaṁ purisakānaṁ ādiyanti te kho te mārisa
mahācorā rañño māgadhassa avaruddhā nāma vuccanti evameva
kho mārisa santi hi <note n="6">Ma. Yu. hisaddo natthi.</note> amanussā caṇḍā ruddhā <note n="4">Yu. ruddā.</note> rabhasā te neva
<pb n="3.217"/>
Mahārājānaṁ ādiyanti na mahārājānaṁ purisakānaṁ ādiyanti na
mahārājānaṁ purisakānaṁ purisakānaṁ ādiyanti te kho te mārisa
amanussā mahārājānaṁ avaruddhā nāma vuccanti. Yo hi koci
mārisa amanusso yakkho vā yakkhinī vā yakkhapotako vā yakkhapotikā
vā yakkhamahāmatto vā yakkhapārisajjo vā yakkhapacāro vā
gandhabbo vā gandhabbī vā gandhabbapotako vā gandhabbapotikā
vā gandhabbamahāmatto vā gandhabbapārisajjo vā gandhabbapacāro vā
kumbhaṇḍo vā kumbhaṇḍī vā kumbhaṇḍapotako vā kumbhaṇḍapotikā
vā kumbhaṇḍamahāmatto vā kumbhaṇḍapārisajjo vā kumbhaṇḍapacāro
vā nāgo vā nāginī <note n="1">Ma. nāgī.</note> vā nāgapotako vā nāgapotikā
vā nāgamahāmatto vā nāgapārisajjo vā nāgapacāro vā paduṭṭhacitto
bhikkhuṁ vā bhikkhuniṁ vā upāsakaṁ vā upāsikaṁ vā gacchantaṁ vā
anugaccheyya ṭhitaṁ vā upatiṭṭheyya nisinnaṁ vā upanisīdeyya nipannaṁ vā
upanipajjeyya. Imesaṁ yakkhānaṁ mahāyakkhānaṁ senāpatīnaṁ mahāsenāpatīnaṁ
ujjhāpetabbaṁ vikkanditabbaṁ viravitabbaṁ ayaṁ yakkho gaṇhāti
ayaṁ yakkho āvisati <note n="2">Yu. avisati.</note> ayaṁ yakkho heṭheti ayaṁ yakkho viheṭheti ayaṁ
yakkho hiṁsati ayaṁ yakkho vihiṁsati ayaṁ yakkho na muñcatīti.
<p n="215"/>Katamesaṁ yakkhānaṁ mahāyakkhānaṁ senāpatīnaṁ mahāsenāpatīnaṁ.
Indo somo varuṇo ca bhāradvājo pajāpati
candano kāmaseṭṭho ca kinnughaṇḍu nighaṇḍu ca.
<pb n="3.218"/>
Panādo opamañño ca devasūto ca mātali
cittaseno ca gandhabbo naḷorājā janosabho <note n="1">Ma. Yu. janesabho.</note>
sātāgiro hemavato puṇṇako karatiyo gulo <note n="2">Ma. guḷo.</note>
sivako muccalindo ca vessāmitto yugandharo.
Gopālo suppagedho <note n="3">Ma. supparodho.</note> ca hiri netti ca mandiyo
pañcālacando ālavako <note n="4">Ma. āḷavako. </note> pajuṇṇo sumukho dadhimukho <note n="5">Ma. Yu. pajunno sumano sumukho.</note>
maṇi mānicaro <note n="6">Ma. maṇimānivaro.</note> dīgho atho serīsako saha <note n="7">Yu. serissako sahā. </note>.
<p n="216"/>Imesaṁ yakkhānaṁ mahāyakkhānaṁ senāpatīnaṁ mahāsenāpatīnaṁ
ujjhāpetabbaṁ vikkanditabbaṁ viravitabbaṁ ayaṁ yakkho gaṇhāti ayaṁ
yakkho āvisati <note n="8">Yu. avisati.</note> ayaṁ yakkho heṭheti ayaṁ yakkho viheṭheti ayaṁ
yakkho hiṁsati ayaṁ yakkho vihiṁsati ayaṁ yakkho na muñcatīti.
<p n="217"/>Ayaṁ kho sā mārisa āṭānāṭiyā rakkhā bhikkhūnaṁ bhikkhunīnaṁ
upāsakānaṁ upāsikānaṁ guttiyā rakkhāya avihiṁsāya phāsuvihārāyāti.
Handa cadāni mayaṁ mārisa gacchāma bahukiccā mayaṁ bahukaraṇīyāti.
Yassadāni tumhe mahārājāno kālaṁ maññathāti.
<p n="218"/>Athakho cattāro mahārājā uṭṭhāyāsanā bhagavantaṁ
abhivādetvā padakkhiṇaṁ katvā tatthevantaradhāyiṁsu. Tepi kho
yakkhā uṭṭhāyāsanā appekacce bhagavantaṁ abhivādetvā padakkhiṇaṁ
katvā tatthevantaradhāyiṁsu appekacce bhagavatā saddhiṁ sammodiṁsu
sammodanīyaṁ kathaṁ sārāṇīyaṁ vītisāretvā tatthevantaradhāyiṁsu
<pb n="3.219"/>
Appekacce yena bhagavā tenañjalimpaṇāmetvā tatthevantaradhāyiṁsu
appekacce nāmagottaṁ sāvetvā tatthevantaradhāyiṁsu appekacce
tuṇhībhūtā tatthevantaradhāyiṁsu.
<p rend="subhead" sid="2">dutiyabhāṇavāro</p>
<p n="219"/>Athakho bhagavā tassā rattiyā accayena bhikkhū āmantesi
imaṁ bhikkhave rattiṁ cattāro mahārājā mahatiyā ca yakkhasenāya
mahatiyā ca gandhabbasenāya mahatiyā ca kumbhaṇḍasenāya mahatiyā ca
nāgasenāya catuddisaṁ rakkhaṁ ṭhapetvā catuddisaṁ gumbaṁ ṭhapetvā
catuddisaṁ ovaraṇaṁ ṭhapetvā abhikkantāya rattiyā abhikkantavaṇṇā
kevalakappaṁ gijjhakūṭaṁ obhāsetvā yenāhaṁ tenupasaṅkamiṁsu
upasaṅkamitvā maṁ abhivādetvā ekamantaṁ nisīdiṁsu. Tepi kho bhikkhave
yakkhā appekacce maṁ abhivādetvā ekamantaṁ nisīdiṁsu appekacce
mayā saddhiṁ sammodiṁsu sammodanīyaṁ kathaṁ sārāṇīyaṁ vītisāretvā
ekamantaṁ nisīdiṁsu appekacce yenāhaṁ tenañjalimpaṇāmetvā
ekamantaṁ nisīdiṁsu appekacce nāmagottaṁ sāvetvā ekamantaṁ
nisīdiṁsu appekacce tuṇhībhūtā ekamantaṁ nisīdiṁsu. Ekamantaṁ
nisinno kho bhikkhave vessavaṇo mahārājā maṁ etadavoca santi hi
bhante uḷārā yakkhā bhagavato appasannā santi hi bhante uḷārā
yakkhā bhagavato pasannā santi hi bhante majjhimā yakkhā bhagavato
appasannā santi hi bhante majjhimā yakkhā bhagavato pasannā
santi hi bhante nīcā yakkhā bhagavato appasannā santi hi bhante
<pb n="3.220"/>
Nīcā yakkhā bhagavato pasannā yebhuyyena kho pana bhante yakkhā
appasannāyeva bhagavato taṁ kissa hetu bhagavā hi bhante pāṇātipātā
veramaṇiyā dhammaṁ deseti adinnādānā veramaṇiyā dhammaṁ
deseti kāmesu micchācārā veramaṇiyā dhammaṁ deseti musāvādā
veramaṇiyā dhammaṁ deseti surāmerayamajjapamādaṭṭhānā veramaṇiyā
dhammaṁ deseti. Yebhuyyena kho pana bhante yakkhā appaṭiviratāyeva
pāṇātipātā appaṭiviratā adinnādānā appaṭiviratā kāmesu
micchācārā appaṭiviratā musāvādā appaṭiviratā surāmerayamajjapamādaṭṭhānā
tesantaṁ hoti appiyaṁ amanāpaṁ santi hi bhante bhagavato
sāvakā araññe vanapatthāni pantāni senāsanāni paṭisevanti
appasaddāni appanigghosāni vijanavātāni manussarāhaseyyakāni
paṭisallānasāruppāni tattha santi uḷārā yakkhā nivāsino ye
imasmiṁ bhagavato pāvacane appasannā tesaṁ pasādāya uggaṇhātu
bhante bhagavā āṭānāṭiyaṁ rakkhaṁ bhikkhūnaṁ bhikkhunīnaṁ upāsakānaṁ
upāsikānaṁ guttiyā rakkhāya avihiṁsāya phāsuvihārāyāti. Adhivāsesiṁ
kho ahaṁ bhikkhave tuṇhībhāvena. Athakho bhikkhave vessavaṇo mahārājā
maṁ <note n="1">Ma. me.</note> adhivāsanaṁ viditvā tāyaṁ velāyaṁ imaṁ āṭānāṭiyaṁ rakkhaṁ abhāsi
<p n="220"/>Vipassissa namatthu cakkhumantassa sirīmato
sikhissapi namatthu sabbabhūtānukampino
.pe. (soyeva purimo peyyālo vitthāretabbo). Ayaṁ kho sā
<pb n="3.221"/>
Mārisa āṭānāṭiyā rakkhā bhikkhūnaṁ bhikkhunīnaṁ upāsakānaṁ upāsikānaṁ
guttiyā rakkhāya avihiṁsāya phāsuvihārāyāti. Handadāni mayaṁ mārisa
gacchāma bahukiccā mayaṁ bahukaraṇīyāti. Yassadāni tumhe
mahārājāno kālaṁ maññathāti. Athakho bhikkhave cattāro mahārājā
uṭṭhāyāsanā maṁ abhivādetvā padakkhiṇaṁ katvā tatthevantaradhāyiṁsu.
Tepi kho bhikkhave yakkhā uṭṭhāyāsanā appekacce maṁ abhivādetvā
padakkhiṇaṁ katvā tatthevantaradhāyiṁsu appekacce mayā saddhiṁ sammodiṁsu
sammodanīyaṁ kathaṁ sārāṇīyaṁ vītisāretvā tatthevantaradhāyiṁsu
appekacce yenāhaṁ tenañjalimpaṇāmetvā tatthevantaradhāyiṁsu
appekacce nāmagottaṁ sāvetvā tatthevantaradhāyiṁsu appekacce
tuṇhībhūtā tatthevantaradhāyiṁsu. Uggaṇhātha bhikkhave āṭānāṭiyaṁ rakkhaṁ
pariyāpuṇātha bhikkhave āṭānāṭiyaṁ rakkhaṁ dhāretha bhikkhave
āṭānāṭiyaṁ rakkhaṁ atthasañhitāyaṁ <note n="1">Ma. atthasaṁhitā.</note> bhikkhave āṭānāṭiyā rakkhā bhikkhūnaṁ
bhikkhunīnaṁ upāsakānaṁ upāsikānaṁ guttiyā rakkhāya avihiṁsāya
phāsuvihārāyāti. Idamavoca bhagavā. Attamanā te bhikkhū bhagavato
bhāsitaṁ abhinandunti.
Āṭānāṭiyasuttaṁ niṭṭhitaṁ navamaṁ.
</xml>