<xml src="m52.xml">
<pgroup id="m52"/>
<readunit id="m52">2. aṭṭhakanāgarasuttaṃ</readunit>
<pb n="2.18"/>
Aṭṭhakanāgarasuttaṁ
<p n="18"/>Evamme sutaṁ ekaṁ samayaṁ āyasmā ānando vesāliyaṁ
viharati veḷuvagāmake. Tena kho pana samayena dasamo gahapati
aṭṭhakanāgaro pātaliputtaṁ anuppatto hoti kenacideva karaṇīyena.
Atha kho dasamo gahapati aṭṭhakanāgaro yena kukkuṭārāmo yena
aññataro bhikkhu tenupasaṅkami upasaṅkamitvā taṁ bhikkhuṁ abhivādetvā
ekamantaṁ nisīdi. Ekamantaṁ nisinno kho dasamo gahapati aṭṭhakanāgaro
taṁ bhikkhuṁ etadavoca kahaṁ nu kho bhante āyasmā
ānando etarahi viharati dassanakāmā hi mayaṁ taṁ <note n="1">Ma. Yu. āyasmantaṁ.</note> ānandanti.
Eso gahapati āyasmā ānando vesāliyaṁ viharati veḷuvagāmaketi.
Atha kho dasamo gahapati aṭṭhakanāgaro pātaliputte taṁ karaṇīyaṁ
tīretvā yena vesālī yena <note n="2">Yu. ayaṁ pāṭho natthi</note> veḷuvagāmako yenāyasmā ānando
tenupasaṅkami upasaṅkamitvā āyasmantaṁ ānandaṁ abhivādetvā
ekamantaṁ nisīdi.
<p n="19"/>Ekamantaṁ nisinno kho dasamo gahapati aṭṭhakanāgaro
āyasmantaṁ ānandaṁ etadavoca atthi nu kho bhante ānanda
tena bhagavatā jānatā passatā arahatā sammāsambuddhena ekadhammo
akkhāto yattha bhikkhuno appamattassa ātāpino pahitattassa
viharato avimuttañceva cittaṁ vimuccati apparikkhīṇā ca <note n="3">Yu. vā.</note> āsavā parikkhayaṁ
<pb n="2.19"/>
Gacchanti ananuppattañca <note n="1">Yu. vā.</note> anuttaraṁ yogakkhemaṁ anupāpuṇātīti. Atthi
kho gahapati tena bhagavatā jānatā passatā arahatā sammāsambuddhena
ekadhammo akkhāto <pb ed="P" n="1.350" set="M"/>yattha bhikkhuno appamattassa
ātāpino pahitattassa viharato avimuttañceva cittaṁ vimuccati
apparikkhīṇā ca āsavā parikkhayaṁ gacchanti ananuppattañca <note n="2">appattañcātipi dissati.</note> anuttaraṁ
yogakkhemaṁ anupāpuṇātīti. Katamo pana bhante ānanda tena bhagavatā
jānatā passatā arahatā sammāsambuddhena ekadhammo akkhāto
yattha bhikkhuno appamattassa ātāpino pahitattassa viharato
avimuttañceva cittaṁ vimuccati apparikkhīṇā ca āsavā parikkhayaṁ
gacchanti ananuppattañca <note n="3">appattañcātipi dissati.</note> anuttaraṁ yogakkhemaṁ anupāpuṇātīti.
<p n="20"/>Idha gahapati bhikkhu vivicceva kāmehi vivicca akusalehi
dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja
viharati so iti paṭisañcikkhati idampi kho paṭhamaṁ jhānaṁ abhisaṅkhataṁ
abhisañcetayitaṁ yaṁ kho pana kiñci abhisaṅkhataṁ abhisañcetayitaṁ tadaniccaṁ
nirodhadhammanti pajānāti so tattha ṭhito āsavānaṁ khayaṁ pāpuṇāti
no ce āsavānaṁ khayaṁ pāpuṇāti teneva dhammarāgena tāya dhammanandiyā
pañcannaṁ orambhāgiyānaṁ saññojanānaṁ <note n="4">Ma. sabbattha saṁyojanānanti dissati.</note> parikkhayā opapātiko
hoti tattha parinibbāyī anāvattidhammo tasmā lokā ayampi kho
gahapati tena bhagavatā jānatā passatā arahatā sammāsambuddhena
ekadhammo akkhāto yattha bhikkhuno appamattassa ātāpino
<pb n="2.20"/>
Pahitattassa viharato avimuttañceva cittaṁ vimuccati apparikkhīṇā ca
āsavā parikkhayaṁ gacchanti ananuppattañca <note n="1">katuthaci appattañcātipi dissati.</note> anuttaraṁ yogakkhemaṁ
anupāpuṇāti. Puna caparaṁ gahapati bhikkhu vitakkavicārānaṁ vūpasamā
.pe. Dutiyaṁ jhānaṁ upasampajja viharati so iti paṭisañcikkhati
idampi kho dutiyaṁ jhānaṁ abhisaṅkhataṁ abhisañcetayitaṁ <pb ed="P" n="1.351" set="M"/>.pe. Anuttaraṁ
yogakkhemaṁ anupāpuṇāti. Puna caparaṁ gahapati bhikkhu pītiyā ca
virāgā .pe. Tatiyaṁ jhānaṁ upasampajja viharati so iti
paṭisañcikkhati idampi kho tatiyaṁ jhānaṁ abhisaṅkhataṁ abhisañcetayitaṁ
.pe. Anuttaraṁ yogakkhemaṁ anupāpuṇāti. Puna caparaṁ gahapati
bhikkhu sukhassa ca pahānā .pe. Catutthaṁ jhānaṁ upasampajja viharati
so iti paṭisañcikkhati idampi kho catutthaṁ jhānaṁ abhisaṅkhataṁ
abhisañcetayitaṁ .pe. Anuttaraṁ yogakkhemaṁ anupāpuṇāti.
<p n="21"/>Puna caparaṁ gahapati bhikkhu mettāsahagatena cetasā ekaṁ
disaṁ pharitvā viharati tathā dutiyaṁ tathā tatiyaṁ tathā catutthaṁ
iti uddhamadho tiriyaṁ sabbadhi sabbatthatāya <note n="2">Yu. sabbattatāya. punapi pāṭhe īdisameva.</note> sabbāvantaṁ lokaṁ
mettāsahagatena cetasā vipulena mahaggatena appamāṇena averena
abyāpajjhena pharitvā viharati so iti paṭisañcikkhati ayampi
kho mettā cetovimutti abhisaṅkhatā abhisañcetayitā yaṁ kho pana
kiñci abhisaṅkhataṁ abhisañcetayitaṁ tadaniccaṁ nirodhadhammanti pajānāti
so tattha ṭhito .pe. Anuttaraṁ yogakkhemaṁ anupāpuṇāti.
<pb n="2.21"/>
Puna caparaṁ gahapati bhikkhu karuṇāsahagatena cetasā .pe. Muditāsahagatena
cetasā ... Upekkhāsahagatena cetasā ekaṁ disaṁ pharitvā
viharati tathā dutiyaṁ tathā tatiyaṁ tathā catutthaṁ iti uddhamadho
tiriyaṁ sabbadhi sabbatthatāya sabbāvantaṁ lokaṁ upekkhāsahagatena
cetasā vipulena mahaggatena appamāṇena averena abyāpajjhena
pharitvā viharati so iti paṭisañcikkhati ayampi kho upekkhā
cetovimutti abhisaṅkhatā abhisañcetayitā yaṁ kho pana kiñci
abhisaṅkhataṁ abhisañcetayitaṁ tadaniccaṁ <pb ed="P" n="1.352" set="M"/>nirodhadhammanti pajānāti so
tattha ṭhito .pe. Anuttaraṁ yogakkhemaṁ anupāpuṇāti.
<p n="22"/>Puna caparaṁ gahapati bhikkhu sabbaso rūpasaññānaṁ samatikkamā
paṭighasaññānaṁ atthaṅgamā nānattasaññānaṁ amanasikārā ananto
ākāsoti ākāsānañcāyatanaṁ upasampajja viharati so iti
paṭisañcikkhati ayampi kho ākāsānañcāyatanasamāpatti abhisaṅkhatā
abhisañcetayitā yaṁ kho pana kiñci abhisaṅkhataṁ abhisañcetayitaṁ
tadaniccaṁ nirodhadhammanti pajānāti so tattha ṭhito .pe.
Anuttaraṁ yogakkhemaṁ anupāpuṇāti. Puna caparaṁ gahapati bhikkhu
sabbaso ākāsānañcāyatanaṁ samatikkamma anantaṁ viññāṇanti
viññāṇañcāyatanaṁ upasampajja viharati so iti paṭisañcikkhati
ayampi kho viññāṇañcāyatanasamāpatti abhisaṅkhatā abhisañcetayitā
yaṁ kho pana kiñci abhisaṅkhataṁ abhisañcetayitaṁ tadaniccaṁ nirodhadhammanti
<pb n="2.22"/>
Pajānāti so tattha ṭhito .pe. Anuttaraṁ yogakkhemaṁ
anupāpuṇāti. Puna caparaṁ gahapati bhikkhu sabbaso viññāṇañcāyatanaṁ
samatikkamma natthi kiñcīti ākiñcaññāyatanaṁ upasampajja
viharati so iti paṭisañcikkhati ayampi kho ākiñcaññāyatanasamāpatti
abhisaṅkhatā abhisañcetayitā yaṁ kho pana kiñci abhisaṅkhataṁ
abhisañcetayitaṁ tadaniccaṁ nirodhadhammanti pajānāti so tattha ṭhito
āsavānaṁ khayaṁ pāpuṇāti no ce āsavānaṁ khayaṁ pāpuṇāti
teneva dhammarāgena tāya dhammanandiyā pañcannaṁ orambhāgiyānaṁ
saññojanānaṁ parikkhayā opapātiko hoti tattha parinibbāyī
anāvattidhammo tasmā lokā ayaṁ <note n="1">Ma. ayaṁpi kho.</note> kho gahapati tena bhagavatā
jānatā passatā arahatā sammāsambuddhena ekadhammo akkhāto
yattha bhikkhuno appamattassa ātāpino pahitattassa viharato
avimuttañceva cittaṁ vimuccati apparikkhīṇā ca āsavā parikkhayaṁ
gacchanti ananuppattañca anuttaraṁ yogakkhemaṁ anupāpuṇātīti.
<p n="23"/>Evaṁ vutte dasamo gahapati aṭṭhakanāgaro āyasmantaṁ
ānandaṁ etadavoca seyyathāpi bhante ānanda puriso ekaṁ <note n="2">Ma. ekaṁva.</note>
nidhimukhaṁ gavesanto sakideva ekādasa <pb ed="P" n="1.353" set="M"/>nidhimukhāni adhigaccheyya evameva
kho ahaṁ bhante ekaṁ amatadvāraṁ gavesanto sakideva ekādasa
amatadvārāni alatthaṁ savanāya seyyathāpi bhante purisassa agāraṁ
ekādasadvāraṁ so tasmiṁ agāre āditte ekamekenapi dvārena
<pb n="2.23"/>
Sakkuṇeyya attānaṁ sotthiṁ kātuṁ evameva kho ahaṁ bhante imesaṁ
ekādasannaṁ amatadvārānaṁ ekamekenapi amatadvārena sakkhissāmi <note n="1">Ma. Yu. sakkuṇissāmi.</note>
attānaṁ sotthiṁ kātuṁ ime hi nāma bhante aññatitthiyā ācariyassa
ācariyadhanaṁ pariyesissanti kimaṅgaṁ panāhaṁ āyasmato ānandassa
pūjaṁ na karissāmīti. Atha kho dasamo gahapati aṭṭhakanāgaro
pātaliputtakañca vesālikañca bhikkhusaṅghaṁ sannipātetvā paṇītena
khādanīyena bhojanīyena sahatthā santappesi sampavāresi ekamekañca
bhikkhuṁ paccekaṁ dussayugena acchādesi āyasmantaṁ <note n="2">Po. casaddo dissati.</note> ānandaṁ ticīvarena
acchādesi āyasmato <note n="3">Ma. Yu. casaddo dissati. </note> ānandassa pañcasataṁ <note n="4">Ma. pañcasatavihāraṁ.</note> vihāraṁ kārāpesīti.
Aṭṭhakanāgarasuttaṁ <note n="5">Ma. Yu. aṭṭhakanāgarasuttantaṁ.</note> niṭṭhitaṁ dutiyaṁ.
</xml>