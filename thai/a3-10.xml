<xml src="a3-10.xml">
<readunit id="a3-10">(10) 5. loṇakapallavaggo</readunit>
<p rend="subhead" sid="1">1, accāyikasuttaṃ</p>
<pb n="3.309"/>
Loṇaphalavaggo pañcamo
<p n="532"/>93 Tīṇīmāni bhikkhave kassakassa gahapatissa accāyikāni
karaṇīyāni katamāni tīṇi idha bhikkhave kassako gahapati sīghasīghaṁ
khettaṁ sukaṭṭhaṁ karoti sumatikataṁ sīghasīghaṁ khettaṁ sukaṭṭhaṁ karitvā
sumatikataṁ sīghasīghaṁ <pb ed="P" n="1.240" set="A"/>bījāni patiṭṭhāpeti sīghasīghaṁ bījāni patiṭṭhāpetvā
sīghasīghaṁ udakaṁ abhinetipi apanetipi imāni kho bhikkhave tīṇi kassakassa
gahapatissa accāyikāni karaṇīyāni. Tassa kho taṁ bhikkhave kassakassa
gahapatissa natthi sā iddhi vā ānubhāvo vā ajjeva me dhaññāni
jāyantu sveva gabbhiniyo <note n="1">Po. Ma. gabbhīni.</note> hontu uttarasve pacantūti athakho bhikkhave
hoti so samayo yaṁ tassa kassakassa gahapatissa tāni dhaññāni
utupariṇāmīni jāyantipi gabbhinīpi honti pacantipi. Evameva kho bhikkhave
tīṇīmāni bhikkhussa accāyikāni karaṇīyāni katamāni tīṇi adhisīlasikkhāsamādānaṁ
adhicittasikkhāsamādānaṁ adhipaññāsikkhāsamādānaṁ imāni
kho bhikkhave tīṇi bhikkhussa accāyikāni karaṇīyāni. Tassa kho taṁ
bhikkhave bhikkhuno natthi sā iddhi vā ānubhāvo vā ajjeva me
anupādāya āsavehi cittaṁ vimuccatu sve vā uttarasve vāti athakho
bhikkhave hoti so samayo yaṁ tassa bhikkhuno anupādāya āsavehi cittaṁ
vimuccati. Tasmā tiha bhikkhave evaṁ sikkhitabbaṁ tibbo no chando
bhavissati adhisīlasikkhāsamādāne tibbo no <note n="2">Po. Ma. noti saddo natthi. ito paraṁ īdisameva.</note> chando bhavissati
<pb n="3.310"/>
Adhicittasikkhāsamādāne tibbo no chando bhavissati adhipaññāsikkhāsamādāneti
evañhi vo bhikkhave sikkhitabbanti.
<p rend="subhead" sid="2">2, pavivekasuttaṃ</p>
<p n="533"/>94 Tīṇīmāni bhikkhave aññatitthiyā paribbājakā pavivekāni
paññāpenti katamāni tīṇi cīvarapavivekaṁ piṇḍapātapavivekaṁ senāsanapavivekaṁ.
Tatrīdaṁ bhikkhave aññatitthiyā paribbājakā cīvarapavivekasmiṁ
paññāpenti sāṇānipi dhārenti masāṇānipi dhārenti chavadussānipi
dhārenti paṁsukūlānipi dhārenti tirīṭakānipi dhārenti ajinānipi <note n="1">Ma. ajinampi.</note> dhārenti
ajinakkhipampi dhārenti kusacīrampi dhārenti <pb ed="P" n="1.241" set="A"/>vākacīrampi dhārenti phalakacīrampi
dhārenti kesakambalampi dhārenti vālakambalampi dhārenti ulūkapakkhampi
dhārenti idaṁ kho bhikkhave aññatitthiyā paribbājakā
cīvarapavivekasmiṁ paññāpenti. Tatrīdaṁ bhikkhave aññatitthiyā paribbājakā
piṇḍapātapavivekasmiṁ paññāpenti sākabhakkhāpi honti sāmākabhakkhāpi
honti nivārabhakkhāpi honti daddulabhakkhāpi honti haṭabhakkhāpi honti
kaṇabhakkhāpi honti ācāmabhakkhāpi honti piññākabhakkhāpi honti
tiṇabhakkhāpi honti gomayabhakkhāpi honti vanamūlaphalāhārā yāpenti
pavattaphalabhojī idaṁ kho bhikkhave aññatitthiyā paribbājakā piṇḍapātapavivekasmiṁ
paññāpenti. Tatrīdaṁ bhikkhave aññatitthiyā paribbājakā
senāsanapavivekasmiṁ paññāpenti araññaṁ rukkhamūlaṁ susānaṁ vanapatthaṁ
abbhokāsaṁ palālapuñjaṁ bhusāgāraṁ idaṁ kho bhikkhave aññatitthiyā
paribbājakā senāsanapavivekasmiṁ paññāpenti. Imāni kho bhikkhave
<pb n="3.311"/>
Tīṇi aññatitthiyā paribbājakā pavivekāni paññāpenti. Tīṇi kho
panimāni bhikkhave imasmiṁ dhammavinaye bhikkhuno pavivekāni katamāni
tīṇi idha bhikkhave bhikkhu sīlavā ca hoti dussīlañcassa pahīnaṁ
hoti tena ca vivitto hoti sammādiṭṭhiko ca hoti micchādiṭṭhi
cassa pahīnā hoti tāya ca vivitto hoti khīṇāsavo ca hoti
āsavā cassa pahīnā honti tehi ca vivitto hoti. Yato kho
bhikkhave bhikkhu sīlavā hoti dussīlañcassa pahīnaṁ hoti tena ca
vivitto hoti sammādiṭṭhiko ca hoti micchādiṭṭhi cassa pahīnā
hoti tāya ca vivitto hoti khīṇāsavo ca hoti āsavā
cassa pahīnā honti tehi ca vivitto hoti ayaṁ vuccati
bhikkhave bhikkhu aggappatto sārappatto suddho sāre patiṭṭhito.
Seyyathāpi bhikkhave kassakassa gahapatikassa sampannaṁ sālikhettaṁ tamenaṁ
kassako gahapati sīghasīghaṁ vapāpeyya , <pb ed="P" n="1.242" set="A"/>sīghasīghaṁ vapāpetvā sīghasīghaṁ
saṅgharāpeyya sīghasīghaṁ saṅgharāpetvā sīghasīghaṁ ubbāhāpeyya sīghasīghaṁ
ubbāhāpetvā sīghasīghaṁ puñjaṁ kārāpeyya sīghasīghaṁ puñjaṁ
kārāpetvā sīghasīghaṁ maddāpeyya sīghasīghaṁ maddāpetvā sīghasīghaṁ
palālāni uddharāpeyya sīghasīghaṁ palālāni uddharāpetvā sīghasīghaṁ
bhusikaṁ uddharāpeyya sīghasīghaṁ bhusikaṁ uddharāpetvā sīghasīghaṁ ophunāpeyya
sīghasīghaṁ ophunāpetvā sīghasīghaṁ atiharāpeyya sīghasīghaṁ atiharāpetvā
<pb n="3.312"/>
Sīghasīghaṁ koṭṭāpeyya sīghasīghaṁ koṭṭāpetvā sīghasīghaṁ phusāni <note n="1">Ma. Yu. thusāni.</note>
uddharāpeyya evamassu tassa <note n="2">Po. Ma. ayaṁ pāṭho natthi</note> bhikkhave kassakassa gahapatissa tāni
dhaññāni aggappattāni sārappattāni suddhāni sāre patiṭṭhitāni
evameva kho bhikkhave bhikkhu sīlavā ca hoti dussīlañcassa pahīnaṁ hoti
tena ca vivitto hoti sammādiṭṭhiko ca hoti micchādiṭṭhi
cassa pahīnā hoti tāya ca vivitto hoti khīṇāsavo ca hoti
āsavā cassa pahīnā honti tehi ca vivitto hoti ayaṁ vuccati
bhikkhave bhikkhu aggappatto sārappatto suddho sāre patiṭṭhitoti.
<p rend="subhead" sid="3">3, saradasuttaṃ</p>
<p n="534"/>95 Seyyathāpi bhikkhave saradasamaye viddhe vigatavalāhake
deve ādicco nabhaṁ abbhussakkamāno sabbaṁ ākāsagataṁ tamaṁ
abhivihacca bhāsate ca tapate ca virocati ca evameva kho bhikkhave yato
ariyasāvakassa virajaṁ vītamalaṁ dhammacakkhuṁ udapādi <note n="3">Ma. upapajjati</note> sahadassanuppādā
bhikkhave ariyasāvakassa tīṇi saññojanāni pahīyanti sakkāyadiṭṭhi
vicikicchā sīlabbataparāmāso athāparaṁ dvīhi dhammehi niyyāti
abhijjhāya ca byāpādena ca. So vivicceva kāmehi vivicca akusalehi
dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja
viharati. Tasmiṁ ce bhikkhave samaye ariyasāvako kālaṁ kareyya natthi
taṁ saññojanaṁ yena saññojanena saṁyutto ariyasāvako punayimaṁ lokaṁ
āgaccheyyāti.
<p rend="subhead" sid="4">4, parisāsuttaṃ</p>
<pb n="3.313"/>
<p n="535"/>96 Tisso imā bhikkhave <pb ed="P" n="1.243" set="A"/>parisā katamā tisso aggavatī
parisā vaggā parisā samaggā parisā. Katamā ca bhikkhave aggavatī
parisā idha bhikkhave yassaṁ parisāyaṁ therā bhikkhū na bāhullikā
honti na sāthalikā vokkamane <note n="1">Po. ukkamane. Ma. okkamane. ito paraṁ īdisameva.</note> nikkhittadhurā paviveke pubbaṅgamā viriyaṁ
ārabhanti appattassa pattiyā anadhigatassa adhigamāya asacchikatassa
sacchikiriyāya tesaṁ pacchimā janatā diṭṭhānugatiṁ āpajjati sāpi
hoti na bāhullikā na sāthalikā vokkamane nikkhittadhurā paviveke
pubbaṅgamā viriyaṁ ārabhati appattassa pattiyā anadhigatassa adhigamāya
asacchikatassa sacchikiriyāya ayaṁ vuccati bhikkhave aggavatī parisā.
Katamā ca bhikkhave vaggā parisā idha bhikkhave yassaṁ parisāyaṁ bhikkhū
bhaṇḍanajātā kalahajātā vivādāpannā aññamaññaṁ mukhasattīhi vitudantā
viharanti ayaṁ vuccati bhikkhave vaggā parisā. Katamā ca bhikkhave
samaggā parisā idha bhikkhave yassaṁ parisāyaṁ bhikkhū samaggā sammodamānā
avivadamānā khīrodakībhūtā aññamaññaṁ piyacakkhūhi sampassantā
viharanti ayaṁ vuccati bhikkhave samaggā parisā. Yasmiṁ bhikkhave
samaye bhikkhū samaggā sammodamānā avivadamānā khīrodakībhūtā
aññamaññaṁ piyacakkhūhi sampassantā viharanti bahuṁ bhikkhave bhikkhū tasmiṁ
samaye puññaṁ pasavanti brahmaṁ bhikkhave vihāraṁ tasmiṁ samaye bhikkhū
viharanti yadidaṁ muditāya cetovimuttiyā pamuditassa pīti jāyati
pītimanassa kāyo passambhati passaddhakāyo sukhaṁ vediyati sukhino
<pb n="3.314"/>
Cittaṁ samādhiyati. Seyyathāpi bhikkhave uparipabbate thullaphusitake deve
vassante taṁ udakaṁ yathāninnaṁ vattamānaṁ <note n="1">Ma. Yu. pavattamānaṁ.</note> pabbatakandarapadarasākhā paripūreti
pabbatakandarapadarasākhā paripūrā kussobbhe <note n="2">Ma. Yu. kussubbhe.</note> paripūrenti kussobbhā
paripūrā mahāsobbhe paripūrenti mahāsobbhā paripūrā kunnadiyo
paripūrenti kunnadiyo paripūrā mahānadiyo paripūrenti mahānadiyo
paripūrā samuddaṁ paripūrenti evameva kho bhikkhave yasmiṁ samaye
bhikkhū <pb ed="P" n="1.244" set="A"/>samaggā sammodamānā avivadamānā khīrodakībhūtā aññamaññaṁ
piyacakkhūhi sampassantā viharanti bahuṁ bhikkhave bhikkhū tasmiṁ samaye
puññaṁ pasavanti brahmaṁ bhikkhave vihāraṁ tasmiṁ samaye bhikkhū viharanti
yadidaṁ muditāya cetovimuttiyā pamuditassa pīti jāyati pītimanassa
kāyo passambhati passaddhakāyo sukhaṁ vediyati sukhino cittaṁ samādhiyati.
Imā kho bhikkhave tisso parisāti.
<p rend="subhead" sid="5">5, paṭhamāajānīyasuttaṃ</p>
<p n="536"/>97 Tīhi bhikkhave aṅgehi samannāgato rañño bhaddo <note n="3">Ma. bhadro. ito paraṁ īdisameva. </note>
assājāniyo rājāraho hoti rājabhoggo rañño aṅgantveva saṅkhaṁ <note n="4">Ma. saṅkhayaṁ. ito paraṁ īdisameva.</note>
gacchati katamehi tīhi idha bhikkhave rañño bhaddo assājāniyo
vaṇṇasampanno ca hoti balasampanno ca javasampanno ca imehi
kho bhikkhave tīhaṅgehi samannāgato rañño bhaddo assājāniyo rājāraho
hoti rājabhoggo rañño aṅgantveva saṅkhaṁ gacchati. Evameva kho
bhikkhave tīhi dhammehi samannāgato bhikkhu āhuneyyo hoti pāhuneyyo
dakkhiṇeyyo añjalikaraṇīyo anuttaraṁ puññakkhettaṁ lokassa katamehi
<pb n="3.315"/>
Tīhi idha bhikkhave bhikkhu vaṇṇasampanno ca hoti balasampanno ca
javasampanno ca. Kathañca bhikkhave bhikkhu vaṇṇasampanno hoti
idha bhikkhave bhikkhu sīlavā hoti pātimokkhasaṁvarasaṁvuto viharati
ācāragocarasampanno aṇumattesu vajjesu bhayadassāvī samādāya sikkhati
sikkhāpadesu evaṁ kho bhikkhave bhikkhu vaṇṇasampanno hoti.
Kathañca bhikkhave bhikkhu balasampanno hoti idha bhikkhave bhikkhu
āraddhaviriyo viharati akusalānaṁ dhammānaṁ pahānāya kusalānaṁ dhammānaṁ
upasampadāya thāmavā daḷhaparakkamo anikkhittadhuro kusalesu dhammesu
evaṁ kho bhikkhave bhikkhu balasampanno hoti. Kathañca bhikkhave bhikkhu
javasampanno hoti idha bhikkhave bhikkhu idaṁ dukkhanti yathābhūtaṁ
pajānāti ayaṁ <pb ed="P" n="1.245" set="A"/>dukkhasamudayoti yathābhūtaṁ pajānāti ayaṁ dukkhanirodhoti
yathābhūtaṁ pajānāti ayaṁ dukkhanirodhagāminī paṭipadāti yathābhūtaṁ pajānāti
evaṁ kho bhikkhave bhikkhu javasampanno hoti. Imehi kho bhikkhave
tīhi dhammehi samannāgato bhikkhu āhuneyyo hoti pāhuneyyo
dakkhiṇeyyo añjalikaraṇīyo anuttaraṁ puññakkhettaṁ lokassāti.
<p rend="subhead" sid="6">6, dutiyāajānīyasuttaṃ</p>
<p n="537"/>98 Tīhi bhikkhave aṅgehi samannāgato rañño bhaddo
assājāniyo rājāraho hoti rājabhoggo rañño aṅgantveva saṅkhaṁ
gacchati katamehi tīhi idha bhikkhave rañño bhaddo assājāniyo
vaṇṇasampanno ca hoti balasampanno ca javasampanno ca imehi
kho bhikkhave tīhaṅgehi samannāgato rañño bhaddo assājāniyo
<pb n="3.316"/>
Rājāraho hoti rājabhoggo rañño aṅgantveva saṅkhaṁ gacchati.
Evameva kho bhikkhave tīhi dhammehi samannāgato bhikkhu āhuneyyo
hoti .pe. Anuttaraṁ puññakkhettaṁ lokassa katamehi tīhi idha
bhikkhave bhikkhu vaṇṇasampanno ca hoti balasampanno ca javasampanno
ca. Kathañca bhikkhave bhikkhu vaṇṇasampanno hoti idha bhikkhave
bhikkhu sīlavā hoti .pe. Samādāya sikkhati sikkhāpadesu evaṁ kho
bhikkhave bhikkhu vaṇṇasampanno hoti. Kathañca bhikkhave bhikkhu balasampanno
hoti idha bhikkhave bhikkhu āraddhaviriyo viharati .pe.
Anikkhittadhuro kusalesu dhammesu evaṁ kho bhikkhave bhikkhu balasampanno
hoti. Kathañca bhikkhave bhikkhu javasampanno hoti idha bhikkhave
bhikkhu pañcannaṁ orambhāgiyānaṁ saññojanānaṁ parikkhayā opapātiko
hoti tatthaparinibbāyī anāvattidhammo tasmā lokā evaṁ kho bhikkhave
bhikkhu javasampanno hoti. Imehi kho bhikkhave tīhi dhammehi
samannāgato bhikkhu āhuneyyo hoti .pe. Anuttaraṁ puññakkhettaṁ
lokassāti.
<p rend="subhead" sid="7">7, tatiyāajānīyasuttaṃ</p>
<p n="538"/>99 Tīhi bhikkhave aṅgehi samannāgato rañño bhaddo
assājāniyo rājāraho hoti <pb ed="P" n="1.246" set="A"/>rājabhoggo rañño aṅgantveva saṅkhaṁ
gacchati katamehi tīhi idha bhikkhave rañño bhaddo assājāniyo
vaṇṇasampanno ca hoti balasampanno ca javasampanno ca imehi
kho bhikkhave tīhaṅgehi samannāgato rañño bhaddo assājāniyo
<pb n="3.317"/>
Rājāraho hoti rājabhoggo rañño aṅgantveva saṅkhaṁ gacchati.
Evameva kho bhikkhave tīhi dhammehi samannāgato bhikkhu āhuneyyo
hoti .pe. Anuttaraṁ puññakkhettaṁ lokassa katamehi tīhi idha
bhikkhave bhikkhu vaṇṇasampanno ca hoti balasampanno ca javasampanno
ca. Kathañca bhikkhave bhikkhave bhikkhu vaṇṇasampanno hoti idha bhikkhave
bhikkhu sīlavā hoti .pe. Samādāya sikkhati sikkhāpadesu evaṁ kho
bhikkhave bhikkhu vaṇṇasampanno hoti. Kathañca bhikkhave bhikkhu balasampanno
hoti idha bhikkhave bhikkhu āraddhaviriyo viharati .pe.
Anikkhittadhuro kusalesu dhammesu evaṁ kho bhikkhave bhikkhu balasampanno
hoti. Kathañca bhikkhave bhikkhu javasampanno hoti idha bhikkhave
bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva
dhamme sayaṁ abhiññā sacchikatvā upasampajja viharati evaṁ kho
bhikkhave bhikkhu javasampanno hoti. Imehi kho bhikkhave tīhi dhammehi
samannāgato bhikkhu āhuneyyo hoti .pe. Anuttaraṁ puññakkhettaṁ
lokassāti.
<p rend="subhead" sid="8">8, potthakasuttaṃ</p>
<p n="539"/>100 Navopi bhikkhave potthako dubbaṇṇo ca hoti
dukkhasamphasso ca appaggho ca majjhimopi bhikkhave potthako
dubbaṇṇo ca hoti dukkhasamphasso ca appaggho ca jiṇṇopi
bhikkhave potthako dubbaṇṇo ca hoti dukkhasamphasso ca appaggho
ca. Jiṇṇampi bhikkhave potthakaṁ ukkhaliparimaddanaṁ vā karonti
<pb n="3.318"/>
Saṅkārakūṭe vā naṁ chaḍḍenti. Evameva kho bhikkhave navo cepi
bhikkhu hoti dussīlo pāpadhammo idamassa dubbaṇṇatāya vadāmi
seyyathāpi so bhikkhave potthako dubbaṇṇo tathūpamāhaṁ bhikkhave
imaṁ puggalaṁ vadāmi. Ye kho panassa sevanti bhajanti payirupāsanti
diṭṭhānugatiṁ āpajjanti tesantaṁ hoti dīgharattaṁ ahitāya dukkhāya
idamassa dukkhasamphassatāya vadāmi seyyathāpi so bhikkhave potthako
dukkhasamphasso tathūpamāhaṁ bhikkhave imaṁ puggalaṁ vadāmi. Yesaṁ kho
pana <note n="1">Ma. so.</note> paṭiggaṇhāti cīvarapiṇḍapātasenāsanagilānapaccayabhesajjaparikkhāraṁ
tesantaṁ na mahapphalaṁ hoti na mahānisaṁsaṁ idamassa appagghatāya
vadāmi seyyathāpi so bhikkhave potthako appaggho tathūpamāhaṁ
bhikkhave imaṁ puggalaṁ vadāmi. Majjhimo cepi bhikkhave bhikkhu
hoti .pe. Thero cepi bhikkhave bhikkhu hoti dussīlo pāpadhammo idamassa
dubbaṇṇatāya vadāmi seyyathāpi so bhikkhave potthako dubbaṇṇo
tathūpamāhaṁ bhikkhave imaṁ puggalaṁ vadāmi. Ye kho panassa sevanti
bhajanti payirupāsanti diṭṭhānugatiṁ āpajjanti tesantaṁ hoti dīgharattaṁ
ahitāya dukkhāya idamassa dukkhasamphassatāya vadāmi seyyathāpi so
bhikkhave potthako dukkhasamphasso tathūpamāhaṁ bhikkhave imaṁ puggalaṁ
vadāmi. Yesaṁ kho pana <note n="2">Ma. so.</note> paṭiggaṇhāti cīvarapiṇḍapātasenāsanagilāna-
paccayabhesajjaparikkhāraṁ tesantaṁ na mahapphalaṁ hoti na mahānisaṁsaṁ
idamassa appagghatāya vadāmi seyyathāpi so bhikkhave potthako
<pb n="3.319"/>
Appaggho tathūpamāhaṁ bhikkhave imaṁ puggalaṁ vadāmi. Evarūpo cāyaṁ
bhikkhave thero bhikkhu saṅghamajjhe bhaṇati. Tamenaṁ bhikkhū evamāhaṁsu
kiṁ kho <note n="1">Ma. diṁ nu kho.</note> tuyhaṁ bālassa abyattassa bhaṇitena tvaṁ nāma bhaṇitabbaṁ
maññasīti. So kupito anattamano tathārūpiṁ vācaṁ nicchāreti yathārūpāya
vācāya saṅgho <note n="2">Ma. Yu. taṁ.</note> ukkhipati saṅkārakūṭeva naṁ potthakaṁ. Navampi
bhikkhave kāsikaṁ <pb ed="P" n="1.248" set="A"/>vatthaṁ vaṇṇavantañceva hoti sukhasamphassañca
mahagghañca majjhimampi bhikkhave kāsikaṁ vatthaṁ vaṇṇavantañceva hoti
sukhasamphassañca mahagghañca jiṇṇampi bhikkhave kāsikaṁ vatthaṁ
vaṇṇavantañceva hoti sukhasamphassañca mahagghañca. Jiṇṇampi bhikkhave
kāsikaṁ vatthaṁ ratanapaliveṭhanaṁ vā karonti gandhakaraṇḍake vā naṁ
nikkhipanti <note n="3">Ma. pakkhipanti.</note>. Evameva kho bhikkhave navo cepi bhikkhu hoti sīlavā
kalyāṇadhammo idamassa suvaṇṇatāya vadāmi seyyathāpi taṁ bhikkhave
kāsikaṁ vatthaṁ vaṇṇavantaṁ tathūpamāhaṁ bhikkhave imaṁ puggalaṁ vadāmi.
Ye kho panassa sevanti bhajanti payirupāsanti diṭṭhānugatiṁ āpajjanti
tesantaṁ hoti dīgharattaṁ hitāya sukhāya idamassa sukhasamphassatāya
vadāmi seyyathāpi taṁ bhikkhave kāsikaṁ vatthaṁ sukhasamphassaṁ tathūpamāhaṁ
bhikkhave imaṁ puggalaṁ vadāmi. Yesaṁ kho pana <note n="4">Ma. so.</note> paṭiggaṇhāti
cīvarapiṇḍapātasenāsanagilānapaccayabhesajjaparikkhāraṁ tesantaṁ mahapphalaṁ hoti
mahānisaṁsaṁ idamassa mahagghatāya vadāmi seyyathāpi taṁ bhikkhave
kāsikaṁ vatthaṁ mahagghaṁ tathūpamāhaṁ bhikkhave imaṁ puggalaṁ vadāmi.
<pb n="3.320"/>
Majjhimo cepi bhikkhave bhikkhu hoti .pe. Thero cepi bhikkhave bhikkhu
hoti sīlavā kalyāṇadhammo idamassa suvaṇṇatāya vadāmi seyyathāpi
taṁ bhikkhave kāsikaṁ vatthaṁ vaṇṇavantaṁ tathūpamāhaṁ bhikkhave imaṁ puggalaṁ
vadāmi. Ye kho panassa sevanti bhajanti payirupāsanti diṭṭhānugatiṁ
āpajjanti tesantaṁ hoti dīgharattaṁ hitāya sukhāya idamassa sukhasamphassatāya
vadāmi seyyathāpi taṁ bhikkhave kāsikaṁ vatthaṁ sukhasamphassaṁ
tathūpamāhaṁ bhikkhave imaṁ puggalaṁ vadāmi. Yesaṁ kho pana paṭiggaṇhāti
cīvarapiṇḍapātasenāsanagilānapaccayabhesajjaparikkhāraṁ tesantaṁ mahapphalaṁ
hoti mahānisaṁsaṁ idamassa mahagghatāya vadāmi seyyathāpi taṁ bhikkhave
kāsikaṁ vatthaṁ mahagghaṁ tathūpamāhaṁ bhikkhave imaṁ <pb ed="P" n="1.249" set="A"/>puggalaṁ vadāmi.
Evarūpo cāyaṁ bhikkhave thero bhikkhu saṅghamajjhe bhaṇati. Tamenaṁ bhikkhū
evamāhaṁsu appasaddā āyasmanto hotha thero bhikkhu dhammañca
vinayañca bhaṇatīti tasmā tiha bhikkhave evaṁ sikkhitabbaṁ kāsikavatthūpamā
bhavissāma na potthakūpamāti evañhi vo bhikkhave sikkhitabbanti.
<p rend="subhead" sid="9">9, loṇakapallasuttaṃ</p>
<p n="540"/>101 Yo kho <note n="1">Ma. Yu. khosaddo natthi.</note> bhikkhave evaṁ vadeyya yathā yathāyaṁ puriso
kammaṁ karoti tathā tathā taṁ paṭisaṁvediyatīti <note n="2">Ma. paṭisaṁvedetīti. ito paraṁ īdisameva.</note> evaṁ santaṁ bhikkhave
brahmacariyavāso na hoti okāso na paññāyati sammā dukkhassa
antakiriyāya. Yo ca kho bhikkhave evaṁ vadeyya yathā yathā vedaniyaṁ
ayaṁ puriso kammaṁ karoti tathā tathāssa vipākaṁ paṭisaṁvediyatīti evaṁ
santaṁ bhikkhave brahmacariyavāso hoti okāso paññāyati sammā
<pb n="3.321"/>
Dukkhassa antakiriyāya. Idha bhikkhave ekaccassa puggalassa appamattakampi
pāpakammaṁ kataṁ tamenaṁ nirayaṁ upaneti. Idha pana bhikkhave
ekaccassa puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ
hoti nānupi khāyati <note n="1">Ma. kiṁ. ito paraṁ īdisameva.</note> bahudeva. Kathaṁrūpassa bhikkhave
puggalassa appamattakampi pāpakammaṁ kataṁ tamenaṁ nirayaṁ upaneti.
Idha bhikkhave ekacco puggalo abhāvitakāyo hoti abhāvitasīlo
abhāvitacitto abhāvitapañño paritto appatumo <note n="2">Ma. Yu. appātumo. ito paraṁ īdisameva. </note> appadukkhavihārī
evarūpassa bhikkhave puggalassa appamattakampi pāpakammaṁ kataṁ tamenaṁ
nirayaṁ upaneti. Kathaṁrūpassa bhikkhave puggalassa tādisaṁyeva appamattakaṁ
pāpakammaṁ kataṁ diṭṭhadhammavedanīyaṁ hoti nānupi khāyati bahudeva. Idha
bhikkhave ekacco puggalo bhāvitakāyo hoti bhāvitasīlo bhāvitacitto
bhāvitapañño aparitto mahattā <note n="3">Ma. mahatto.</note> appamāṇavihārī evarūpassa bhikkhave
puggalassa tādisaṁyeva appamattakaṁ <pb ed="P" n="1.250" set="A"/>pāpakammaṁ kataṁ diṭṭhadhammavedanīyaṁ hoti
nānupi khāyati bahudeva. Seyyathāpi bhikkhave puriso loṇaphalaṁ <note n="4">Ma. loṇakapalalaṁ.</note> paritte
udakamallake <note n="5">Ma. udakakapallake. ito paraṁ īdisameva. </note> pakkhipeyya taṁ kiṁ maññatha bhikkhave apinu taṁ parittaṁ
udakamallake udakaṁ amunā loṇaphalena <note n="6">Ma. loṇakapallena. ito paraṁ īdisameva.</note> loṇaṁ assa apeyyanti. Evaṁ
bhante. Taṁ kissa hetu. Aduṁ hi bhante parittaṁ udakamallake udakaṁ
taṁ amunā loṇaphalena loṇaṁ assa apeyyanti. Seyyathāpi bhikkhave
<pb n="3.322"/>
Puriso loṇaphalaṁ gaṅgāya nadiyā pakkhipeyya taṁ kiṁ maññatha bhikkhave
apinu sā gaṅgā nadī amunā loṇaphalena loṇaṁ <note n="1">Yu. loṇā.</note> assa apeyyanti.
Nohetaṁ bhante. Taṁ kissa hetu. Asu hi bhante gaṅgāya nadiyā
mahāudakakkhandho so amunā loṇaphalena loṇo <note n="2">Ma. Yu. na.</note> assa apeyyoti.
Evameva kho bhikkhave idhekaccassa puggalassa appamattakampi pāpakammaṁ
kataṁ tamenaṁ nirayaṁ upaneti. Idha pana bhikkhave ekaccassa puggalassa
tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti nānupi
khāyati bahudeva. Kathaṁrūpassa bhikkhave puggalassa appamattakampi pāpakammaṁ
kataṁ tamenaṁ nirayaṁ upaneti. Idha bhikkhave ekacco puggalo
abhāvitakāyo hoti abhāvitasīlo abhāvitacitto abhāvitapañño
paritto appatumo appadukkhavihārī evarūpassa bhikkhave puggalassa
appamattakampi pāpakammaṁ kataṁ tamenaṁ nirayaṁ upaneti. Kathaṁrūpassa bhikkhave
puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti
nānupi khāyati bahudeva. Idha bhikkhave ekacco puggalo bhāvitakāyo
hoti bhāvitasīlo bhāvitacitto bhāvitapañño aparitto mahattā <note n="3">Ma. mahatto.</note>
appamāṇavihārī evarūpassa bhikkhave puggalassa tādisaṁyeva appamattakaṁ
pāpakammaṁ kataṁ diṭṭhadhammavedanīyaṁ hoti nānupi khāyati bahudeva. Idha
bhikkhave ekacco aḍḍhakahāpaṇenapi <pb ed="P" n="1.251" set="A"/>bandhanaṁ nigacchati kahāpaṇenapi
bandhanaṁ nigacchati kahāpaṇasatenapi bandhanaṁ nigacchati. Idha pana
bhikkhave ekacco aḍḍhakahāpaṇenapi na bandhanaṁ nigacchati kahāpaṇenapi
<pb n="3.323"/>
Na bandhanaṁ nigacchati kahāpaṇasatenapi na bandhanaṁ nigacchati. Kathaṁrūpo
bhikkhave aḍḍhakahāpaṇenapi bandhanaṁ nigacchati kahāpaṇenapi bandhanaṁ
nigacchati kahāpaṇasatenapi bandhanaṁ nigacchati. Idha bhikkhave ekacco
daḷiddo hoti appassako appabhogo evarūpo bhikkhave aḍḍhakahāpaṇenapi
bandhanaṁ nigacchati kahāpaṇenapi bandhanaṁ nigacchati kahāpaṇasatenapi
bandhanaṁ nigacchati. Kathaṁrūpo bhikkhave aḍḍhakahāpaṇenapi na bandhanaṁ nigacchati
kahāpaṇenapi na bandhanaṁ nigacchati kahāpaṇasatenapi na bandhanaṁ nigacchati.
Idha bhikkhave ekacco aḍḍhohoti mahaddhano mahābhogo evarūpo bhikkhave
aḍḍhakahāpaṇenapi na bandhanaṁ nigacchati kahāpaṇenapi na bandhanaṁ nigacchati
kahāpaṇasatenapi na bandhanaṁ nigacchati. Evameva kho bhikkhave
idhekaccassa puggalassa appamattakampi pāpakammaṁ kataṁ tamenaṁ nirayaṁ
upaneti. Idha pana bhikkhave ekaccassa puggalassa tādisaṁyeva appamattakaṁ
pāpakammaṁ kataṁ diṭṭhadhammavedanīyaṁ hoti nānupi <pb ed="P" n="1.252" set="A"/>khāyati bahudeva .pe.
Seyyathāpi bhikkhave orabbhiko vā urabbhaghātako vā appekacco <note n="1">Ma. Yu. appekaccaṁ.</note>
urabbhaṁ adinnaṁ ādiyamānaṁ pahoti hantuṁ vā bandhituṁ vā jhāpetuṁ
vā yathāpaccayaṁ vā kātuṁ appekacco <note n="2">Ma. Yu. appekaccaṁ.</note> urabbhaṁ adinnaṁ ādiyamānaṁ
nappahoti hantuṁ vā bandhituṁ vā jhāpetuṁ vā yathāpaccayaṁ vā kātuṁ.
Kathaṁrūpo <note n="3">Ma. Yu. kathaṁrūpaṁ.</note> bhikkhave orabbhiko vā urabbhaghātako vā urabbhaṁ adinnaṁ
ādiyamānaṁ pahoti hantuṁ va bandhituṁ vā jhāpetuṁ vā yathāpaccayaṁ vā
kātuṁ. Idha bhikkhave ekacco daḷiddo hoti appassako appabhogo
<pb n="3.324"/>
Evarūpo <note n="1">Ma. Yu. evarūpaṁ.</note> bhikkhave orabbhiko vā urabbhaghātako vā urabbhaṁ adinnaṁ
ādiyamānaṁ pahoti hantuṁ vā bandhituṁ vā jhāpetuṁ vā yathāpaccayaṁ vā
kātuṁ. Kathaṁrūpo <note n="2">Ma. Yu. kathaṁrūpaṁ.</note> bhikkhave orabbhiko vā urabbhaghātako vā urabbhaṁ
adinnaṁ ādiyamānaṁ nappahoti hantuṁ vā bandhituṁ vā jhāpetuṁ vā
yathāpaccayaṁ vā kātuṁ. Idha bhikkhave ekacco aḍḍho hoti mahaddhano
mahābhogo rājā vā rājamahāmatto vā evarūpo <note n="3">Ma. Yu. evarūpaṁ.</note> bhikkhave orabbhiko
vā urabbhaghātako vā urabbhaṁ adinnaṁ ādiyamānaṁ nappahoti hantuṁ vā
bandhituṁ vā jhāpetuṁ vā yathāpaccayaṁ vā kātuṁ. Aññadatthu
pañjalikova naṁ yācati dehi me mārisa urabbhaṁ vā urabbhadhanaṁ vāti.
Evameva kho bhikkhave idhekaccassa puggalassa appamattakaṁpi pāpakammaṁ
kataṁ tamenaṁ nirayaṁ upaneti. Idha pana bhikkhave ekaccassa puggalassa
tādisaṁyeva appamattakaṁ pāpakammaṁ <pb ed="P" n="1.253" set="A"/>kataṁ diṭṭhadhammavedanīyaṁ hoti nānupi
khāyati bahudeva .pe. Yo kho bhikkhave evaṁ vadeyya yathā
yathāyaṁ puriso kammaṁ karoti tathā tathā taṁ paṭisaṁvediyatīti evaṁ
santaṁ bhikkhave brahmacariyavāso na hoti okāso na paññāyati
sammā dukkhassa antakiriyāya. Yo ca kho bhikkhave evaṁ vadeyya
yathā yathā vedanīyaṁ ayaṁ puriso kammaṁ karoti tathā tathāssa vipākaṁ
paṭisaṁvediyatīti evaṁ santaṁ bhikkhave brahmacariyavāso hoti okāso
paññāyati sammā dukkhassa antakiriyāyāti.
<p rend="subhead" sid="10">10, paṃsudhovakasuttaṃ</p>
<p n="541"/>102 Santi bhikkhave jātarūpassa oḷārikā upakkilesā
<pb n="3.325"/>
Paṁsuvālikā <note n="1">Ma. paṁsuvālukā.</note> sakkharakathalā tamenaṁ paṁsudhovako vā paṁsudhovakantevāsī vā
doṇiyaṁ ākiritvā dhovati sandhovati niddhovati tasmiṁ pahīne tasmiṁ
byantīkate santi jātarūpassa majjhimasahagatā upakkilesā sukhumasakkharā
thullavālikā <note n="2">Ma. thūlavālukā.</note> tamenaṁ paṁsudhovako vā paṁsudhovakantevāsī vā dhovati sandhovati
niddhovati tasmiṁ pahīne tasmiṁ byantīkate santi jātarūpassa sukhumasahagatā
upakkilesā sukhumavālikā kāḷijallikā <note n="3">Ma. kāḷajallikā.</note> tamenaṁ paṁsudhovako vā
paṁsudhovakantevāsī vā dhovati sandhovati niddhovati tasmiṁ pahīne tasmiṁ
bayantīkate athāparaṁ suvaṇṇasikatāvasissanti. Tamenaṁ suvaṇṇakāro vā
suvaṇṇakārantevāsī vā jātarūpaṁ musāyaṁ <note n="4">mūsāyaṁ.</note> pakkhipitvā dhamati sandhamati
niddhamati. Taṁ hoti jātarūpaṁ adhantaṁ asandhantaṁ <note n="5">Yu.  dhantaṁ sandhantaṁ.</note> aniddhantaṁ anihitaṁ
aninnītakasāvaṁ <note n="6">Ma. dhantaṁ sandhantaṁ niddhantaṁ aniddhantakasāvaṁ. </note> na ceva muduṁ hoti na ca kammaniyaṁ na ca pabhassaraṁ
pabhaṅgu ca na ca sammā upeti kammāya. Hoti so bhikkhave
samayo yaṁ so suvaṇṇakāro vā suvaṇṇakārantevāsī vā taṁ jātarūpaṁ
dhamati sandhamati niddhamati taṁ hoti jātarūpaṁ dhantaṁ sandhantaṁ niddhantaṁ
nihitaṁ ninnītakasāvaṁ muduṁ ca hoti kammaniyañca pabhassarañca na
ca pabhaṅgu sammā upeti kammāya yassā yassā ca pilandhanavikatiyā
ākaṅkhati yadi paṭṭikāya yadi kuṇḍalāya yadi gīveyyake <note n="7">Ma. gīveyyakena.</note> yadi suvaṇṇamālāya
tañcassa atthaṁ anubhoti. Evameva kho bhikkhave santi
adhicittamanuyuttassa bhikkhuno oḷārikā upakkilesā kāyaduccaritaṁ
vacīduccaritaṁ manoduccaritaṁ tamenaṁ sacetaso bhikkhu dabbajātiko pajahati
<pb n="3.326"/>
Vinodeti byantīkaroti anabhāvaṁ gameti tasmiṁ pahīne tasmiṁ byantīkate
santi adhicittamanuyuttassa bhikkhuno majjhimasahagatā upakkilesā kāmavitakko
byāpādavitakko vihiṁsāvitakko tamenaṁ sacetaso bhikkhu
dabbajātiko pajahati vinodeti byantīkaroti anabhāvaṁ gameti tasmiṁ pahīne
tasmiṁ byantīkate santi adhicittamanuyuttassa bhikkhuno sukhumasahagatā upakkilesā
jātivitakko janapadavitakko anavaññattipaṭisaṁyutto vitakko
tamenaṁ sacetaso bhikkhu dabbajātiko pajahati vinodeti byantīkaroti
anabhāvaṁ gameti tasmiṁ pahīne tasmiṁ byanatīkate athāparaṁ dhammavitakkā-
vasissanti. <note n="1">Ma. dhammavitakkovasissati. Ma. na ca paṇīto.</note> So hoti samādhi na ceva santo nappaṇīto nappaṭip-
passaddhaladdho <note n="3">Ma. nappaṭippassaddhiladdho. </note> na ekodibhāvādhigato sasaṅkhāraniggayhavāritavato <note n="4">Ma. sasaṅkhāraniggayhavāritagato.</note>.
Hoti so bhikkhave samayo yantaṁ cittaṁ ajjhattaṁyeva santiṭṭhati sannisīdati
ekodibhāvo <note n="5">Ma. Yu. ekodi.</note> hoti samādhiyati. So hoti samādhi santo paṇīto
paṭippassaddhaladdho ekodibhāvādhigato na sasaṅkhāraniggayhavāritavato yassa
yassa ca abhiññāsacchikaraṇīyassa dhammassa cittaṁ abhininnāmeti abhiññāsacchikiriyāya
tatra tatreva sakkhibhabbataṁ pāpuṇāti sati sati āyatane
so sace ākaṅkhati anekavihitaṁ iddhividhaṁ paccanubhaveyyaṁ
ekopi hutvā bahudhā assaṁ bahudhāpi hutvā eko assaṁ āvibhāvaṁ
tirobhāvaṁ tirokuḍḍaṁ tiropākāraṁ tiropabbataṁ asajjamāno gaccheyyaṁ
seyyathāpi ākāse paṭhaviyāpi ummujjanimujjaṁ kareyyaṁ seyyathāpi udake
udakepi abhijjamāne gaccheyyaṁ seyyathāpi paṭhaviyaṁ ākāsepi pallaṅkena
<pb n="3.327"/>
Kameyyaṁ seyyathāpi pakkhisakuṇo imepi candimasuriye evaṁ mahiddhike
evaṁmahānubhāve pāṇinā parimaseyyaṁ parimajjeyyaṁ yāva brahmalokāpi
kāyena vasaṁ vatteyyanti tatra tatreva sakkhibhabbataṁ pāpuṇāti sati
sati āyatane. So sace ākaṅkhati dibbāya sotadhātuyā visuddhāya
atikkantamānusikāya ubho sadde suṇeyyaṁ dibbe ca mānuse ca ye
dūre santike cāti <note n="1">Yu. dūre vā santike vāti.</note> tatra tatreva sakkhibhabbataṁ pāpuṇāti sati sati
āyatane. So sace ākaṅkhati parasattānaṁ parapuggalānaṁ cetasā
ceto paricca pajāneyyaṁ sarāgaṁ vā cittaṁ sarāgaṁ cittanti pajāneyyaṁ
vītarāgaṁ vā cittaṁ vītarāgaṁ cittanti pajāneyyaṁ sadosaṁ vā cittaṁ
sadosaṁ cittanti pajāneyyaṁ vītadosaṁ vā cittaṁ vītadosaṁ cittanti
pajāneyyaṁ samohaṁ vā cittaṁ samohaṁ cittanti pajāneyyaṁ vītamohaṁ
vā cittaṁ vītamohaṁ cittanti pajāneyyaṁ saṅkhittaṁ vā cittaṁ saṅkhittaṁ
cittanti pajāneyyaṁ vikkhittaṁ vā cittaṁ vikkhittaṁ cittanti pajāneyyaṁ
mahaggataṁ vā cittaṁ mahaggataṁ cittanti pajāneyyaṁ amahaggataṁ vā
cittaṁ amahaggataṁ cittanti pajāneyyaṁ sauttaraṁ vā cittaṁ sauttaraṁ
cittanti pajāneyyaṁ anuttaraṁ vā cittaṁ anuttaraṁ cittanti pajāneyyaṁ
samāhitaṁ vā cittaṁ samāhitaṁ cittanti pajāneyyaṁ asamāhitaṁ vā cittaṁ
asamāhitaṁ cittanti pajāneyyaṁ vimuttaṁ vā cittaṁ vimuttaṁ cittanti
pajāneyyaṁ avimuttaṁ vā cittaṁ avimuttaṁ cittanti pajāneyyanti
tatra tatreva sakkhibhabbataṁ pāpuṇāti sati sati āyatane. So sace
<pb n="3.328"/>
Ākaṅkhati anekavihitaṁ pubbenivāsaṁ anussareyyaṁ seyyathīdaṁ ekampi
jātiṁ dvepi jātiyo tissopi jātiyo catassopi jātiyo pañcapi
jātiyo dasampi jātiyo vīsampi jātiyo tiṁsampi jātiyo cattāḷīsampi
jātiyo paññāsampi jātiyo jātisatampi jātisahassampi jātisatasahassampi
anekepi <pb ed="P" n="1.256" set="A"/>saṁvaṭṭakappe anekepi vivaṭṭakappe anekepi saṁvaṭṭavivaṭṭakappe
amutrāsiṁ evaṁnāmo evaṁgotto evaṁvaṇṇo evamāhāro
evaṁsukhadukkhapaṭisaṁvedī evamāyupariyanto so tato cuto
amutra udapādī tatrāpāsiṁ evaṁnāmo evaṁgotto evaṁvaṇṇo
evamāhāro evaṁsukhadukkhapaṭisaṁvedī evamāyupariyanto so tato cuto
idhūpapannoti iti sākāraṁ sauddesaṁ anekavihitaṁ pubbenivāsaṁ anussareyyanti
tatra tatreva sakkhibhabbataṁ pāpuṇāti sati sati āyatane.
So sace ākaṅkhati dibbena cakkhunā visuddhena atikkantamānusakena
satte passeyyaṁ cavamāne upapajjamāne hīne paṇīte suvaṇṇe dubbaṇṇe
sugate duggate yathākammūpage satte pajāneyyaṁ ime vata
bhonto sattā kāyaduccaritena samannāgatā vacīduccaritena samannāgatā
manoduccaritena samannāgatā ariyānaṁ upavādakā micchādiṭṭhikā
micchādiṭṭhikammasamādānā te kāyassa bhedā parammaraṇā apāyaṁ duggatiṁ
vinipātaṁ nirayaṁ upapannā ime vā pana bhonto sattā kāyasucaritena
samannāgatā vacīsucaritena samannāgatā manosucaritena samannāgatā ariyānaṁ
anupavādakā sammādiṭṭhikā sammādiṭṭhikammasamādānā te kāyassa
<pb n="3.329"/>
Bhedā parammaraṇā sugatiṁ saggaṁ lokaṁ upapannāti iti dibbena
cakkhunā visuddhena atikkantamānusakena satte passeyyaṁ cavamāne
upapajjamāne hīne paṇīte suvaṇṇe dubbaṇṇe sugate duggate
yathākammūpage satte pajāneyyanti tatra tatreva sakkhibhabbataṁ
pāpuṇāti sati sati āyatane. So sace ākaṅkhati āsavānaṁ khayā
anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā
sacchikatvā upasampajja vihareyyanti tatra tatreva sakkhibhabbataṁ
pāpuṇāti sati sati āyataneti.
<p rend="subhead" sid="11">11, nimittasuttaṃ</p>
<p n="542"/>103 Adhicittamanuyuttena bhikkhave bhikkhunā tīṇi nimittāni
kālena kālaṁ manasikātabbāni kālena kālaṁ samādhinimittaṁ manasikātabbaṁ
kālena kālaṁ paggāhanimittaṁ manasikātabbaṁ kālena kālaṁ
upekkhānimittaṁ manasikātabbaṁ. Sace bhikkhave adhicittamanuyutto bhikkhu
ekantaṁ samādhinimittaṁyeva manasikareyya ṭhānantaṁ cittaṁ kosajjāya
saṁvatteyya. Sace bhikkhave adhicittamanuyutto bhikkhu ekantaṁ paggāhanimittaṁyeva
manasikareyya ṭhānantaṁ cittaṁ uddhaccāya saṁvatteyya. Sace
bhikkhave adhicittamanuyutto bhikkhu ekantaṁ upekkhānimittaṁyeva manasikareyya
ṭhānantaṁ cittaṁ na sammā samādhiyeyya āsavānaṁ khayāya. Yato <note n="1">Po. Ma. Yu. ca. ito paraṁ īdisameva.</note> kho
bhikkhave adhicittamanuyutto bhikkhu kālena kālaṁ samādhinimittaṁ manasikaroti kālena
kālaṁ paggāhanimittaṁ manasikaroti kālena kālaṁ upekkhānimittaṁ manasikaroti
taṁ hoti cittaṁ muduñca kammaniyañca pabhassarañca na
<pb n="3.330"/>
Ca pabhaṅgu sammā samādhiyati āsavānaṁ khayāya. Seyyathāpi bhikkhave
suvaṇṇakāro vā suvaṇṇakārantevāsī vā ukkaṁ bandhati <note n="1">Ma. bandheyya.</note> ukkaṁ
bandhitvā ukkāmukhaṁ ālimpeti <note n="2">Ma. ālimpeyya.</note> ukkāmukhaṁ ālimpetvā saṇḍāsena
jātarūpaṁ gahetvā <note n="3">Ma. ukkāmukhe pakkhipeyya. </note> ukkāmukhe pakkhipitvā kālena kālaṁ abhidhamati
kālena kālaṁ udakena paripphoseti kālena kālaṁ ajjhupekkhati.
Sace bhikkhave suvaṇṇakāro vā suvaṇṇakārantevāsī vā taṁ jātarūpaṁ
ekantaṁ abhidhameyya ṭhānantaṁ jātarūpaṁ ḍaheyya. Sace bhikkhave
suvaṇṇakāro vā suvaṇṇakārantevāsī vā taṁ jātarūpaṁ ekantaṁ udakena
paripphoseyya ṭhānantaṁ jātarūpaṁ nibbāpeyya. Sace bhikkhave suvaṇṇakāro
vā suvaṇṇakārantevāsī vā taṁ jātarūpaṁ ekantaṁ ajjhupekkheyya
ṭhānantaṁ jātarūpaṁ na sammā paripākaṁ gaccheyya. Yato kho
bhikkhave suvaṇṇakāro vā suvaṇṇakārantevāsī vā taṁ jātarūpaṁ kālena
kālaṁ abhidhamati kālena kālaṁ udakena paripphoseti kālena kālaṁ
ajjhupekkhati taṁ hoti jātarūpaṁ muduñca kammaniyañca pabhassarañca
na ca pabhaṅgu sammā upeti kammāya yassā yassā ca pilandhanavikatiyā
ākaṅkhati yadi paṭṭikāya <note n="4">Po. Yu. paṭṭakāya. <pb ed="P" n="1.258" set="A"/></note> yadi kuṇḍalāya yadi gīveyyake
yadi suvaṇṇamālāya tañcassa atthaṁ anubhoti. Evameva kho bhikkhave
adhicittamanuyuttena bhikkhunā tīṇi nimittāni kālena kālaṁ manasikātabbāni
kālena kālaṁ samādhinimittaṁ manasikātabbaṁ kālena kālaṁ paggāhanimittaṁ
manasikātabbaṁ kālena kālaṁ upekkhānimittaṁ manasikātabbaṁ. Sace bhikkhave
<pb n="3.331"/>
Adhicittamanuyutto bhikkhu ekantaṁ samādhinimittaṁyeva manasikareyya ṭhānantaṁ
cittaṁ kosajjāya saṁvatteyya. Sace bhikkhave adhicittamanuyutto bhikkhu
ekantaṁ paggāhanimittaṁyeva manasikareyya ṭhānantaṁ cittaṁ uddhaccāya
saṁvatteyya. Sace bhikkhave adhicittamanuyutto bhikkhu ekantaṁ upekkhānimittaṁyeva
manasikareyya ṭhānantaṁ cittaṁ na sammā samādhiyeyya āsavānaṁ
khayāya. Yato kho bhikkhave adhicittamanuyutto bhikkhu kālena kālaṁ
samādhinimittaṁ manasikaroti kālena kālaṁ paggāhanimittaṁ manasikaroti
kālena kālaṁ upekkhānimittaṁ manasikaroti taṁ hoti cittaṁ muduñca
kammaniyañca pabhassarañca na ca pabhaṅgu sammā samādhiyati āsavānaṁ
khayāya yassa yassa ca abhiññāsacchikaraṇīyassa dhammassa cittaṁ abhininnāmeti
abhiññāsacchikiriyāya tatra tatreva sakkhibhabbataṁ pāpuṇāti
sati sati āyatane so sace ākaṅkhati anekavihitaṁ iddhividhaṁ paccanubhaveyyaṁ
.pe. Āsavānaṁ khayā ... Sacchikatvā upasampajja vihareyyanti
tatra tatreva sakkhibhabbataṁ pāpuṇāti sati sati āyataneti.
Loṇaphalavaggo <note n="1">Ma. loṇakapallavaggo.</note> pañcamo.
Tassuddānaṁ
accāyikaṁ vivittañca saradā parisā tisso
tayo ājāniyā ve loṇake saṅghasamuggatāti.
Dutiyo paṇṇāsako samatto.
<p rend="subhead" check="nosid">3, tatiyapaṇṇāsakaṃ</p>
</xml>