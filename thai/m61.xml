<xml src="m61.xml">
<pgroup id="m61"/>
<readunit id="m61">1. ambalaṭṭhikarāhulovādasuttaṃ</readunit>
<pb n="2.123"/>
Bhikkhuvaggo
cūḷarāhulovādasuttaṁ <pb ed="P" n="1.414" set="M"/><note n="1">Ma. ambalaṭṭhikarāhulovādasuttaṁ.</note>
<p n="125"/>Evamme sutaṁ ekaṁ samayaṁ bhagavā rājagahe viharati
veḷuvane kalandakanivāpe. Tena kho pana samayena āyasmā
rāhulo ambalaṭṭhikāyaṁ viharati. Atha kho bhagavā sāyaṇhasamayaṁ
paṭisallānā vuṭṭhito yena ambalaṭṭhikā yenāyasmā rāhulo
tenupasaṅkami. Addasā kho āyasmā rāhulo bhagavantaṁ dūratova
āgacchantaṁ disvāna āsanaṁ paññāpesi udakañca pādānaṁ.
Nisīdi bhagavā paññatte āsane nisajja pāde pakkhālesi.
Āyasmāpi kho rāhulo bhagavantaṁ abhivādetvā ekamantaṁ nisīdi.
<p n="126"/>Atha kho bhagavā parittaṁ udakāvasesaṁ udakādhāne
ṭhapetvā āyasmantaṁ rāhulaṁ āmantesi passasi no tvaṁ rāhula
imaṁ parittaṁ udakāvasesaṁ udakādhāne ṭhapitanti. Evaṁ bhante. Evaṁ
parittaṁ kho rāhula tesaṁ sāmaññaṁ yesaṁ natthi sampajānamusāvāde
lajjāti. Atha kho bhagavā taṁ <note n="2">Ma. ayaṁ pāṭho natthi.</note> parittaṁ udakāvasesaṁ chaḍḍetvā
āyasmantaṁ rāhulaṁ āmantesi passasi no tvaṁ rāhula imaṁ <note n="3">Ma. ayaṁ pāṭho  natthi. Yu. tanti dissati.</note> parittaṁ
udakāvasesaṁ chaḍḍitanti. Evaṁ bhante. Evaṁ chaḍḍitaṁ kho rāhula
tesaṁ sāmaññaṁ yesaṁ natthi sampajānamusāvāde lajjāti. Atha kho
<pb n="2.124"/>
Bhagavā taṁ udakādhānaṁ nikkujjitvā āyasmantaṁ rāhulaṁ āmantesi
passasi no tvaṁ rāhula imaṁ udakādhānaṁ nikkujjitanti. Evaṁ
bhante. Evaṁ nikkujjitaṁ kho rāhula tesaṁ sāmaññaṁ yesaṁ natthi
sampajānamusāvāde lajjāti. Atha kho bhagavā taṁ udakādhānaṁ
ukkujjitvā āyasmantaṁ rāhulaṁ āmantesi passasi no tvaṁ
rāhula imaṁ udakādhānaṁ rittaṁyeva <note n="1">Ma. Yu. rittaṁ.</note> tucchanti. Evaṁ bhante. Evaṁ
rittaṁ tucchaṁ kho rāhula tesaṁ sāmaññaṁ yesaṁ natthi sampajānamusāvāde
lajjāti.
<p n="127"/>Seyyathāpi rāhula rañño nāgo īsādanto
uruḷhavābhijāto <note n="2">Sī. Yu. ubbūḷhavābhijāto.</note> saṅgāmāvacaro so <note n="3">Ma. ayaṁ pāṭho natthi.</note> saṅgāmagato purimehipi
pādehi kammaṁ karoti pacchimehipi pādehi kammaṁ karoti purimenapi
kāyena kammaṁ karoti pacchimenapi kāyena kammaṁ karoti sīsenapi kammaṁ
karoti kaṇṇehipi kammaṁ karoti dantehipi kammaṁ karoti naṅguṭṭhenapi
kammaṁ karoti rakkhateva soṇḍaṁ. Tattha hatthārohassa evaṁ
hoti ayaṁ kho rañño nāgo īsādanto uruḷhavābhijāto <note n="2">Sī. Yu. ubbūḷhavābhijāto.</note>
saṅgāmāvacaro saṅgāmagato purimehipi pādehi kammaṁ karoti
pacchimehipi pādehi kammaṁ karoti purimenapi kāyena kammaṁ karoti
pacchimenapi kāyena kammaṁ karoti sīsenapi kammaṁ karoti kaṇṇehipi kammaṁ
karoti dantehipi kammaṁ karoti naṅguṭṭhenapi kammaṁ karoti rakkhateva
<pb n="2.125"/>
Soṇḍaṁ apariccattaṁ kho rañño nāgassa jīvitanti. Yato kho
rāhula rañño nāgo īsādanto uruḷhavābhijāto saṅgāmāvacaro
saṅgāmagato purimehipi pādehi kammaṁ karoti pacchimehipi pādehi
kammaṁ karoti .pe. Naṅguṭṭhenapi kammaṁ karoti soṇḍāyapi
kammaṁ karoti. Tattha hatthārohassa evaṁ hoti ayañca <note n="1">Ma. Yu. ayaṁ kho.</note> kho
rañño nāgo īsādanto uruḷhavābhijāto saṅgāmāvacaro saṅgāmagato
purimehipi pādehi kammaṁ karoti pacchimehipi pādehi kammaṁ
karoti purimenapi kāyena kammaṁ karoti pacchimenapi kāyena kammaṁ
karoti sīsenapi kammaṁ karoti kaṇṇehipi kammaṁ karoti dantehipi
kammaṁ karoti naṅguṭṭhenapi kammaṁ karoti soṇḍāyapi kammaṁ
karoti pariccattaṁ kho rañño nāgassa jīvitaṁ natthidāni kiñci
rañño nāgassa akaraṇīyanti. Evameva kho rāhula yassakassaci
sampajānamusāvāde natthi lajjā nāhaṁ tassa kiñci pāpaṁ kammaṁ <note n="2">Ma. Yu. ayaṁ pāṭho natthi.</note>
akaraṇīyanti vadāmi. Tasmātiha te rāhula hassāpi na musā
bhaṇissāmīti evañhi te rāhula sikkhitabbaṁ.
<p n="128"/>Taṁ kiṁ maññasi rāhula kimatthiyo ādāsoti.
Paccavekkhaṇattho bhanteti. Evameva kho rāhula paccavekkhitvā
paccavekkhitvā kāyena kammaṁ kātabbaṁ paccavekkhitvā paccavekkhitvā
vācāya kammaṁ kātabbaṁ paccavekkhitvā paccavekkhitvā manasā
kammaṁ kātabbaṁ.
<pb n="2.126"/>
<p n="129"/>Yadeva tvaṁ rāhula kāyena kammaṁ kattukāmo ahosi <note n="1">Yu. hosi.</note>
tadeva te kāyakammaṁ paccavekkhitabbaṁ yannu kho ahaṁ idaṁ kāyena
kammaṁ kattukāmo idaṁ me kāyakammaṁ attabyābādhāyapi saṁvatteyya
parabyābādhāyapi saṁvatteyya ubhayabyābādhāyapi saṁvatteyya akusalaṁ
idaṁ kāyakammaṁ dukkhudrayaṁ <note n="2">Ma. dukkhudayaṁ.</note> dukkhavipākanti. Sace tvaṁ rāhula
paccavekkhamāno evaṁ jāneyyāsi yaṁ kho ahaṁ idaṁ kāyena
kammaṁ kattukāmo idaṁ me kāyakammaṁ attabyābādhāya <note n="3">Po. Ma. Yu. pisaddo dissati.</note> saṁvatteyya
parabyābādhāya <note n="4">Po. Ma. Yu. pisaddo dissati.</note> saṁvatteyya ubhayabyābādhāya <note n="5">Po. Ma. Yu. pisaddo dissati.</note> saṁvatteyya akusalaṁ
idaṁ kāyakammaṁ dukkhudrayaṁ dukkhavipākanti evarūpaṁ <pb ed="P" n="1.416" set="M"/>te rāhula kāyena
kammaṁ sasakkaṁ <note n="6">Ma.  saṁsakkaṁ na ca.</note> na karaṇīyaṁ. Sace pana tvaṁ rāhula paccavekkhamāno
evaṁ jāneyyāsi yaṁ kho ahaṁ idaṁ kāyena kammaṁ kattukāmo idaṁ
me kāyakammaṁ nevattabyābādhāyapi <note n="7">Yu. pisadudo na disusati.</note> saṁvatteyya na parabyābādhāyapi <note n="8">Yu. pisadudo na disusati.</note>
saṁvatteyya na ubhayabyābādhāyapi <note n="9">Yu. pisadudo na disusati.</note> saṁvatteyya kusalaṁ idaṁ kāyakammaṁ
sukhudrayaṁ sukhavipākanti evarūpaṁ te rāhula kāyena kammaṁ karaṇīyaṁ.
Karontenapi te rāhula kāyena kammaṁ tadeva te kāyakammaṁ
paccavekkhitabbaṁ yannu kho ahaṁ idaṁ kāyena kammaṁ karomi idaṁ
me kāyakammaṁ attabyābādhāyapi saṁvattati parabyābādhāyapi saṁvattati
ubhayabyābādhāyapi saṁvattati akusalaṁ idaṁ kāyakammaṁ dukkhudrayaṁ
dukkhavipākanti. Sace <note n="10">Ma. sace pana.</note> tvaṁ rāhula paccavekkhamāno evaṁ jāneyyāsi
yaṁ kho ahaṁ idaṁ kāyena kammaṁ karomi idaṁ me kāyakammaṁ
<pb n="2.127"/>
Attabyābādhāyapi saṁvattati parabyābādhāyapi saṁvattati ubhayabyābādhāyapi
saṁvattati akusalaṁ idaṁ kāyakammaṁ dukkhudrayaṁ dukkhavipākanti
paṭisaṁhareyyāsi tvaṁ rāhula evarūpaṁ kāyakammaṁ. Sace pana tvaṁ
rāhula paccavekkhamāno evaṁ jāneyyāsi yaṁ kho ahaṁ idaṁ kāyena
kammaṁ karomi idaṁ me kāyakammaṁ nevattabyābādhāyapi saṁvattati
na parabyābādhāyapi saṁvattati na ubhayabyābādhāyapi saṁvattati kusalaṁ
idaṁ kāyakammaṁ sukhudrayaṁ sukhavipākanti anupadajjeyyāsi tvaṁ rāhula
evarūpaṁ kāyakammaṁ. Katvāpi te rāhula kāyena kammaṁ tadeva
te kāyakammaṁ paccavekkhitabbaṁ yannu kho ahaṁ idaṁ kāyena
kammaṁ akāsiṁ idaṁ me kāyakammaṁ attabyābādhāyapi saṁvattati
parabyābādhāyapi saṁvattati ubhayabyābādhāyapi saṁvattati akusalaṁ
idaṁ kāyena <note n="1">Ma. Yu. kāyakammaṁ.</note> kammaṁ dukkhudrayaṁ dukkhavipākanti. Sace <note n="2">Ma. sace kho.</note> tvaṁ rāhula
paccavekkhamāno evaṁ jāneyyāsi yaṁ kho ahaṁ idaṁ kāyakammaṁ <note n="3">Ma. Yu. kāyena kammaṁ.</note>
akāsiṁ idaṁ me kāyakammaṁ attabyābādhāyapi saṁvattati parabyābādhāyapi
saṁvattati ubhayabyābādhāyapi saṁvattati akusalaṁ idaṁ kāyakammaṁ
dukkhudrayaṁ dukkhavipākanti evarūpaṁ te rāhula kāyakammaṁ satthari vā
viññūsu vā sabrahmacārīsu desetabbaṁ vivaritabbaṁ <pb ed="P" n="1.417" set="M"/>uttānīkātabbaṁ
desetvā vivaritvā uttānīkatvā āyatiṁ saṁvaraṁ āpajjitabbaṁ.
Sace pana tvaṁ rāhula paccavekkhamāno evaṁ jāneyyāsi yaṁ kho
ahaṁ idaṁ kāyena kammaṁ akāsiṁ idaṁ me kāyakammaṁ nevattabyābādhāyapi
<pb n="2.128"/>
Bādhāyapi saṁvattati na parabyābādhāyapi saṁvattati na ubhayabyābādhāyapi
saṁvattati kusalaṁ idaṁ kāyakammaṁ sukhudrayaṁ sukhavipākanti teneva tvaṁ
rāhula pītipāmujjena vihareyyāsi ahorattānusikkhī <note n="1">Po. ahorattānusikkhitā.</note> kusalesu dhammesu.
<p n="130"/>Yadeva tvaṁ rāhula vācāya kammaṁ kattukāmo ahosi
tadeva te vacīkammaṁ paccavekkhitabbaṁ yannu kho ahaṁ idaṁ vācāya
kammaṁ kattukāmo idaṁ me vacīkammaṁ attabyābādhāyapi saṁvatteyya
parabyābādhāyapi saṁvatteyya ubhayabyābādhāyapi saṁvatteyya akusalaṁ
idaṁ vacīkammaṁ dukkhudrayaṁ dukkhavipākanti. Sace tvaṁ rāhula
paccavekkhamāno evaṁ jāneyyāsi yaṁ kho ahaṁ idaṁ vācāya
kammaṁ kattukāmo idaṁ me vacīkammaṁ attabyābādhāyapi saṁvatteyya
parabyābādhāyapi saṁvatteyya ubhayabyābādhāyapi saṁvatteyya akusalaṁ
idaṁ vacīkammaṁ dukkhudrayaṁ dukkhavipākanti evarūpaṁ te rāhula vācāya
kammaṁ sasakkaṁ na karaṇīyaṁ. Sace pana tvaṁ rāhula paccavekkhamāno
evaṁ jāneyyāsi yaṁ kho ahaṁ idaṁ vācāya kammaṁ kattukāmo
idaṁ <pb ed="P" n="1.418" set="M"/>me vacīkammaṁ nevattabyābādhāyapi saṁvatteyya na parabyābādhāyapi
saṁvatteyya na ubhayabyābādhāyapi saṁvatteyya kusalaṁ idaṁ
vacīkammaṁ sukhudrayaṁ sukhavipākanti evarūpaṁ te rāhula vācāya kammaṁ
karaṇīyaṁ. Karontenapi te rāhula vācāya kammaṁ tadeva te
vacīkammaṁ paccavekkhitabbaṁ yannu kho ahaṁ idaṁ vācāya kammaṁ
karomi idaṁ me vacīkammaṁ attabyābādhāyapi saṁvattati parabyābādhāyapi
<pb n="2.129"/>
Saṁvattati ubhayabyābādhāyapi saṁvattati akusalaṁ idaṁ vacīkammaṁ
dukkhudrayaṁ dukkhavipākanti. Sace <note n="1">Ma. sace pana.</note> tvaṁ rāhula paccavekkhamāno
evaṁ jāneyyāsi yaṁ kho ahaṁ idaṁ vācāya kammaṁ karomi idaṁ
me vacīkammaṁ attabyābādhāyapi saṁvattati parabyābādhāyapi saṁvattati
ubhayabyābādhāyapi saṁvattati akusalaṁ idaṁ vacīkammaṁ dukkhudrayaṁ dukkhavipākanti
paṭisaṁhareyyāsi tvaṁ rāhula evarūpaṁ vacīkammaṁ. Sace
pana tvaṁ rāhula paccavekkhamāno evaṁ jāneyyāsi yaṁ kho ahaṁ
idaṁ vācāya kammaṁ karomi idaṁ me vacīkammaṁ nevattabyābādhāyapi
saṁvattati na parabyābādhāyapi saṁvattati na ubhayabyābādhāyapi saṁvattati
kusalaṁ idaṁ vacīkammaṁ sukhudrayaṁ sukhavipākanti anupadajjeyyāsi tvaṁ
rāhula evarūpaṁ vacīkammaṁ. Katvāpi te rāhula vācāya kammaṁ
tadeva te vacīkammaṁ paccavekkhitabbaṁ yannu kho ahaṁ idaṁ vācāya
kammaṁ akāsiṁ idaṁ me vacīkammaṁ attabyābādhāyapi saṁvattati
parabyābādhāyapi saṁvattati ubhayabyābādhāyapi saṁvattati akusalaṁ
idaṁ vacīkammaṁ dukkhudrayaṁ dukkhavipākanti. Sace <note n="2">Ma. sace kho.</note> tvaṁ rāhula
paccavekkhamāno evaṁ jāneyyāsi yaṁ kho ahaṁ idaṁ vācāya
kammaṁ akāsiṁ idaṁ me vacīkammaṁ attabyābādhāyapi saṁvattati
parabyābādhāyapi saṁvattati ubhayabyābādhāyapi saṁvattati akusalaṁ idaṁ
vacīkammaṁ dukkhudrayaṁ dukkhavipākanti evarūpaṁ te rāhula vacīkammaṁ
satthari vā viññūsu vā sabrahmacārīsu vā desetabbaṁ vivaritabbaṁ
<pb n="2.130"/>
Uttānīkātabbaṁ desetvā vivaritvā uttānīkatvā āyatiṁ saṁvaraṁ
āpajjitabbaṁ. Sace pana tvaṁ rāhula paccavekkhamāno evaṁ
jāneyyāsi yaṁ kho ahaṁ idaṁ vācāya kammaṁ akāsiṁ idaṁ me
vacīkammaṁ nevattabyābādhāyapi saṁvattati na parabyābādhāyapi saṁvattati
na ubhayabyābādhāyapi saṁvattati kusalaṁ idaṁ vacīkammaṁ sukhudrayaṁ sukhavipākanti
teneva tvaṁ rāhula pītipāmujjena vihareyyāsi ahorattānusikkhī <note n="1">Po. <pb ed="P" n="1.419" set="M"/>... sikkhitā. ito paraṁ pāṭhā evameva ñātabbā.</note>
kusalesu dhammesu.
<p n="131"/>Yadeva tvaṁ rāhula manasā kammaṁ kattukāmo ahosi
tadeva te manokammaṁ paccavekkhitabbaṁ yannu kho ahaṁ idaṁ manasā
kammaṁ kattukāmo idaṁ me manokammaṁ attabyābādhāyapi saṁvatteyya
parabyābādhāyapi saṁvatteyya ubhayabyābādhāyapi saṁvatteyya akusalaṁ
idaṁ manokammaṁ dukkhudrayaṁ dukkhavipākanti. Sace tvaṁ rāhula
paccavekkhamāno evaṁ jāneyyāsi yaṁ kho ahaṁ idaṁ manasā kammaṁ
kattukāmo idaṁ me manokammaṁ attabyābādhāyapi saṁvatteyya
parabyābādhāyapi saṁvatteyya ubhayabyābādhāyapi saṁvatteyya akusalaṁ
idaṁ manokammaṁ dukkhudrayaṁ dukkhavipākanti evarūpaṁ te rāhula manasā
kammaṁ sasakkaṁ na karaṇīyaṁ. Sace pana tvaṁ rāhula paccavekkhamāno
evaṁ jāneyyāsi yaṁ kho ahaṁ idaṁ manasā kammaṁ kattukāmo
idaṁ me manokammaṁ nevattabyābādhāyapi saṁvatteyya na parabyābādhāyapi
saṁvatteyya na ubhayabyābādhāyapi saṁvatteyya kusalaṁ idaṁ
<pb n="2.131"/>
Manokammaṁ sukhudrayaṁ sukhavipākanti evarūpaṁ te rāhula manasā
kammaṁ karaṇīyaṁ. Karontenapi te rāhula manasā kammaṁ tadeva
te manokammaṁ paccavekkhitabbaṁ yannu kho ahaṁ idaṁ manasā kammaṁ
karomi idaṁ me manokammaṁ attabyābādhāyapi saṁvattati parabyābādhāyapi
saṁvattati ubhayabyābādhāyapi saṁvattati akusalaṁ idaṁ manokammaṁ
dukkhudrayaṁ dukkhavipākanti. Sace <note n="1">Ma. sace pana.</note> tvaṁ rāhula paccavekkhamāno
evaṁ jāneyyāsi yaṁ kho ahaṁ idaṁ manasā kammaṁ karomi idaṁ
me manokammaṁ attabyābādhāyapi saṁvattati parabyābādhāyapi saṁvattati
ubhayabyābādhāyapi saṁvattati akusalaṁ idaṁ manokammaṁ dukkhudrayaṁ
dukkhavipākanti paṭisaṁhareyyāsi tvaṁ rāhula evarūpaṁ manokammaṁ.
Sace pana tvaṁ rāhula paccavekkhamāno evaṁ jāneyyāsi yaṁ kho
ahaṁ idaṁ manasā kammaṁ karomi idaṁ me manokammaṁ nevattabyābādhāyapi
saṁvattati na parabyābādhāyapi saṁvattati na ubhayabyābādhāyapi
saṁvattati kusalaṁ idaṁ manokammaṁ sukhudrayaṁ sukhavipākanti
anupadajjeyyāsi tvaṁ rāhula evarūpaṁ manokammaṁ. Katvāpi te
rāhula manasā kammaṁ tadeva te manokammaṁ paccavekkhitabbaṁ
yannu kho ahaṁ idaṁ manasā kammaṁ akāsiṁ idaṁ me manokammaṁ
attabyābādhāyapi saṁvattati parabyābādhāyapi saṁvattati ubhayabyābādhāyapi
saṁvattati akusalaṁ idaṁ manokammaṁ dukkhudrayaṁ dukkhavipākanti.
Sace tvaṁ rāhula paccavekkhamāno evaṁ jāneyyāsi
<pb n="2.132"/>
Yaṁ kho ahaṁ idaṁ manasā kammaṁ akāsiṁ idaṁ me manokammaṁ
attabyābādhāyapi saṁvattati parabyābādhāyapi saṁvattati ubhayabyābādhāyapi
saṁvattati akusalaṁ idaṁ manokammaṁ dukkhudrayaṁ dukkhavipākanti
evarūpe <note n="1">Ma. evarūpaṁ.</note> pana <note n="2">Yu. panasaddo natthi.</note> te rāhula manokamme <note n="3">Ma. manokammaṁ aḍḍiyitabbaṁ. </note> aṭṭiyitabbaṁ harāyitabbaṁ
jigucchitabbaṁ aṭṭiyitvā <note n="4">Ma. aḍḍiyitvā.</note> harāyitvā jigucchitvā āyatiṁ saṁvaraṁ
āpajjitabbaṁ. Sace pana tvaṁ rāhula paccavekkhamāno evaṁ
jāneyyāsi yaṁ kho ahaṁ idaṁ manasā kammaṁ akāsiṁ idaṁ me
manokammaṁ nevattabyābādhāyapi saṁvattati na parabyābādhāyapi saṁvattati
na ubhayabyābādhāyapi saṁvattati kusalaṁ idaṁ manokammaṁ sukhudrayaṁ
sukhavipākanti teneva tvaṁ rāhula pītipāmujjena vihareyyāsi
ahorattānusikkhī <pb ed="P" n="1.420" set="M"/>kusalesu dhammesu.
<p n="132"/>Ye hi keci rāhula atītamaddhānaṁ samaṇā vā brāhmaṇā
vā kāyakammaṁ parisodhesuṁ vacīkammaṁ parisodhesuṁ manokammaṁ parisodhesuṁ
sabbe te evameva paccavekkhitvā paccavekkhitvā kāyakammaṁ
parisodhesuṁ paccavekkhitvā paccavekkhitvā vacīkammaṁ parisodhesuṁ
paccavekkhitvā paccavekkhitvā manokammaṁ parisodhesuṁ. Yepi <note n="5">Ma. ye hi pi.</note> hi
keci rāhula anāgatamaddhānaṁ samaṇā vā brāhmaṇā vā kāyakammaṁ
parisodhessanti vacīkammaṁ parisodhessanti manokammaṁ parisodhessanti
sabbe te evameva <note n="6">Ma. Yu. evamevaṁ.</note> paccavekkhitvā paccavekkhitvā
kāyakammaṁ parisodhessanti paccavekkhitvā paccavekkhitvā vacīkammaṁ
<pb n="2.133"/>
Parisodhessanti paccavekkhitvā paccavekkhitvā manokammaṁ
parisodhessanti. Yepi hi keci rāhula etarahi samaṇā vā brāhmaṇā
vā kāyakammaṁ parisodhenti vacīkammaṁ parisodhenti manokammaṁ parisodhenti
sabbe te evameva paccavekkhitvā paccavekkhitvā kāyakammaṁ
parisodhenti paccavekkhitvā paccavekkhitvā vacīkammaṁ parisodhenti
paccavekkhitvā paccavekkhitvā manokammaṁ parisodhenti.
Tasmātiha te <note n="1">Ma. Yu. ayaṁ pāṭho natthi.</note> rāhula paccavekkhitvā paccavekkhitvā kāyakammaṁ
parisodhessāmi paccavekkhitvā paccavekkhitvā vacīkammaṁ parisodhessāmi <note n="2">Yu. parisodhessāma.</note>
paccavekkhitvā paccavekkhitvā manokammaṁ parisodhessāmīti evañhi
te <note n="3">Yu. vo. </note> rāhula sikkhitabbanti.
Idamavoca bhagavā attamano āyasmā rāhulo bhagavato
bhāsitaṁ abhinandīti.
Cūḷarāhulovādasuttaṁ <note n="4">Ma. ambalaṭṭhikarāhu....</note> niṭṭhitaṁ paṭhamaṁ.
</xml>