<xml src="a10-5.xml">
<readunit id="a10-5">5. akkosavaggo</readunit>
<p rend="subhead" sid="1">1, vivādasuttaṃ</p>
<pb n="10.81"/>
Akkosavaggo pañcamo
<p n="41"/>Athakho āyasmā upāli yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ
nisinno kho āyasmā upāli bhagavantaṁ etadavoca ko nu kho
bhante hetu ko paccayo yena saṅghe bhaṇḍanakalahaviggahavivādā
uppajjanti bhikkhū na phāsu viharantīti. Idhupāli bhikkhū adhammaṁ
dhammoti dīpenti dhammaṁ adhammoti dīpenti avinayaṁ vinayoti
dīpenti vinayaṁ avinayoti dīpenti abhāsitaṁ alapitaṁ tathāgatena
bhāsitaṁ lapitaṁ tathāgatenāti dīpenti bhāsitaṁ lapitaṁ tathāgatena
abhāsitaṁ alapitaṁ tathāgatenāti dīpenti anāciṇṇaṁ tathāgatena
āciṇṇaṁ tathāgatenāti dīpenti āciṇṇaṁ tathāgatena anāciṇṇaṁ
tathāgatenāti dīpenti appaññattaṁ tathāgatena paññattaṁ tathāgatenāti
dīpenti paññattaṁ tathāgatena appaññattaṁ tathāgatenāti dīpenti
ayaṁ kho upāli hetu ayaṁ paccayo yena saṅghe bhaṇḍanakalahaviggahavivādā
uppajjanti bhikkhū na phāsu viharantīti.
<p rend="subhead" sid="2">2, paṭhamavivādamūlasuttaṃ</p>
<p n="42"/>Kati nu kho bhante vivādamūlānīti. Dasa kho upāli
vivādamūlāni katamāni dasa idhupāli bhikkhū adhammaṁ dhammoti dīpenti
dhammaṁ adhammoti dīpenti avinayaṁ vinayoti dīpenti vinayaṁ avinayoti
dīpenti abhāsitaṁ alapitaṁ tathāgatena bhāsitaṁ lapitaṁ tathāgatenāti
<pb n="10.82"/>
Dīpenti bhāsitaṁ lapitaṁ tathāgatena abhāsitaṁ alapitaṁ tathāgatenāti
dīpenti anāciṇṇaṁ tathāgatena āciṇṇaṁ tathāgatenāti dīpenti
āciṇṇaṁ tathāgatena anāciṇṇaṁ tathāgatenāti dīpenti appaññattaṁ
tathāgatena paññattaṁ tathāgatenāti dīpenti paññattaṁ tathāgatena
appaññattaṁ tathāgatenāti dīpenti imāni kho upāli dasa vivādamūlānīti.
<p rend="subhead" sid="3">3, dutiyavivādamūlasuttaṃ</p>
<p n="43"/>Kati nu kho bhante vivādamūlānīti. Dasa kho upāli
vivādamūlāni katamāni dasa idhupāli bhikkhū anāpattiṁ āpattīti
dīpenti āpattiṁ anāpattīti dīpenti lahukaṁ āpattiṁ garukāpattīti
dīpenti garukaṁ āpattiṁ lahukāpattīti dīpenti duṭṭhullaṁ
āpattiṁ aduṭṭhullāpattīti dīpenti aduṭṭhullaṁ āpattiṁ duṭṭhullāpattīti
dīpenti sāvasesaṁ āpattiṁ <pb ed="P" n="5.79" set="A"/>avasesā āpattīti dīpenti
anavasesaṁ āpattiṁ sāvasesāpattīti dīpenti sappaṭikammaṁ āpattiṁ
appaṭikammāpattīti dīpenti appaṭikammaṁ āpattiṁ sappaṭikammāpattīti
dīpenti imāni kho upāli dasa vivādamūlānīti.
<p rend="subhead" sid="4">4, kusinārasuttaṃ</p>
<p n="44"/>Ekaṁ samayaṁ bhagavā kusinārāyaṁ viharati baliharaṇe vanasaṇḍe
tatra kho bhagavā bhikkhū āmantesi bhikkhavoti. Bhadanteti te bhikkhū
bhagavato paccassosuṁ. Bhagavā etadavoca codakena bhikkhave bhikkhunā
paraṁ codetukāmena pañca dhamme ajjhattaṁ paccavekkhitvā pañca dhamme
ajjhattaṁ upaṭṭhāpetvā paro codetabbo katame pañca dhammā
<pb n="10.83"/>
Ajjhattaṁ paccavekkhitabbā codakena bhikkhave bhikkhunā paraṁ codetukāmena
evaṁ paccavekkhitabbaṁ parisuddhakāyasamācāro nu khomhi parisuddhenamhi
kāyasamācārena samannāgato acchiddena appaṭimaṁsena saṁvijjati
nu kho me eso dhammo udāhu noti no ce bhikkhave bhikkhu
parisuddhakāyasamācāro hoti parisuddhena kāyasamācārena samannāgato
acchiddena appaṭimaṁsena tassa bhavanti vattāro iṅgha tāva āyasmā
kāyikaṁ sikkhassūti <note n="1">Po. sikkhissati.</note> itissa bhavanti vattāro. Puna <note n="2">Ma. pana caparaṁ ... vattāroti natthi.</note> caparaṁ bhikkhave
codakena bhikkhunā paraṁ codetukāmena evaṁ paccavekkhitabbaṁ
parisuddhavacīsamācāro nu khomhi parisuddhenamhi vacīsamācārena samannāgato
acchiddena appaṭimaṁsena saṁvijjati nu kho me eso dhammo udāhu
noti no ce bhikkhave bhikkhu parisuddhavacīsamācāro hoti parisuddhena
vacīsamācārena samannāgato acchiddena appaṭimaṁsena tassa bhavanti
vattāro iṅgha <pb ed="P" n="5.80" set="A"/>tāva āyasmā vācasikaṁ sikkhassūti itissa bhavanti
vattāro <note n="2">Ma. pana caparaṁ ... vattāroti natthi.</note>. Puna caparaṁ bhikkhave codakena bhikkhunā paraṁ codetukāmena
evaṁ paccavekkhitabbaṁ mettaṁ nu kho cittaṁ paccupaṭṭhitaṁ sabrahmacārīsu
anāghātaṁ saṁvijjati nu kho me eso dhammo udāhu noti no
ce bhikkhave bhikkhuno mettacittaṁ paccupaṭṭhitaṁ hoti sabrahmacārīsu anāghātaṁ
tassa bhavanti vattāro iṅgha <note n="3">Ma. Yu. etthantare  tāvāti atthi.</note> āyasmā sabrahmacārīsu mettacittaṁ
upaṭṭhapehīti itissa bhavanti vattāro. Puna caparaṁ bhikkhave codakena
<pb n="10.84"/>
Bhikkhunā paraṁ codetukāmena evaṁ paccavekkhitabbaṁ bahussuto nu khomhi
sutadharo sutasannicayo ye te dhammā ādikalyāṇā majjhekalyāṇā
pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ
abhivadanti tathārūpāssa me dhammā bahussutā honti dhatā vacasā
paricitā manasānupekkhitā diṭṭhiyā suppaṭividdhā saṁvijjati nu kho me eso
dhammo udāhu noti no ce bhikkhave bhikkhu bahussuto hoti sutadharo
sutasannicayo ye te dhammā ādikalyāṇā majjhekalyāṇā pariyosānakalyāṇā
sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ
abhivadanti tathārūpāssa dhammā bahussutā honti dhatā vacasā paricitā
manasānupekkhitā diṭṭhiyā suppaṭividdhā tassa bhavanti vattāro iṅgha
tāva āyasmā āgamaṁ pariyāpuṇasasūti itissa bhavanti vattāro.
Puna caparaṁ bhikkhave codakena bhikkhunā paraṁ codetukāmena evaṁ
paccavekkhitabbaṁ ubhayāni kho me pātimokkhāni vitthārena svāgatāni
honti suvibhattāni suppavattāni suvinicchitāni suttaso anubyañjanaso
saṁvijjati nu kho <pb ed="P" n="5.81" set="A"/>me eso dhammo udāhu noti no ce bhikkhave
bhikkhuno ubhayāni pātimokkhāni vitthārena svāgatāni honti suvibhattāni
suppavattāni suvinicchitāni suttaso anubyañjanaso idampanāyasmā
kattha vuttaṁ bhagavatāti iti puṭṭho na sampāyati tassa bhavanti
vattāro iṅgha tāva āyasmā vinayaṁ sikkhassūti itissa bhavanti
vattāro. Ime pañca dhammā ajjhattaṁ paccavekkhitabbā katame
<pb n="10.85"/>
Pañca dhammā ajjhattaṁ upaṭṭhāpetabbā kālena vakkhāmi no akālena
bhūtena vakkhāmi no abhūtena saṇhena vakkhāmi no pharusena atthasañhitena
vakkhāmi no anatthasañhitena mettacitto <note n="1">Po. mettacittena.</note> vakkhāmi no
dosantaroti ime pañca dhammā ajjhattaṁ upaṭṭhāpetabbā.
Codakena bhikkhave bhikkhunā paraṁ codetukāmena ime pañca dhamme
ajjhattaṁ paccavekkhitvā ime pañca dhamme ajjhattaṁ upaṭṭhāpetvā
paro codetabboti.
<p rend="subhead" sid="5">5, rājantepurappavesanasuttaṃ</p>
<p n="45"/>Dasayime bhikkhave ādīnavā rājantepurappavesane katame
dasa idha bhikkhave rājā mahesiyā saddhiṁ nisinno hoti tatra
bhikkhu pavisati mahesī taṁ <note n="2">Yu. ayaṁ pāṭho natthi.</note> bhikkhuṁ disvā sitaṁ pātukaroti bhikkhu vā
mahesiṁ disvā sitaṁ pātukaroti tattha rañño evaṁ hoti addhā
imesaṁ kataṁ vā karissanti vāti ayaṁ bhikkhave paṭhamo ādīnavo
rājantepurappavesane. Puna caparaṁ bhikkhave rājā bahukicco bahukaraṇīyo
aññataraṁ itthiṁ gantvā na sarati sā <pb ed="P" n="5.82" set="A"/>tena gabbhaṁ gaṇhāti tattha
rañño evaṁ hoti na kho idha añño koci pavisati aññatra
pabbajitena siyā nu kho pabbajitassa kammanti ayaṁ bhikkhave dutiyo
ādīnavo rājantepurappavesane. Puna caparaṁ bhikkhave rañño antepure
aññataraṁ ratanaṁ nassati tattha rañño evaṁ hoti na kho idha
añño koci pavisati aññatra pabbajitena siyā nu kho pabbajitassa
kammanti ayaṁ bhikkhave tatiyo ādīnavo rājantepurappavesane.
<pb n="10.86"/>
Puna caparaṁ bhikkhave rañño antepure abbhantarā guyhamantā bahiddhā
sambhedaṁ gacchanti tattha rañño evaṁ hoti na kho idha rañño
koci pavisati aññatra pabbajitena siyā nu kho pabbajitassa kammanti
ayaṁ bhikkhave catuttho ādīnavo rājantepurappavesane. Puna caparaṁ
bhikkhave rañño antepure pitā vā puttaṁ pattheti putto vā
pitaraṁ pattheti tesaṁ evaṁ hoti na kho idha añño koci pavisati
aññatra pabbajitena siyā nu kho pabbajitassa kammanti ayaṁ
kho bhikkhave pañcamo ādīnavo rājantepurappavesane. Puna caparaṁ
bhikkhave rājā nīcathāniyaṁ ucce thāne ṭhapeti yesantaṁ amanāpaṁ
tesaṁ evaṁ hoti rājā kho pabbajitena saṁsaṭṭho siyā nu kho
pabbajitassa kammanti ayaṁ bhikkhave chaṭṭho ādīnavo rājantepurappavesane.
Puna caparaṁ bhikkhave rājā uccathāniyaṁ nīce thāne ṭhapeti
yesantaṁ amanāpaṁ tesaṁ evaṁ hoti rājā kho pabbajitena saṁsaṭṭho
siyā nu kho pabbajitassa kammanti ayaṁ kho bhikkhave sattamo
ādīnavo rājantepurappavesane. Puna caparaṁ bhikkhave rājā akāle
senaṁ uyyojeti yesantaṁ amanāpaṁ tesaṁ evaṁ hoti rājā kho
pabbajitena saṁsaṭṭho siyā nu kho pabbajitassa kammanti ayaṁ
bhikkhave aṭṭhamo ādīnavo rājantepurappavesane. Puna caparaṁ bhikkhave
rājā kāle <pb ed="P" n="5.83" set="A"/>senaṁ uyyojetvā antarāmaggato nivattāpesi <note n="1">Ma. Yu. nivattāpeti.</note> yesantaṁ
amanāpaṁ tesaṁ evaṁ hoti rājā kho pabbajitena saṁsaṭṭho siyā
<pb n="10.87"/>
Nu kho pabbajitassa kammanti ayaṁ bhikkhave navamo ādīnavo
rājantepurappavesane. Puna caparaṁ bhikkhave rañño antepuraṁ hatthisambādhaṁ
assasambādhaṁ rathasambādhaṁ rajanīyāni rūpasaddagandharasaphoṭṭhabbāni yāni
na pabbajitasāruppāni ayaṁ bhikkhave dasamo ādīnavo rājantepurappavesane.
Ime kho bhikkhave dasa ādīnavā rājantepurappavesaneti.
<p rend="subhead" sid="6">6, sakkasuttaṃ</p>
<p n="46"/>Ekaṁ samayaṁ bhagavā sakkesu viharati kapilavatthusmiṁ nigrodhārāme.
Athakho sambahulā sakkā upāsakā tadahuposathe yena bhagavā
tenupasaṅkamiṁsu upasaṅkamitvā bhagavantaṁ abhivādetvā ekamantaṁ nisīdiṁsu.
Ekamantaṁ nisinne kho sakke upāsake bhagavā etadavoca apinu
tumhe sakkā aṭṭhaṅgasamannāgataṁ uposathaṁ upavasathāti. Appekadā
mayaṁ bhante aṭṭhaṅgasamannāgataṁ uposathaṁ upavasāma appekadā na
upavasāmāti. Tesaṁ vo sakkā alābhā tesaṁ dulladdhaṁ ye tumhe
evaṁ sokasabhaye jīvite maraṇasabhaye jīvite appekadā aṭṭhaṅgasamannāgataṁ
uposathaṁ upavasatha appekadā na upavasatha taṁ kiṁ maññatha sakkā idha
puriso <pb ed="P" n="5.84" set="A"/>yena <note n="1">Ma. Yu. kenici.</note> kammaṭṭhānena anāpajja akusalaṁ divasaṁ aḍḍhakahāpaṇaṁ
nibbiseyya dakkho puriso uṭṭhānasampannoti alaṁ vacanāyāti. Evaṁ
bhante. Taṁ kiṁ maññatha sakkā idha puriso yena kammaṭṭhānena
anāpajja akusalaṁ divasaṁ kahāpaṇaṁ nibbiseyya dakkho puriso uṭṭhānasampannoti
alaṁ vacanāyāti. Evaṁ bhante. Taṁ kiṁ maññatha sakkā
idha puriso yena kammaṭṭhānena anāpajja akusalaṁ divasaṁ dve kahāpaṇe
<pb n="10.88"/>
Nibbiseyya tayo kahāpaṇe nibbiseyya cattāro kahāpaṇe nibbiseyya
pañca kahāpaṇe nibbiseyya cha kahāpaṇe nibbiseyya satta
kahāpaṇe nibbiseyya aṭṭha kahāpaṇe nibbiseyya nava kahāpaṇe
nibbiseyya dasa kahāpaṇe nibbiseyya vīsaṁ kahāpaṇe nibbiseyya
tiṁsaṁ <note n="1">Po. Ma. Yu. tiṁsa.</note> kahāpaṇe nibbiseyya cattāḷīsaṁ kahāpaṇe nibbiseyya paññāsaṁ
kahāpaṇe nibbiseyya kahāpaṇasataṁ nibbiseyya dakkho puriso
uṭṭhānasampannoti alaṁ vacanāyāti. Evaṁ bhante. Taṁ kiṁ maññatha
sakkā api nu kho so puriso divase kahāpaṇasataṁ kahāpaṇasahassaṁ
nibbisamāno laddhaṁ laddhaṁ nikkhipanto vassasatajīvī <note n="2">Po. Ma. Yu. vassasatāyuko.</note> mahantaṁ bhogakkhandhaṁ
adhigaccheyyāti. Evaṁ bhante. Taṁ kiṁ maññatha sakkā api nu kho
so puriso bhogahetukaṁ <note n="3">Ma. Yu. bhogahetu. </note> bhoganidānaṁ bhogādhikaraṇaṁ ekaṁ vā rattiṁ ekaṁ
vā divasaṁ <note n="4">Po. Yu. upaḍḍhaṁ vā rattiṁ.</note> upaḍḍhaṁ vā divasaṁ ekantasukhapaṭisaṁvedī vihareyyāti. No
hetaṁ bhante. Taṁ kissa hetu. Kāmā hi bhante aniccā tucchā
musā mosadhammāti. Idha pana vo sakkā mama sāvako dasa vassāni
appamatto ātāpī <pb ed="P" n="5.85" set="A"/>pahitatto viharanto yathā mayānusiṭṭhaṁ tathā paṭipajjamāno
sataṁpi vassāni sataṁpi vassasatāni sataṁpi vassasahassāni
ekantasukhapaṭisaṁvedī vihareyya so ca khvassa sakadāgāmī vā anāgāmī
vā apaṇṇakaṁ vā sotāpanno tiṭṭhantu sakkā dasa vassāni idha
mama sāvako nava vassāni aṭṭha vassāni satta vassāni cha vassāni pañca
vassāni cattāri vassāni tīṇi vassāni dve vassāni ekaṁ vassaṁ appamatto
<pb n="10.89"/>
Ātāpī pahitatto viharanto yathā mayānusiṭṭhaṁ tathā paṭipajjamāno
sataṁpi vassāni sataṁpi vassasatāni sataṁpi vassasahassāni ekantasukhapaṭisaṁvedī
vihareyya so ca khvassa sakadāgāmī vā anāgāmī vā apaṇṇakaṁ
vā sotāpanno tiṭṭhatu sakkā ekaṁ vassaṁ idha mama sāvako
dasa māse appamatto ātāpī pahitatto viharanto yathā mayānusiṭṭhaṁ
tathā paṭipajjamāno sataṁpi vassāni sataṁpi vassasatāni sataṁpi vassasahassāni
ekantasukhapaṭisaṁvedī vihareyya so ca khvassa sakadāgāmī vā
anāgāmī vā apaṇṇakaṁ vā sotāpanno tiṭṭhantu sakkā dasa
māsā idha mama sāvako nava māse aṭṭha māse satta māse cha
māse pañca māse cattāro māse tayo māse dve māse ekamāsaṁ
aḍḍhamāsaṁ appamatto ātāpī pahitatto viharanto yathā mayānusiṭṭhaṁ
tathā paṭipajjamāno sataṁpi vassāni sataṁpi vassasatāni sataṁpi vassasahassāni
ekantasukhapaṭisaṁvedī vihareyya so ca khvassa sakadāgāmī vā
anāgāmī vā apaṇṇakaṁ vā sotāpanno tiṭṭhatu sakkā aḍḍhamāso
idha mama sāvako dasa rattindive appamatto ātāpī pahitatto
viharanto yathā mayānusiṭṭhaṁ tathā paṭipajjamāno sataṁpi vassāni sataṁpi
vassasatāni sataṁpi vassasahassāni ekantasukhapaṭisaṁvedī vihareyya so
ca khvassa sakadāgāmī vā anāgāmī vā apaṇṇakaṁ vā sotāpanno
tiṭṭhantu sakkā dasa rattindivā <pb ed="P" n="5.86" set="A"/>idha mama sāvako nava rattindive
aṭṭha rattindive satta rattindive cha rattindive pañca rattindive
<pb n="10.90"/>
Cattāro rattindive tayo rattindive dve rattindive ekarattindivaṁ
appamatto ātāpī pahitatto viharanto yathā mayānusiṭṭhaṁ tathā paṭipajjamāno
sataṁpi vassāni sataṁpi vassasatāni sataṁpi vassasahassāni
ekantasukhapaṭisaṁvedī vihareyya so ca khvassa sakadāgāmī vā anāgāmī vā
apaṇṇakaṁ vā sotāpanno tesaṁ vo sakkā alābhā tesaṁ
dulladdhaṁ ye tumhe evaṁ sokasabhaye jīvite maraṇasabhaye jīvite
appekadā aṭṭhaṅgasamannāgataṁ uposathaṁ upavasatha appekadā na upavasathāti.
Ete mayaṁ bhante ajjatagge aṭṭhaṅgasamannāgataṁ uposathaṁ
upavasissāmāti.
<p rend="subhead" sid="7">7, mahālisuttaṃ</p>
<p n="47"/>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.
Athakho mahāli licchavī yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi ekamantaṁ
nisinno kho mahāli licchavī bhagavantaṁ etadavoca ko nu kho bhante
hetu ko paccayo pāpassa kammassa kiriyāya pāpassa kammassa
pavattiyāti. Lobho kho mahāli hetu lobho paccayo pāpassa
kammassa kiriyāya pāpassa kammassa pavattiyā doso kho mahāli
hetu doso paccayo pāpassa kammassa kiriyāya pāpassa kammassa
pavattiyā moho kho mahāli hetu moho paccayo pāpassa kammassa
kiriyāya pāpassa kammassa <pb ed="P" n="5.87" set="A"/>pavattiyā ayoniso manasikāro kho mahāli
hetu ayoniso manasikāro paccayo pāpassa kammassa kiriyāya pāpassa
<pb n="10.91"/>
Kammassa pavattiyā micchāpaṇihitaṁ kho mahāli cittaṁ hetu micchāpaṇihitaṁ
cittaṁ paccayo pāpassa kammassa kiriyāya pāpassa kammassa
pavattiyā ayaṁ kho mahāli hetu ayaṁ paccayo pāpassa kammassa
kiriyāya pāpassa kammassa pavattiyā. Ko pana bhante hetu ko
paccayo kalyāṇassa kammassa kiriyāya kalyāṇassa kammassa
pavattiyāti. Alobho kho mahāli hetu alobho paccayo kalyāṇassa
kammassa kiriyāya kalyāṇassa kammassa pavattiyā adoso kho mahāli
hetu adoso paccayo kalyāṇassa kammassa kiriyāya kalyāṇassa kammassa
pavattiyā amoho kho mahāli hetu amoho paccayo kalyāṇassa
kammassa kiriyāya kalyāṇassa kammassa pavattiyā yoniso manasikāro
kho mahāli hetu yoniso manasikāro paccayo kalyāṇassa kammassa
kiriyāya kalyāṇassa kammassa pavattiyā sammāpaṇihitaṁ kho mahāli
cittaṁ hetu sammāpaṇihitaṁ cittaṁ paccayo kalyāṇassa kammassa
kiriyāya kalyāṇassa kammassa pavattiyā ayaṁ kho mahāli hetu ayaṁ
paccayo kalyāṇassa kammassa kiriyāya kalyāṇassa kammassa pavattiyāti.
Ime <note n="1">Ma. Yu. casaddo atthi. Po. ime hi kho.</note> kho mahāli dasa dhammā loke na saṁvijjeyyuṁ nayidha paññāyetha
adhammacariyavisamacariyāti vā dhammacariyasamacariyāti vā yasmā ca kho
mahāli ime dasa dhammā loke saṁvijjanti tasmā paññāyati
adhammacariyavisamacariyāti vā dhammacariyasamacariyāti vāti.
<p rend="subhead" sid="8">8, pabbajitābhiṇhasuttaṃ</p>
<p n="48"/>Dasayime bhikkhave dhammā pabbajitena abhiṇhaṁ paccavekkhitabbā
<pb n="10.92"/>
Katame dasa vevaṇṇiyamhi ajjhūpagatoti pabbajitena
abhiṇhaṁ paccavekkhitabbaṁ parapaṭibaddhā me jīvikāti pabbajitena
abhiṇhaṁ paccavekkhitabbaṁ añño me ākappo karaṇīyoti pabbajitena
abhiṇhaṁ paccavekkhitabbaṁ kacci nu kho me attā sīlato na
upavadatīti pabbajitena abhiṇhaṁ paccavekkhitabbaṁ kacci nu kho maṁ
anuvicca viññū sabrahmacārī sīlato na upavadantīti pabbajitena
abhiṇhaṁ paccavekkhitabbaṁ sabbehi me piyehi manāpehi nānābhāvo
vinābhāvoti pabbajitena abhiṇhaṁ paccavekkhitabbaṁ kammassakomhi
kammadāyādo kammayoni kammabandhu kammapaṭisaraṇo yaṁ kammaṁ karissāmi
kalyāṇaṁ vā pāpakaṁ vā tassa dāyādo bhavissāmīti pabbajitena
abhiṇhaṁ paccavekkhitabbaṁ kathambhūtassa me rattindivā vītipatantīti
pabbajitena abhiṇhaṁ paccavekkhitabbaṁ kacci nu khohaṁ suññāgāre
abhiramāmīti pabbajitena abhiṇhaṁ paccavekkhitabbaṁ atthi nu kho me
uttarimanussadhammā alamariyañāṇadassanaviseso adhigato sohaṁ pacchime
kāle sabrahmacārīhi puṭṭho na maṅku bhavissāmīti pabbajitena abhiṇhaṁ
paccavekkhitabbaṁ ime kho bhikkhave dasa dhammā pabbajitena abhiṇhaṁ
paccavekkhitabbāti.
<p rend="subhead" sid="9">9, sarīraṭṭhadhammasuttaṃ</p>
<p n="49"/>Dasayime bhikkhave dhammā pabbajitena abhiṇhaṁ paccavekkhitabbā
sarīraṭṭhā katame dasa sītaṁ uṇhaṁ jighacchā pipāsā uccāro
passāvo kāyasaṁvaro vacīsaṁvaro ājīvasaṁvaro ponebbhaviko <note n="1">Po. ponabbhaviko.</note> bhavasaṅkhāro
<pb n="10.93"/>
Ime kho bhikkhave dasa dhammā sarīraṭṭhāti.
<p rend="subhead" sid="10">10, bhaṇḍanasuttaṃ</p>
<p n="50"/>Ekaṁ samayaṁ bhagavā sāvatthiyaṁ <pb ed="P" n="5.89" set="A"/>viharati jetavane anāthapiṇḍikassa
ārāme. Tena kho pana samayena sambahulā bhikkhū pacchābhattaṁ
piṇḍapātapaṭikkantā upaṭṭhānasālāyaṁ sannisinnā sannipatitā bhaṇḍanajātā <note n="1">Ma. Yu. kalahajātā.</note>
vivādāpannā aññamaññaṁ mukhasattīhi <note n="2">Po. Ma. Yu. vitudantā.</note> vitudanti. Athakho
bhagavā sāyaṇhasamayaṁ paṭisallānā vuṭṭhito yena upaṭṭhānasālā
tenupasaṅkami upasaṅkamitvā paññatte āsane nisīdi nisajja kho
bhagavā bhikkhū āmantesi kāya nuttha bhikkhave etarahi kathāya
sannisinnā kā capana vo antarākathā vippakatāti. Idha mayaṁ bhante
pacchābhattaṁ piṇḍapātapaṭikkantā upaṭṭhānasālāyaṁ sannisinnā sannipatitā
bhaṇḍanajātā kalahajātā vivādāpannā aññamaññaṁ mukhasattīhi
vitudantā viharāmāti. Na kho panetaṁ bhikkhave tumhākaṁ paṭirūpaṁ kulaputtānaṁ
saddhā agārasmā anagāriyaṁ pabbajitānaṁ yaṁ tumhe bhaṇḍanajātā
kalahajātā vivādāpannā aññamaññaṁ mukhasattīhi vitudantā
vihareyyātha dasayime bhikkhave dhammā sārāṇīyā <note n="3">Ma. sāraṇiyā. sabbattha  īdisameva.</note> piyakaraṇā garukaraṇā
saṅgahāya avivādāya sāmaggiyā ekībhāvāya saṁvattanti katame dasa
idha bhikkhave bhikkhu sīlavā hoti pātimokkhasaṁvarasaṁvuto viharati
ācāragocarasampanno aṇumattesu vajjesu bhayadassāvī samādāya sikkhati
sikkhāpadesu yampi bhikkhave bhikkhu sīlavā hoti .pe. Samādāya
<pb n="10.94"/>
Sikkhati sikkhāpadesu ayampi dhammo sārāṇīyo piyakaraṇo garukaraṇo
saṅgahāya avivādāya sāmaggiyā ekībhāvāya saṁvattati. Puna caparaṁ
bhikkhave bhikkhu bahussuto hoti sutadharo sutasannicayo ye te dhammā
ādikalyāṇā majjhekalyāṇā pariyosānakalyāṇā sātthaṁ sabyañjanaṁ
kevalaparipuṇṇaṁ parisuddhaṁ brahmacariyaṁ abhivadanti tathārūpāssa <pb ed="P" n="5.90" set="A"/>dhammā
bahussutā honti dhatā <note n="1">Ma. dhātā.</note> vacasā paricitā manasānupekkhitā diṭṭhiyā
suppaṭividdhā yampi bhikkhave bhikkhu bahussuto hoti .pe. Diṭṭhiyā
suppaṭividdhā ayampi dhammo sārāṇīyo piyakaraṇo garukaraṇo saṅgahāya
avivādāya sāmaggiyā ekībhāvāya saṁvattati. Puna caparaṁ bhikkhave bhikkhu
kalyāṇamitto hoti kalyāṇasahāyo kalyāṇasampavaṅko yampi bhikkhave
bhikkhu kalyāṇamitto <note n="2">Ma. hoti.</note> kalyāṇasahāyo kalyāṇasampavaṅko ayampi
dhammo sārāṇīyo piyakaraṇo garukaraṇo saṅgahāya avivādāya sāmaggiyā
ekībhāvāya saṁvattati. Puna caparaṁ bhikkhave bhikkhu suvaco hoti sovacassakaraṇehi
dhammehi samannāgato khamo padakkhiṇaggāhī anusāsaniṁ
yampi bhikkhave bhikkhu suvaco hoti sovacassakaraṇehi dhammehi samannāgato
khamo padakkhiṇaggāhī anusāsaniṁ ayampi dhammo sārāṇīyo
piyakaraṇo garukaraṇo saṅgahāya avivādāya sāmaggiyā ekībhāvāya
saṁvattati. Puna caparaṁ bhikkhave bhikkhu yāni tāni sabrahmacārīnaṁ uccāvacāni
kiṁkaraṇīyāni tattha dakkho hoti analaso tatrupāyāya vīmaṁsāya
samannāgato alaṁ kātuṁ alaṁ saṁvidhātuṁ yampi bhikkhave bhikkhu yāni
<pb n="10.95"/>
Tāni sabrahmacārī uccāvacāni kiṁkaraṇīyāni tattha dakkho hoti analaso
tatrupāyāya vīmaṁsāya samannāgato alaṁ kātuṁ alaṁ saṁvidhātuṁ ayampi
dhammo sārāṇīyo piyakaraṇo garukaraṇo saṅgahāya avivādāya sāmaggiyā
ekībhāvāya saṁvattati. Puna caparaṁ bhikkhave bhikkhu dhammakāmo hoti
piyasamudāhāro abhidhamme abhivinaye uḷārapāmujjo <note n="1">Ma. pāmojjo. sabbatthāpi evaṁ ñātabbaṁ.</note> yampi bhikkhave
bhikkhu dhammakāmo hoti piyasamudāhāro abhidhamme abhivinaye uḷārapāmujjo <note n="1">Ma. pāmojjo. sabbatthāpi evaṁ ñātabbaṁ.</note>
ayampi dhammo sārāṇīyo piyakaraṇo garukaraṇo saṅgahāya
avivādāya sāmaggiyā ekībhāvāya saṁvattati. Puna caparaṁ bhikkhave bhikkhu
āraddhaviriyo viharati akusalānaṁ dhammānaṁ pahānāya kusalānaṁ dhammānaṁ
upasampadāya thāmavā daḷhaparakkamo anikkhittadhuro kusalesu dhammesu
yampi bhikkhave bhikkhu āraddhaviriyo viharati akusalānaṁ dhammānaṁ pahānāya
kusalānaṁ dhammānaṁ upasampadāya thāmavā daḷhaparakkamo anikkhittadhuro
kusalesu dhammesu ayampi dhammo sārāṇīyo piyakaraṇo garukaraṇo
saṅgahāya avivādāya sāmaggiyā ekībhāvāya saṁvattati. Puna caparaṁ
bhikkhave bhikkhu santuṭṭho hoti itarītaracīvarapiṇḍapātasenāsanagilāna-
paccayabhesajjaparikkhārena yampi bhikkhave bhikkhu santuṭṭho hoti
itarītaracīvarapiṇḍapātasenāsanagilānapaccayabhesajjaparikkhārena ayampi dhammo
sārāṇīyo piyakaraṇo garukaraṇo saṅgahāya avivādāya sāmaggiyā ekībhāvāya
saṁvattati. Puna caparaṁ bhikkhave bhikkhu satimā hoti paramena
satinepakkena samannāgato cirakatampi cirabhāsitampi saritā anussaritā
<pb n="10.96"/>
Yampi bhikkhave bhikkhu satimā hoti paramena satinepakkena samannāgato
cirakatampi cirabhāsitampi saritā anussaritā ayampi dhammo sārāṇīyo
piyakaraṇo garukaraṇo saṅgahāya avivādāya sāmaggiyā ekībhāvāya
saṁvattati. Puna caparaṁ bhikkhave bhikkhu paññavā hoti udayatthagāminiyā
paññāya samannāgato ariyāya nibbedhikāya sammādukkhakkhayagāminiyā
yampi bhikkhave bhikkhu paññavā hoti udayatthagāminiyā paññāya
samannāgato ariyāya nibbedhikāya sammādukkhakkhayagāminiyā ayampi
dhammo sārāṇīyo piyakaraṇo garukaraṇo saṅgahāya avivādāya sāmaggiyā
ekībhāvāya saṁvattati. Ime kho bhikkhave dasa dhammā sārāṇīyā
piyakaraṇā garukaraṇā saṅgahāya avivādāya sāmaggiyā ekībhāvāya
saṁvattantīti.
Akkosavaggo pañcamo.
Tassuddānaṁ
vivādā dve <note n="1">Ma. Yu. etthantare casaddo dissati</note> mūlāni kusinārā pavesane
sakkā mahāli dhammā ca <note n="2">Ma. sakko mahāli abhiṇhaṁ.</note> sarīraṭṭhā ca bhaṇḍanāti.
Ānisaṁsapaṇṇāsako paṭhamo.
<p rend="subhead" check="nosid">2, dutiyapaṇṇāsakaṃ</p>
</xml>