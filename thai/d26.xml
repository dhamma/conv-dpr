<xml src="d26.xml">
<pgroup id="d26"/>
<readunit id="d26">3. cakkavattisuttaṃ</readunit>
<p rend="subhead" sid="1">attadīpasaraṇatā</p>
<pb n="3.62"/>
Cakkavattisuttaṁ
<p n="33"/><pb ed="P" n="3.58" set="D"/>Evamme sutaṁ. Ekaṁ samayaṁ bhagavā magadhesu viharati
mātulāyaṁ. Tatra kho bhagavā bhikkhū āmantesi bhikkhavoti. Bhadanteti
te bhikkhū bhagavato paccassosuṁ. Bhagavā etadavoca attadīpā
bhikkhave viharatha attasaraṇā anaññasaraṇā dhammadīpā dhammasaraṇā
anaññasaraṇā. Kathañca pana bhikkhave bhikkhu attadīpo viharati
attasaraṇo anaññasaraṇo dhammadīpo dhammasaraṇo anaññasaraṇo.
Idha bhikkhave bhikkhu kāye kāyānupassī viharati ātāpī sampajāno
satimā vineyya loke abhijjhādomanassaṁ. Vedanāsu vedanānupassī.
Citte cittānupassī. Dhammesu dhammānupassī viharati ātāpī
sampajāno satimā vineyya loke abhijjhādomanassaṁ. Evaṁ kho
bhikkhave bhikkhu attadīpo viharati attasaraṇo anaññasaraṇo dhammadīpo
dhammasaraṇo anaññasaraṇo. Gocare bhikkhave caratha sake pettike
visaye. Gocare bhikkhave carataṁ sake pettike visaye na lacchati
māro otāraṁ na lacchati māro ārammaṇaṁ. Kusalānaṁ bhikkhave
dhammānaṁ samādānahetu evamidaṁ puññaṁ pavaḍḍhati.
<p rend="subhead" sid="2">daḷhanemicakkavattirājā</p>
<p n="34"/><pb ed="P" n="3.59" set="D"/>Bhūtapubbaṁ bhikkhave rājā dalhanemi nāma ahosi cakkavatti
dhammiko dhammarājā cāturanto vijitāvī janapadaṭṭhāvariyappatto
sattaratanasamannāgato. Tassimāni satta ratanāni ahesuṁ seyyathīdaṁ
<pb n="3.63"/>
Cakkaratanaṁ hatthiratanaṁ assaratanaṁ maṇiratanaṁ itthīratanaṁ gahapatiratanaṁ
pariṇāyakaratanameva sattamaṁ. Parosahassaṁ kho panassa puttā ahesuṁ
sūrā vīraṅgarūpā parasenappamaddanā. So imaṁ paṭhaviṁ sāgarapariyantaṁ
adaṇḍena asatthena dhammena samena abhivijiya ajjhāvasi. Athakho
bhikkhave rājā dalhanemi bahunnaṁ vassānaṁ bahunnaṁ vassasatānaṁ bahunnaṁ
vassasahassānaṁ accayena aññataraṁ purisaṁ āmantesi yadā tvaṁ
ambho purisa passeyyāsi dibbaṁ cakkaratanaṁ osakkitaṁ ṭhānā cutaṁ
atha me āroceyyāsīti. Evaṁ devāti kho bhikkhave so puriso
rañño dalhanemissa paccassosi. Addasā kho bhikkhave so puriso
bahunnaṁ vassānaṁ bahunnaṁ vassasatānaṁ bahunnaṁ vassasahassānaṁ accayena
dibbaṁ cakkaratanaṁ osakkitaṁ ṭhānā cutaṁ disvāna <note n="1">Yu. disvā.</note> yena rājā dalhanemi
tenupasaṅkami upasaṅkamitvā rājānaṁ dalhanemiṁ etadavoca yagghe
deva jāneyyāsi dibbante cakkaratanaṁ osakkitaṁ ṭhānā cutanti.
Athakho bhikkhave rājā dalhanemi jeṭṭhaputtaṁ kumāraṁ āmantetvā
etadavoca dibbaṁ kira me tāta kumāra cakkaratanaṁ osakkitaṁ ṭhānā
cutaṁ sutaṁ kho panetaṁ <note n="2">Ma. Yu. panametaṁ.</note> yassa rañño cakkavattissa dibbaṁ cakkaratanaṁ
osakkati ṭhānā cavati nadāni tena raññā ciraṁ jīvitabbaṁ hotīti
bhuttā kho <pb ed="P" n="3.60" set="D"/>pana me mānusakā kāmā samayodāni me dibbe <note n="3">Yu. samayo dibbe.</note> kāme
pariyesituṁ ehi tvaṁ tāta kumāra imaṁ samuddapariyantaṁ paṭhaviṁ
paṭipajja ahaṁ pana kesamassuṁ ohāretvā kāsāyāni vatthāni
<pb n="3.64"/>
Acchādetvā agārasmā anagāriyaṁ pabbajissāmīti. Athakho bhikkhave
rājā dalhanemi jeṭṭhaputtaṁ kumāraṁ sādhukaṁ rajje samanusāsetvā <note n="1">Ma. Yu. samanusāsitvā.</note>
kesamassuṁ ohāretvā kāsāyāni vatthāni acchādetvā agārasmā
anagāriyaṁ pabbaji. Sattāhaṁ pabbajite kho pana bhikkhave rājisimhi
dibbaṁ cakkaratanaṁ antaradhāyi.
<p n="35"/>Athakho bhikkhave aññataro puriso yena rājā khattiyo
muddhāvasitto <note n="2">Ma. sabbavāresu muddhābhisitto.</note> tenupasaṅkami upasaṅkamitvā rājānaṁ khattiyaṁ
muddhāvasittaṁ etadavoca yagghe deva jāneyyāsi dibbaṁ cakkaratanaṁ
antarahitanti. Athakho bhikkhave rājā khattiyo muddhāvasitto dibbe
cakkaratane antarahite anattamano ahosi anattamanatañca
paṭisaṁvedesi. So yena <note n="3">Yu. ca. </note> rājisi tenupasaṅkami upasaṅkamitvā
rājisiṁ etadavoca yagghe deva jāneyyāsi dibbaṁ cakkaratanaṁ
antarahitanti. Evaṁ vutte bhikkhave rājisi rājānaṁ khattiyaṁ muddhāvasittaṁ
etadavoca mā kho tvaṁ tāta dibbe cakkaratane antarahite
anattamano ahosi <note n="4">Ma. mā.</note> anattamanatañca paṭisaṁvedesi na hi te tāta
dibbaṁ cakkaratanaṁ pettikaṁ dāyajjaṁ iṅgha tvaṁ tāta ariye
cakkavattivatte vattāhi ṭhānaṁ kho panetaṁ vijjati yante ariye
cakkavattivatte vattamāne <note n="5">Ma. Yu. vattamānassa.</note> tadahuposathe paṇṇarase sīsanhātassa <note n="6">Ma. sīsaṁ nhātassa. Yu. sīsaṁ nahātassa.</note>
uposathikassa uparipāsādavaragatassa dibbaṁ cakkaratanaṁ pātubhavissati
sahassāraṁ sanemikaṁ sanābhikaṁ sabbākāraparipūranti. <pb ed="P" n="3.61" set="D"/>
<p rend="subhead" sid="3">cakkavattiariyavattaṃ</p>
Katamaṁ panetaṁ deva ariyaṁ
<pb n="3.65"/>
Cakkavattivattanti. Tenahi tvaṁ tāta dhammaṁyeva nissāya dhammaṁ
sakkaronto dhammaṁ garukaronto dhammaṁ mānento dhammaṁ pūjento
dhammaṁ apacāyamāno dhammaddhajo dhammaketu dhammādhipateyyo dhammikaṁ
rakkhāvaraṇaguttiṁ saṁvidahassu antojanasmiṁ balakāyasmiṁ khattiyesu
anuyantesu <note n="1">Yu. anuyuttesu.</note> brāhmaṇagahapatikesu negamajānapadesu samaṇabrāhmaṇesu
migapakkhīsu mā va <note n="2">Ma. Yu. ca.</note> te tāta vijite adhammakāro pavattittha ye ca
te tāta vijite adhanā <note n="3">Ma. Yu. assu.</note> tesañca dhanaṁ anuppadajjeyyāsi <note n="4">Ma. dhanamanuppadeyyāsi. </note> ye ca
te tāta vijite samaṇabrāhmaṇā madappamādā paṭiviratā
khantisoracce niviṭṭhā ekamattānaṁ damenti ekamattānaṁ samenti
ekamattānaṁ parinibbāpenti te kālena kālaṁ upasaṅkamitvā
paripuccheyyāsi paripañheyyāsi <note n="5">Ma. parigaṇheyyāsi. Yu. ayaṁ pāṭho na dissati.</note> kiṁ bhante kusalaṁ kiṁ bhante <note n="6">Ma. Yu. ayaṁ na dissati. </note> akusalaṁ
kiṁ sāvajjaṁ kiṁ anavajjaṁ kiṁ sevitabbaṁ kiṁ na sevitabbaṁ kiṁ me
kariyamānaṁ <note n="7">Ma. karīyamānaṁ. Yu. kayiramānaṁ.</note> dīgharattaṁ ahitāya dukkhāya assa kiṁ vā pana me kariyamānaṁ <note n="7">Ma. karīyamānaṁ. Yu. kayiramānaṁ.</note>
dīgharattaṁ hitāya sukhāya assāti tesaṁ sutvā yaṁ akusalaṁ taṁ
abhinivajjeyyāsi yaṁ kusalaṁ taṁ samādāya vatteyyāsi idaṁ kho
tāta taṁ ariyaṁ cakkavattivattanti.
<p rend="subhead" sid="4">cakkaratanapātubhāvo</p>
Evaṁ devāti kho bhikkhave rājā
khattiyo muddhāvasitto rājisissa paṭissutvā ariye cakkavattivatte
vattati <note n="8">Ma. Yu. vatti.</note>. Tassa ariye cakkavattivatte vattamānassa tadahuposathe
paṇṇarase sīsanhātassa uposathikassa uparipāsādavaragatassa dibbaṁ
cakkaratanaṁ pāturahosi sahassāraṁ sanemikaṁ sanābhikaṁ sabbākāraparipūraṁ.
<pb n="3.66"/>
Disvā <note n="1">Ma. disvāna.</note> rañño khattiyassa muddhāvasittassa etadahosi sutaṁ
kho pana metaṁ yassa rañño khattiyassa muddhāvasittassa
tadahuposathe paṇṇarase sīsanhātassa uposathikassa uparipāsādavaragatassa
dibbaṁ cakkaratanaṁ pātubhavati sahassāraṁ sanemikaṁ sanābhikaṁ
sabbākāraparipūraṁ <pb ed="P" n="3.62" set="D"/>so hoti rājā cakkavattīti assaṁ nu kho
ahaṁ rājā cakkavattīti.
<p n="36"/>Athakho bhikkhave rājā khattiyo muddhāvasitto
uṭṭhāyāsanā ekaṁsaṁ uttarāsaṅgaṁ karitvā vāmena hatthena bhiṅgāraṁ
gahetvā dakkhiṇena hatthena cakkaratanaṁ abbhukkiri pavattatu bhavaṁ
cakkaratanaṁ abhivijinātu bhavaṁ cakkaratananti. Athakho taṁ bhikkhave
cakkaratanaṁ puratthimaṁ disaṁ pavatti <note n="2">pavattatītipi pāṭho.</note>. Anvadeva rājā cakkavatti
saddhiṁ caturaṅginiyā senāya. Yasmiṁ kho pana bhikkhave padese
cakkaratanaṁ patiṭṭhāsi tattha rājā cakkavatti vāsaṁ upagacchi <note n="3">upagañchīti vā pāṭho.</note>
saddhiṁ caturaṅginiyā senāya. Ye kho pana bhikkhave puratthimāya
disāya paṭirājāno te rājānaṁ cakkavattiṁ upasaṅkamitvā evamāhaṁsu
ehi kho mahārāja svāgataṁ <note n="4">Ma. svāgataṁ  te. Yu. sāgataṁ.</note> mahārāja sakante mahārāja
anusāsa mahārājāti. Rājā cakkavatti evamāha pāṇo na
hantabbo adinnaṁ nādātabbaṁ kāmesu micchā na caritabbā musā
na bhāsitabbā majjaṁ na pātabbaṁ yathābhuttañca bhuñjathāti.
<pb n="3.67"/>
Ye kho pana bhikkhave puratthimāya disāya paṭirājāno te rañño
cakkavattissa anuyantā ahesuṁ. Athakho taṁ bhikkhave cakkaratanaṁ
puratthimaṁ samuddaṁ ajjhogahetvā <note n="1">Ma. ajjhogāhetvā.</note> paccuttaritvā dakkhiṇaṁ samuddaṁ
ajjhogahetvā paccuttaritvā pacchimaṁ <note n="2">Ma. Yu. samuddaṁ ... pacchimanti ime pāṭhā natthi. </note> disaṁ pavatti. Anvadeva
rājā cakkavatti saddhiṁ caturaṅginiyā senāya. Yasmiṁ kho pana
bhikkhave padese <note n="3">Ma. dibbaṁ.</note> cakkaratanaṁ patiṭṭhāsi tattha rājā cakkavatti
vāsaṁ upagacchi saddhiṁ caturaṅginiyā senāya. Ye kho pana bhikkhave
pacchimāya disāya paṭirājāno te rājānaṁ cakkavattiṁ upasaṅkamitvā
evamāhaṁsu ehi kho mahārāja svāgataṁ mahārāja sakante
mahārāja anusāsa mahārājāti. Rājā cakkavatti evamāha
pāṇo na hantabbo adinnaṁ nādātabbaṁ kāmesu micchā na
caritabbā musā na bhāsitabbā majjaṁ na pātabbaṁ yathābhuttañca
bhuñjathāti. Ye kho pana bhikkhave pacchimāya disāya paṭirājāno
te rañño cakkavattissa <pb ed="P" n="3.63" set="D"/>anuyantā ahesuṁ. Athakho taṁ bhikkhave
cakkaratanaṁ pacchimaṁ samuddaṁ ajjhogahetvā paccuttaritvā uttaraṁ
disaṁ pavatti. Anvadeva rājā cakkavatti saddhiṁ caturaṅginiyā
senāya. Yasmiṁ kho pana bhikkhave padese <note n="3">Ma. dibbaṁ.</note> cakkaratanaṁ patiṭṭhāsi
tattha rājā cakkavatti vāsaṁ upagacchi saddhiṁ caturaṅginiyā senāya.
Ye kho pana bhikkhave uttarāya disāya paṭirājāno te rājānaṁ
cakkavattiṁ upasaṅkamitvā evamāhaṁsu ehi kho mahārāja svāgataṁ
<pb n="3.68"/>
Mahārāja sakante mahārāja anusāsa mahārājāti. Rājā
cakkavatti evamāha pāṇo na hantabbo adinnaṁ nādātabbaṁ
kāmesu micchā na caritabbā musā na bhāsitabbā majjaṁ na
pātabbaṁ yathābhuttañca bhuñjathāti. Ye kho pana bhikkhave
uttarāya disāya paṭirājāno te rañño cakkavattissa anuyantā
ahesuṁ. Athakho taṁ bhikkhave cakkaratanaṁ samuddapariyantaṁ paṭhaviṁ
abhivijinitvā tameva rājadhāniṁ paccuggantvā <note n="1">Ma. Yu. paccāgantvā.</note> rañño cakkavattissa
antepuradvāre atthakaraṇapamukhe akkhāhataṁ maññe aṭṭhāsi rañño
cakkavattissa antepuraṁ upasobhayamānaṁ.
<p rend="subhead" sid="5">dutiyādicakkavattikathā</p>
<p n="37"/>Dutiyopi kho bhikkhave rājā cakkavatti. Tatiyopi
kho bhikkhave rājā cakkavatti. Catutthopi kho bhikkhave rājā
cakkavatti. Pañcamopi kho bhikkhave rājā cakkavatti. Chaṭṭhopi kho
bhikkhave rājā cakkavatti. Sattamopi kho bhikkhave rājā cakkavatti
bahunnaṁ vassānaṁ bahunnaṁ vassasatānaṁ bahunnaṁ vassasahassānaṁ accayena
aññataraṁ purisaṁ āmantesi yadā kho <note n="2">Ma. khosaddo na dissati.</note> tvaṁ ambho purisa passeyyāsi
dibbaṁ cakkaratanaṁ osakkitaṁ ṭhānā cutaṁ atha me āroceyyāsīti.
Evaṁ devāti kho bhikkhave so puriso rañño cakkavattissa
paccassosi. Addasā kho bhikkhave so puriso bahunnaṁ vassānaṁ
bahunnaṁ vassasatānaṁ bahunnaṁ vassasahassānaṁ accayena dibbaṁ cakkaratanaṁ
<pb n="3.69"/>
Osakkitaṁ ṭhānā cutaṁ disvā <note n="1">Ma. disvāna.</note> yena rājā cakkavatti tenupasaṅkami
upasaṅkamitvā rājānaṁ cakkavattiṁ etadavoca <pb ed="P" n="3.64" set="D"/>yagghe deva jāneyyāsi
dibbante cakkaratanaṁ osakkitaṁ ṭhānā cutanti. Athakho bhikkhave
rājā cakkavatti jeṭṭhaputtaṁ kumāraṁ āmantetvā <note n="2">Ma. Yu. āmantāpetvā.</note> etadavoca
dibbaṁ kira me tāta kumāra cakkaratanaṁ osakkitaṁ ṭhānā cutaṁ
sukhaṁ kho pana metaṁ yassa rañño cakkavattissa dibbaṁ cakkaratanaṁ
osakkati ṭhānā cavati nadāni tena raññā ciraṁ jīvitabbaṁ
hotīti bhuttā pana me mānusakā kāmā samayodāni me
dibbe <note n="3">Yu. samayo dibbe.</note> kāme pariyesituṁ ehi tvaṁ tāta kumāra imaṁ samuddapariyantaṁ
paṭhaviṁ paṭipajja ahaṁ pana kesamassuṁ ohāretvā kāsāyāni
vatthāni acchādetvā agārasmā anagāriyaṁ pabbajissāmīti.
Athakho bhikkhave rājā cakkavatti jeṭṭhaputtaṁ kumāraṁ sādhukaṁ rajje
samanusāsetvā kesamassuṁ ohāretvā kāsāyāni vatthāni acchādetvā
agārasmā anagāriyaṁ pabbaji. Sattāhaṁ pabbajite kho pana
bhikkhave rājisimhi dibbaṁ cakkaratanaṁ antaradhāyi.
<p n="38"/>Athakho bhikkhave aññataro puriso .pe. Antarahitanti.
Athakho bhikkhave rājā khattiyo muddhāvasitto dibbe cakkaratane
antarahite anattamano ahosi anattamanatañca paṭisaṁvedesi no
ca kho rājisiṁ upasaṅkamitvā ariyaṁ cakkavattivattaṁ pucchi. So
samateneva sudaṁ janapadaṁ pasāsati tassa samatena janapadaṁ pasāsato
<pb n="3.70"/>
Na pubbenāparaṁ janapadā paccanti yathā taṁ pubbakānaṁ rājūnaṁ ariye
cakkavattivatte vattamānānaṁ. Athakho bhikkhave amaccā pārisajjā
gaṇakamahāmattā anīkaṭṭhā dovārikā mantassājīvino sannipatitvā
rājānaṁ khattiyaṁ muddhāvasittaṁ <note n="1">Yu. upasaṅkamitvā.</note> etadavocuṁ <pb ed="P" n="3.65" set="D"/>na kho te deva samatena
sudaṁ <note n="2">Yu. ayaṁ na dissati.</note> janapadaṁ pasāsato pubbenāparaṁ janapadā paccanti yathā taṁ
pubbakānaṁ rājūnaṁ ariye cakkavattivatte vattamānānaṁ saṁvijjanti
kho te deva vijite amaccā pārisajjā gaṇakamahāmattā anīkaṭṭhā
dovārikā mantassājīvino mayañceva aññe ca ye mayaṁ ariyaṁ
cakkavattivattaṁ dhārema iṅgha tvaṁ deva amhe ariyaṁ cakkavattivattaṁ
puccha tassa te mayaṁ ariyaṁ cakkavattivattaṁ puṭṭhā byākarissāmāti.
<p rend="subhead" sid="6">āyuvaṇṇādipariyānikathā</p>
<p n="39"/>Athakho bhikkhave rājā khattiyo muddhāvasitto amacce
pārisajje gaṇakamahāmatte anīkaṭṭhe dovārike mantassājīvino
sannipātetvā ariyaṁ cakkavattivattaṁ pucchi. Tassa te ariyaṁ
cakkavattivattaṁ puṭṭhā byākariṁsu. Tesaṁ sutvā dhammikañhi kho
rakkhāvaraṇaguttiṁ saṁvidahi no ca kho adhanānaṁ dhanamanuppadāsi.
Adhanānaṁ dhane nānuppadiyamāne <note n="3">Ma. Yu. ananuppādiyamāne. </note> dāḷiddiyaṁ <note n="4">Yu. sabbavāresu daliddiyaṁ.</note> vepullaṁ agamāsi.
Dāḷiddiye vepullaṁ gate aññataro puriso paresaṁ adinnaṁ
theyyasaṅkhātaṁ ādiyi. Tamenaṁ aggahesuṁ gahetvā rañño
khattiyassa muddhāvasittassa dassesuṁ ayaṁ deva puriso paresaṁ
adinnaṁ theyyasaṅkhātaṁ ādiyīti. Evaṁ vutte bhikkhave rājā khattiyo
<pb n="3.71"/>
Muddhāvasitto taṁ purisaṁ etadavoca saccaṁ kira tvaṁ ambho purisa paresaṁ
adinnaṁ theyyasaṅkhātaṁ ādiyasīti <note n="1">Ma. Yu. ādiyīti.</note>. Saccaṁ devāti. Kiṁkāraṇāti. Na
hi deva jīvāmīti. <pb ed="P" n="3.66" set="D"/>Athakho bhikkhave rājā khattiyo muddhāvasitto
tassa purisassa dhanamanuppadāsi iminā tvaṁ ambho purisa dhanena
attanā ca jīvāhi mātāpitaro ca posehi puttadārañca posehi
kammante <note n="2">Ma. Yu. ca.</note> payojehi samaṇesu brāhmaṇesu <note n="3">Ma. samaṇabrāhmaṇesu.</note> uddhaggikaṁ dakkhiṇaṁ
patiṭṭhapehi sovaggikaṁ sukhavipākaṁ saggasaṁvattanikanti. Evaṁ devāti kho
bhikkhave so puriso rañño khattiyassa muddhāvasittassa paccassosi.
Aññataropi kho bhikkhave puriso paresaṁ adinnaṁ theyyasaṅkhātaṁ
ādiyi. Tamenaṁ aggahesuṁ gahetvā rañño khattiyassa
muddhāvasittassa dassesuṁ ayaṁ deva puriso paresaṁ adinnaṁ theyyasaṅkhātaṁ
ādiyīti. Evaṁ vutte bhikkhave rājā khattiyo muddhāvasitto taṁ <note n="4">Yu. ayaṁ  na dissati.</note>
purisaṁ etadavoca saccaṁ kira tvaṁ ambho purisa paresaṁ adinnaṁ
theyyasaṅkhātaṁ ādiyasīti. Saccaṁ devāti. Kiṁkāraṇāti. Na hi
deva jīvāmīti. Athakho bhikkhave rājā khattiyo muddhāvasitto
tassa purisassa dhanamanuppadāsi iminā tvaṁ ambho purisa dhanena
attanā ca jīvāhi <note n="5">Yu. upajīvāhi.</note> mātāpitaro ca posehi puttadārañca
posehi kammante <note n="2">Ma. Yu. ca.</note> payojehi samaṇesu brāhmaṇesu <note n="3">Ma. samaṇabrāhmaṇesu.</note> uddhaggikaṁ
dakkhiṇaṁ patiṭṭhapehi sovaggikaṁ sukhavipākaṁ saggasaṁvattanikanti. Evaṁ
devāti kho bhikkhave so <note n="6">Yu. kho so bhikkhave.</note> puriso rañño khattiyassa muddhāvasittassa
<pb n="3.72"/>
Paccassosi. Assosuṁ kho bhikkhave manussā ye kira bho
paresaṁ adinnaṁ theyyasaṅkhātaṁ ādiyanti tesaṁ rājā anuppadetīti <note n="1">Ma. Yu. dhanamanuppadesīti.</note>.
Sutvāna tesaṁ etadahosi yannūna mayaṁpi paresaṁ adinnaṁ theyyasaṅkhātaṁ
ādiyeyyāmāti.
<p n="40"/>Athakho bhikkhave aññataro puriso paresaṁ adinnaṁ
theyyasaṅkhātaṁ ādiyi. Tamenaṁ aggahesuṁ gahetvā rañño khattiyassa
muddhāvasittassa dassesuṁ ayaṁ deva puriso paresaṁ adinnaṁ
theyyasaṅkhātaṁ ādiyīti. <pb ed="P" n="3.67" set="D"/>Evaṁ vutte bhikkhave rājā khattiyo
muddhāvasitto taṁ purisaṁ etadavoca saccaṁ kira tvaṁ ambho purisa paresaṁ
adinnaṁ theyyasaṅkhātaṁ ādiyasīti. Saccaṁ devāti. Kiṁkāraṇāti.
Na hi deva jīvāmīti. Athakho bhikkhave rañño khattiyassa
muddhāvasittassa etadahosi sace kho ahaṁ yo yo paresaṁ adinnaṁ
theyyasaṅkhātaṁ ādiyissati tassa tassa dhanamanuppadassāmi <note n="2">Yu. dhanamanuppadāmi.</note> evamidaṁ
adinnādānaṁ pavaḍḍhissati yannūnāhaṁ imaṁ purisaṁ sunisedhaṁ nisedheyyaṁ
mūlaghacchaṁ kareyyaṁ sīsamassa chindeyyanti. Athakho bhikkhave rājā
khattiyo muddhāvasitto purise āṇāpesi tenahi bhaṇe imaṁ
purisaṁ daḷhāya rajjuyā pacchābāhuṁ gāḷhabandhanaṁ bandhitvā khuramuṇḍaṁ
karitvā kharassarena paṇavena rathiyāya rathiyaṁ <note n="3">Ma. rathikāya rathikaṁ.</note> siṅghāṭakena siṅghāṭakaṁ
parinetvā dakkhiṇena dvārena nikkhamitvā dakkhiṇato nagarassa
sunisedhaṁ nisedhetha mūlaghacchaṁ karotha sīsamassa chindathāti. Evaṁ
<pb n="3.73"/>
Devāti kho bhikkhave te purisā rañño khattiyassa muddhāvasittassa
paṭissutvā taṁ purisaṁ daḷhāya rajjuyā pacchābāhuṁ gāḷhabandhanaṁ
bandhitvā khuramuṇḍaṁ karitvā kharassarena paṇavena rathiyāya rathiyaṁ
siṅghāṭakena siṅghāṭakaṁ parinetvā dakkhiṇena dvārena nikkhamitvā
dakkhiṇato nagarassa sunisedhaṁ nisedhesuṁ mūlaghacchaṁ akaṁsu sīsamassa
chindiṁsu.
<p n="41"/>Assosuṁ kho bhikkhave manussā ye kira bho paresaṁ
adinnaṁ theyyasaṅkhātaṁ ādiyanti te rājā sunisedhaṁ nisedheti
mūlaghacchaṁ karoti sīsāni tesaṁ chindatīti. Sutvāna tesaṁ etadahosi
yannūna mayaṁpi tiṇhāni satthāni kārāpeyyāma <note n="1">Ma. kārāpessāma.</note> tiṇhāni satthāni
kārāpetvā yesaṁ adinnaṁ theyyasaṅkhātaṁ ādiyissāma te <pb ed="P" n="3.68" set="D"/>sunisedhaṁ
nisedhessāma mulaghacchaṁ karissāma sīsāni nesaṁ chindissāmāti.
Te tiṇhāni satthāni kārāpesuṁ tiṇhāni satthāni kārāpetvā
gāmaghātaṁpi upakkamiṁsu kātuṁ nigamaghātaṁpi upakkamiṁsu kātuṁ nagaraghātaṁpi
upakkamiṁsu kātuṁ panthadūhaṇampi upakkamiṁsu kātuṁ. Yesaṁ te <note n="2">Yu. te yesaṁ.</note>
adinnaṁ theyyasaṅkhātaṁ ādiyanti te sunisedhaṁ nisedhenti mūlaghacchaṁ
karonti sīsāni nesaṁ chindanti.
<p n="42"/>Iti kho bhikkhave adhanānaṁ dhane nānuppadiyamāne <note n="3">Ma. Yu. ananuppadīyamāne. </note>
dāḷiddiyaṁ vepullamagamāsi dāḷiddiye vepullaṁ gate <note n="4">Yu. sabbavāresu vepullagate.</note> adinnādānaṁ
vepullamagamāsi adinnādāne vepullaṁ gate satthaṁ vepullamagamāsi
<pb n="3.74"/>
Satthe vepullaṁ gate pāṇātipāto vepullamagamāsi pāṇātipāte
vepullaṁ gate musāvādo vepullamagamāsi musāvāde vepullaṁ gate
tesaṁ sattānaṁ āyupi parihāyi vaṇṇopi parihāyi tesaṁ āyunāpi
parihāyamānānaṁ vaṇṇenapi parihāyamānānaṁ asītivassasahasusāyukānaṁ
manussānaṁ cattārīsavassasahassāyukā puttā ahesuṁ cattārīsavassasahassāyukesu
bhikkhave manussesu aññataro puriso paresaṁ
adinnaṁ theyyasaṅkhātaṁ ādiyi. Tamenaṁ aggahesuṁ gahetvā rañño
khattiyassa muddhāvasittassa dassesuṁ ayaṁ deva puriso paresaṁ
adinnaṁ theyyasaṅkhātaṁ ādiyīti. Evaṁ vutte bhikkhave rājā
khattiyo muddhāvasitto taṁ purisaṁ etadavoca saccaṁ kira tvaṁ ambho
purisa paresaṁ adinnaṁ theyyasaṅkhātaṁ ādiyasīti. Na hi devāti
sampajānamusā <note n="1">Yu. avaca sampajānamusā.</note> bhāsi.
<p n="43"/>Iti kho bhikkhave adhanānaṁ dhane nānuppadiyamāne
dāḷiddiyaṁ vepullamagamāsi dāḷiddiye vepullaṁ gate adinnādānaṁ
vepullamagamāsi adinnādāne vepullaṁ gate satthaṁ vepullamagamāsi
satthe vepullaṁ gate pāṇātipāto vepullamagamāsi pāṇātipāte
vepullaṁ gate musāvādo vepullamagamāsi <pb ed="P" n="3.69" set="D"/>musāvāde vepullaṁ gate
tesaṁ sattānaṁ āyupi parihāyi vaṇṇopi parihāyi tesaṁ <note n="2">Yu. ayaṁ na dissati.</note> āyunāpi
parihāyamānānaṁ vaṇṇenapi parihāyamānānaṁ cattārīsavassasahassāyukānaṁ
manussānaṁ vīsativassasahassāyukā puttā ahesuṁ vīsativassasahassāyukesu
<pb n="3.75"/>
Bhikkhave manussesu aññataro puriso paresaṁ adinnaṁ theyyasaṅkhātaṁ
ādiyi. Tamenaṁ aññataro puriso rañño khattiyassa muddhāvasittassa
ārocesi itthannāmo deva puriso paresaṁ adinnaṁ theyyasaṅkhātaṁ
ādiyatīti pesuññamakāsi.
<p n="44"/>Iti kho bhikkhave adhanānaṁ dhane nānuppadiyamāne
dāḷiddiyaṁ vepullamagamāsi dāḷiddiye vepullaṁ gate .pe.
Pisuṇā vācā vepullamagamāsi pisuṇāya vācāya vepullaṁ gatāya
tesaṁ sattānaṁ āyupi parihāyi vaṇṇopi parihāyi tesaṁ āyunāpi
parihāyamānānaṁ vaṇṇenapi parihāyamānānaṁ vīsativassasahassāyukānaṁ
manussānaṁ dasavassasahassāyukā puttā ahesuṁ dasavassasahassāyukesu
bhikkhave manussesu ekidaṁ sattā vaṇṇavantā <note n="1">Ma. Yu. vaṇṇavanto.</note> honti ekidaṁ sattā
dubbaṇṇā tattha ye te sattā dubbaṇṇā te vaṇṇavante
satte abhijjhāyantā paresaṁ dāresu cārittaṁ āpajjiṁsu.
<p n="45"/>Iti kho bhikkhave adhanānaṁ dhane nānuppadiyamāne
dāḷiddiyaṁ vepullamagamāsi dāḷiddiye vepullaṁ gate adinnādānaṁ
vepullamagamāsi adinnādāne vepullaṁ gate. Saṅkhittaṁ. Kāmesu
micchācāro vepullamagamāsi kāmesu micchācāre vepullaṁ gate
tesaṁ sattānaṁ āyupi parihāyi vaṇṇopi parihāyi tesaṁ āyunāpi
parihāyamānānaṁ vaṇṇenapi parihāyamānānaṁ dasavassasahassāyukānaṁ
manussānaṁ pañcavassasahassāyukā puttā ahesuṁ pañcavassasahassāyukesu
<pb n="3.76"/>
Bhikkhave manussesu dve dhammā vepullamagamiṁsu <note n="1">Ma. Yu. vepullamagamaṁsu.</note> pharusā ca <note n="2">Yu. casaddo na dissati.</note>
vācā samphappalāpo ca dvīsu dhammesu vepullaṁ gatesu tesaṁ
sattānaṁ āyupi parihāyi vaṇṇopi parihāyi tesaṁ āyunāpi
parihāyamānānaṁ vaṇṇenapi parihāyamānānaṁ pañcavassasahassāyukānaṁ
manussānaṁ appekacce aḍḍhateyyavassasahassāyukā appekacce
dvevassasahassāyukā puttā ahesuṁ aḍḍhateyyavassasahassāyukesu
bhikkhave manussesu abhijjhābyāpādā vepullamagamiṁsu abhijjhābyāpādesu
vepullaṁ gatesu <note n="3">Yu. abhijjhāvyāpādo  vepullamagamāsi abhijjhāvyāpāde vepullagate.</note> tesaṁ sattānaṁ āyupi parihāyi vaṇṇopi
parihāyi tesaṁ āyunāpi parihāyamānānaṁ vaṇṇenapi parihāyamānānaṁ
aḍḍhateyyavassasahassāyukānaṁ manussānaṁ vassasahassāyukā puttā
ahesuṁ vassasahassāyukesu bhikkhave manussesu micchādiṭṭhi
vepullamagamāsi micchādiṭṭhiyā vepullaṁ gatāya tesaṁ sattānaṁ āyupi
parihāyi vaṇṇopi parihāyi tesaṁ āyunāpi parihāyamānānaṁ
vaṇṇenapi parihāyamānānaṁ vassasahassāyukānaṁ manussānaṁ pañcavassasatāyukā
puttā ahesuṁ pañcavassasatāyukesu bhikkhave manussesu
tayo dhammā vepullamagamaṁsu adhammarāgo visamalobho micchādhammo
tīsu dhammesu vepullaṁ gatesu tesaṁ sattānaṁ āyupi parihāyi vaṇṇopi
parihāyi tesaṁ āyunāpi parihāyamānānaṁ vaṇṇenapi parihāyamānānaṁ
pañcavassasatāyukānaṁ manussānaṁ appekacce aḍḍhateyyavassasatāyukā
appekacce dvevassasatāyukā puttā ahesuṁ aḍḍhateyyavassasatāyukesu
<pb n="3.77"/>
Bhikkhave manussesu ime dhammā vepullamagamaṁsu amatteyyatā
apetteyyatā asāmaññatā abrahmaññatā nakulejeṭṭhāpacāyitā <note n="1">nakulejeṭṭhāpacāyikāti vā pāṭho.</note>.
Iti kho bhikkhave adhanānaṁ dhane nānuppadiyamāne dāḷiddiyaṁ
vepullamagamāsi dāḷiddiye vepullaṁ gate adinnādānaṁ vepullamagamāsi
adinnādāne vepullaṁ gate satthaṁ vepullamagamāsi satthe vepullaṁ
gate pāṇātipāto vepullamagamāsi pāṇātipāte vepullaṁ gate
musāvādo vepullamagamāsi musāvāde vepullaṁ gate pisuṇā vācā
vepullamagamāsi pisuṇāya vācāya vepullaṁ gatāya kāmesu micchācāro
vepullamagamāsi kāmesu micchācāre <pb ed="P" n="3.71" set="D"/>vepullaṁ gate dve dhammā
vepullamagamaṁsu pharusā ca vācā samphappalāpo ca dvīsu dhammesu
vepullaṁ gatesu abhijjhābyāpādā vepullamagamaṁsu abhijjhābyāpādesu
vepullaṁ gatesu micchādiṭṭhi vepullamagamāsi micchādiṭṭhiyā
vepullaṁ gatāya tayo dhammā vepullamagamaṁsu adhammarāgo visamalobho
micchādhammo tīsu dhammesu vepullaṁ gatesu ime dhammā vepullamagamaṁsu
amatteyyatā apetteyyatā asāmaññatā abrahmaññatā
nakulejeṭṭhāpacāyitā imesu dhammesu vepullaṁ gatesu tesaṁ sattānaṁ
āyupi parihāyi vaṇṇopi parihāyi tesaṁ āyunāpi parihāyamānānaṁ
vaṇṇenapi parihāyamānānaṁ aḍḍhateyyavassasatāyukānaṁ manussānaṁ
vassasatāyukā puttā ahesuṁ.
<p rend="subhead" sid="7">dasavassāyukasamayo</p>
<pb n="3.78"/>
<p n="46"/>Bhavissati bhikkhave so samayo yaṁ imesaṁ manussānaṁ
dasavassāyukā puttā bhavissanti dasavassāyukesu bhikkhave manussesu
pañcavassikā kumārikā alaṁpateyyā <note n="1">Yu. alamapateyyā.</note> bhavissanti dasavassāyukesu
bhikkhave manussesu imāni rasāni antaradhāyissanti seyyathīdaṁ sappi
navanītaṁ telaṁ madhu phāṇitaṁ loṇaṁ dasavassāyukesu bhikkhave manussesu
kudrusako <note n="2">Ma. kudrūsako.</note> aggabhojanaṁ <note n="3">Ma. Yu. aggaṁ bhojanānaṁ. </note> bhavissati seyyathāpi bhikkhave etarahi
sālimaṁsodano aggabhojanaṁ evameva kho bhikkhave dasavassāyukesu
manussesu kudrusako aggabhojanaṁ bhavissati dasavassāyukesu bhikkhave
manussesu dasa kusalakammapathā sabbena sabbaṁ antaradhāyissanti
dasa akusalakammapathā ativiya dippissanti <note n="4">Ma. atibyādippissanti.</note> dasavassāyukesu bhikkhave
manussesu kusalantipi na bhavissati kuto pana kusalassa kārako
dasavassāyukesu bhikkhave manussesu ye te bhavissanti <pb ed="P" n="3.72" set="D"/>amatteyyā
apetteyyā asāmaññā abrahmaññā nakulejeṭṭhāpacāyino te
pūjā <note n="5">Ma. Yu. pujjā.</note> ca bhavissanti pāsaṁsā ca seyyathāpi bhikkhave etarahi
matteyyā <note n="6">Yu. metteyyā.</note> petteyyā sāmaññā brahmaññā kulejeṭṭhāpacāyino
te <note n="7">Ma. ayaṁ  na dissati.</note> pūjā ca pāsaṁsā ca evameva kho bhikkhave dasavassāyukesu
manussesu ye te bhavissanti amatteyyā apetteyyā asāmaññā
abrahmaññā nakulejeṭṭhāpacāyino te pūjā ca bhavissanti
pāsaṁsā ca dasavassāyukesu bhikkhave manussesu na bhavissati
<pb n="3.79"/>
Mātāti vā mātucchāti vā pitāti vā pitucchāti vā <note n="1">Ma. Yu. pitāti vā pitucchāti vāti na dissati.</note>
mātulānīti vā ācariyabhariyāti vā garūnaṁ dārāti vā sambhedaṁ
loko gamissati yathā ajeḷakā kukkuṭā sūkarā soṇā sigālā
dasavassāyukesu bhikkhave manussesu tesaṁ sattānaṁ aññamaññamhi
tibbo āghāto paccupaṭṭhito bhavissati tibbo byāpādo tibbo
manopadoso tibbaṁ vadhakacittaṁ mātupi puttamhi. Puttassapi
mātari. Pitupi puttamhi. Puttassapi pitari. Bhātupi <note n="2">Yu. bhātupi bhātari. </note> bhaginiyā.
Bhaginiyā bhātari tibbo āghāto paccupaṭṭhito bhavissati tibbo
byāpādo tibbo manopadoso tibbaṁ vadhakacittaṁ seyyathāpi
bhikkhave māgavikassa migaṁ disvā tibbo āghāto paccupaṭṭhito
hoti tibbo byāpādo tibbo manopadoso tibbaṁ vadhakacittaṁ
evameva kho bhikkhave dasavassāyukesu manussesu tesaṁ sattānaṁ
aññamaññamhi tibbo āghāto paccupaṭṭhito bhavissati tibbo
byāpādo tibbo manopadoso tibbaṁ vadhakacittaṁ mātupi
puttamhi. Puttassapi mātari. Pitupi puttamhi. Puttassapi
pitari. Bhātupi <note n="2">Yu. bhātupi bhātari. </note> bhaginiyā. Bhaginiyāpi bhātari tibbo <pb ed="P" n="3.73" set="D"/>āghāto
paccupaṭṭhito bhavissati tibbo byāpādo tibbo manopadoso
tibbaṁ vadhakacittaṁ.
<p n="47"/>Dasavassāyukesu bhikkhave manussesu sattāhaṁ satthantarakappo
bhavissati te aññamaññaṁ <note n="3">Ma. aññamaññasmi.</note> migasaññaṁ paṭilabhissanti tesaṁ
<pb n="3.80"/>
Tiṇhāni satthāni hatthesu pātubhavissanti te tiṇhena satthena
esa migoti <note n="1">Yu. āmeṇḍitaṁ.</note> aññamaññaṁ jīvitā voropissanti. Athakho tesaṁ
bhikkhave sattānaṁ ekaccānaṁ evaṁ bhavissati mā ca mayaṁ kañci <note n="2">Ma. kiñci.</note>
mā ca amhe koci yannūna mayaṁ tiṇagahaṇaṁ vā vanagahaṇaṁ vā
rukkhagahaṇaṁ vā nadīviduggaṁ vā pabbatavisamaṁ vā pavisitvā
vanamūlaphalāhārā yāpeyyāmāti. Te tiṇagahaṇaṁ vā <note n="3">Yu. vāsaddo na dissati. </note> vanagahaṇaṁ vā
rukkhagahaṇaṁ vā <note n="3">Yu. vāsaddo na dissati. </note> nadīviduggaṁ vā <note n="3">Yu. vāsaddo na dissati. </note> pabbatavisamaṁ vā <note n="3">Yu. vāsaddo na dissati. </note> pavisitvā sattāhaṁ
vanamūlaphalāhārā yāpessanti <note n="4">Yu. yāpeyyanti.</note>. Te tassa sattāhassa accayena
tiṇagahaṇā vanagahaṇā rukkhagahaṇā nadīviduggā pabbatavisamā
nikkhamitvā aññamaññaṁ āliṅgitvā sabhāsu gāyissanti samassāsissanti
diṭṭhā bho sattā jīvasi tvaṁ diṭṭhā bho sattā jīvasīti.
<p rend="subhead" sid="8">āyuvaṇṇādivaḍḍhanakathā</p>
Athakho tesaṁ bhikkhave sattānaṁ evaṁ bhavissati mayaṁ kho akusalānaṁ
dhammānaṁ samādānahetu evarūpaṁ <note n="5">Yu. ayaṁ na dissati.</note> āyataṁ ñātikkhayaṁ pattā yannūna mayaṁ
kusalaṁ kareyyāma kiṁ kusalaṁ kareyyāma yannūna mayaṁ pāṇātipātā
virameyyāma idaṁ kusalaṁ dhammaṁ samādāya vatteyyāmāti. Te
pāṇātipātā viramissanti idaṁ kusalaṁ dhammaṁ samādāya vattissanti
te kusalānaṁ dhammānaṁ samādānahetu āyunāpi vaḍḍhissanti vaṇṇenapi
vaḍḍhissanti tesaṁ āyunāpi vaḍḍhamānānaṁ vaṇṇenapi vaḍḍhamānānaṁ
dasavassāyukānaṁ manussānaṁ vīsativassāyukā puttā bhavissanti.
Athakho tesaṁ bhikkhave sattānaṁ evaṁ bhavissati mayaṁ kho kusalānaṁ
<pb n="3.81"/>
Dhammānaṁ samādānahetu āyunāpi vaḍḍhāma vaṇṇenapi vaḍḍhāma
yannūna mayaṁ bhiyyoso mattāya kusalaṁ kareyyāma kiṁ kusalaṁ
kareyyāma <note n="1">Ma. Yu. ki kusalaṁ kareyyāmāti na dissati.</note> yannūna mayaṁ adinnādānā virameyyāma kāmesu micchācārā
virameyyāma musāvādā virameyyāma pisuṇāya vācāya virameyyāma
pharusāya vācāya virameyyāma samphappalāpā virameyyāma abhijjhaṁ
pajaheyyāma byāpādaṁ pajaheyyāma micchādiṭṭhiṁ pajaheyyāma tayo dhamme
pajaheyyāma adhammarāgaṁ visamalobhaṁ micchādhammaṁ yannūna mayaṁ matteyyā
assāma petteyyā sāmaññā brahmaññā kule jeṭṭhāpacāyino
idaṁ kusalaṁ dhammaṁ samādāya vatteyyāmāti. Te matteyyā bhavissanti
petteyyā sāmaññā brahmaññā kule jeṭṭhāpacāyino idaṁ
kusalaṁ dhammaṁ samādāya vattissanti tesaṁ <note n="2">Ma. Yu. te.</note> kusalānaṁ dhammānaṁ samādānahetu
āyunāpi vaḍḍhissanti vaṇṇenapi vaḍḍhissanti tesaṁ āyunāpi
vaḍḍhamānānaṁ vaṇṇenapi vaḍḍhamānānaṁ vīsativassāyukānaṁ manussānaṁ
cattāḷīsavassāyukā puttā bhavissanti. Cattāḷīsavassāyukānaṁ
manussānaṁ asītivassāyukā puttā bhavissanti. Asītivassāyukānaṁ
manussānaṁ saṭṭhivassasatāyukā puttā bhavissanti. Saṭṭhivassasatāyukānaṁ
manussānaṁ vīsatitivassasatāyukā puttā bhavissanti.
Vīsatitivassasatāyukānaṁ manussānaṁ cattāḷīsachavassasatāyukā puttā
bhavissanti. Cattāḷīsachavassasatāyukānaṁ manussānaṁ dvevassasahassāyukā
puttā bhavissanti. Dvevassasahassāyukānaṁ manussānaṁ cattārivassasahassāyukā
<pb n="3.82"/>
Puttā bhavissanti. Cattārivassasahassāyukānaṁ
manussānaṁ aṭṭhavassasahassāyukā puttā bhavissanti. Aṭṭhavassasahassāyukānaṁ
manussānaṁ vīsativassasahassāyukā puttā bhavissanti.
Vīsativassasahassāyukānaṁ manussānaṁ cattāḷīsavassasahassāyukā <pb ed="P" n="3.75" set="D"/>puttā
bhavissanti. Cattāḷīsavassasahassāyukānaṁ manussānaṁ asītivassasahassāyukā
puttā bhavissanti.
<p n="48"/>Asītivassasahassāyukesu bhikkhave manussesu pañcavassasatikā
kumārikā alaṁpateyyā bhavissanti.
<p rend="subhead" sid="9">saṅkharājauppatti</p>
Asītivassasahassāyukesu bhikkhave
manussesu tayo ābādhā bhavissanti icchā anasanaṁ jarā.
Asītivassasahassāyukesu bhikkhave manussesu ayaṁ jambudīpo iddho ceva
bhavissati phīto ca kukkuṭasampātitā <note n="1">Ma. Yu. kukkuṭasampādikā.</note> gāmanigamarājadhāniyo.
Asītivassasahassāyukesu bhikkhave manussesu ayaṁ jambudīpo avīci maññe
phuṭo bhavissati manussehi seyyathāpi naḷavanaṁ vā sāravanaṁ vā <note n="2">Ma. Yu. saravanaṁ vā.</note>.
Asītivassasahassāyukesu bhikkhave manussesu ayaṁ bārāṇasī ketumatī
nāma rājadhānī bhavissati iddhā ceva phītā ca bahujanā ca ākiṇṇamanussā
ca subhikkhā ca. Asītivassasahassāyukesu bhikkhave manussesu
imasmiṁ jambudīpe caturāsītinagarasahassāni bhavissanti ketumatirājadhānīpamukhāni.
Asītivassasahassāyukesu bhikkhave manussesu ketumatīrājadhāniyā
saṅkho nāma rājā uppajjissati cakkavatti dhammiko dhammarājā
<pb n="3.83"/>
Cāturanto vijitāvī janapadaṭṭhāvariyappatto sattaratanasamannāgato.
Tassimāni satta ratanāni bhavissanti seyyathīdaṁ cakkaratanaṁ hatthiratanaṁ
assaratanaṁ maṇiratanaṁ itthīratanaṁ gahapatiratanaṁ pariṇāyakaratanameva
sattamaṁ. Parosahassaṁ kho panassa puttā bhavissanti sūrā vīraṅgarūpā
parasenappamaddanā. So imaṁ paṭhaviṁ sāgarapariyantaṁ adaṇḍena
asatthena dhammena abhivijiya ajjhāvasissati.
<p rend="subhead" sid="10">metteyyabuddhuppādo</p>
Asītivassasahassāyukesu
bhikkhave manussesu <pb ed="P" n="3.76" set="D"/>metteyyo nāma bhagavā loke uppajjissati
arahaṁ sammāsambuddho vijjācaraṇasampanno sugato lokavidū anuttaro
purisadammasārathi satthā devamanussānaṁ buddho bhagavā seyyathāpāhametarahi
loke uppanno arahaṁ sammāsambuddho vijjācaraṇasampanno
sugato lokavidū anuttaro purisadammasārathi satthā devamanussānaṁ
buddho bhagavā. So imaṁ lokaṁ sadevakaṁ samārakaṁ sabrahmakaṁ
sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā
pavedessati seyyathāpāhametarahi imaṁ lokaṁ sadevakaṁ samārakaṁ
sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā
sacchikatvā pavedemi. So dhammaṁ desessati ādikalyāṇaṁ majjhekalyāṇaṁ
pariyosānakalyāṇaṁ sātthaṁ sabyañjanaṁ kevalaparipuṇṇaṁ
parisuddhaṁ brahmacariyaṁ pakāsessati seyyathāpāhametarahi dhammaṁ desemi
ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ
kevalaparipuṇṇaṁ parisuddhaṁ brahmacariyaṁ pakāsemi. So anekasahassaṁ
<pb n="3.84"/>
Bhikkhusaṅghaṁ pariharissati seyyathāpāhaṁ etarahi anekasataṁ bhikkhusaṅghaṁ
pariharāmi. Athakho bhikkhave saṅkho nāma rājā yo so <note n="1">Yu. yenassa.</note> yūpo
raññā mahāpanādena kārāpito taṁ yūpaṁ ussāpetvā ajjhāvasitvā <note n="2">Ma. taṁ datvā. Yu. daditvā.</note>
vissajjitvā samaṇabrāhmaṇakapaṇaddhikavaṇibbakayācakānaṁ
dānaṁ datvā metteyyassa bhagavato arahato sammāsambuddhassa santike
kesamassuṁ ohāretvā kāsāyāni vatthāni acchādetvā agārasmā
anagāriyaṁ pabbajissati. So evaṁ pabbajito samāno eko
vūpakaṭṭho appamatto ātāpī pahitatto viharanto nacirasseva
yassatthāya kulaputtā sammadeva <pb ed="P" n="3.77" set="D"/>agārasmā anagāriyaṁ pabbajanti
tadanuttaraṁ brahmacariyapariyosānaṁ diṭṭhe va dhamme sayaṁ abhiññā
sacchikatvā upasampajja viharissati.
<p n="49"/>Attadīpā bhikkhave viharatha attasaraṇā anaññasaraṇā
dhammadīpā dhammasaraṇā anaññasaraṇā. Kathañca bhikkhave bhikkhu
attadīpo viharati attasaraṇo anaññasaraṇo dhammadīpo dhammasaraṇo
anaññasaraṇo. Idha bhikkhave bhikkhu kāye kāyānupassī viharati
ātāpī sampajāno satimā vineyya loke abhijjhādomanassaṁ vedanāsu
vedanānupassī viharati ātāpī sampajāno satimā vineyya loke
abhijjhādomanassaṁ citte cittānupassī viharati ātāpī sampajāno
satimā vineyya loke abhijjhādomanassaṁ dhammesu dhammānupassī
viharati ātāpī sampajāno satimā vineyya loke abhijjhādomanassaṁ.
<pb n="3.85"/>
Evaṁ kho bhikkhave bhikkhu attadīpo viharati attasaraṇo anaññasaraṇo
dhammadīpo dhammasaraṇo anaññasaraṇo.
<p rend="subhead" sid="11">bhikkhunoāyuvaṇṇādivaḍḍhanakathā</p>
<p n="50"/>Gocare bhikkhave caratha sake pettike visaye. Gocare
bhikkhave carantā sake pettike visaye āyunāpi vaḍḍhissatha vaṇṇenapi
vaḍḍhissatha sukhenapi vaḍḍhissatha bhogenapi vaḍḍhissatha balenapi
vaḍḍhissatha. Kiñca bhikkhave bhikkhuno āyusmiṁ. Idha bhikkhave
bhikkhu chandasamādhipadhānasaṅkhārasamannāgataṁ iddhipādaṁ bhāveti
viriyasamādhipadhāna ... Cittasamādhipadhāna ... Vīmaṁsāsamādhipadhānasaṅkhāra-
samannāgataṁ iddhipādaṁ bhāveti so imesaṁ catunnaṁ iddhipādānaṁ bhāvitattā
bahulīkatattā ākaṅkhamāno kappaṁ vā tiṭṭheyya kappāvasesaṁ vā.
Idaṁ kho bhikkhave bhikkhuno āyusmiṁ. Kiñca bhikkhave bhikkhuno
vaṇṇasmiṁ. Idha bhikkhave bhikkhu sīlavā hoti pātimokkhasaṁvarasaṁvuto
viharati ācāragocarasampanno anumattesu vajjesu bhayadassāvī
samādāya sikkhati sikkhāpadesu. Idaṁ kho bhikkhave bhikkhuno vaṇṇasmiṁ.
Kiñca bhikkhave bhikkhuno sukhasmiṁ. Idha bhikkhave bhikkhu vivicceva
kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ
paṭhamaṁ jhānaṁ upasampajja viharati vitakkavicārānaṁ vūpasamā .pe.
Dutiyaṁ jhānaṁ. Tatiyaṁ jhānaṁ. Catutthaṁ jhānaṁ upasampajja viharati.
Idaṁ kho bhikkhave bhikkhuno sukhasmiṁ. Kiñca bhikkhave bhikkhuno
bhogasmiṁ. Idha bhikkhave bhikkhu mettāsahagatena cetasā ekaṁ disaṁ
<pb n="3.86"/>
Pharitvā viharati tathā dutiyaṁ tathā tatiyaṁ tathā catutthaṁ iti
uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena
cetasā vipulena mahaggatena appamāṇena averena abyāpajjhena
pharitvā viharati. Karuṇāsahagatena cetasā. Muditāsahagatena
cetasā. Upekkhāsahagatena cetasā ekaṁ disaṁ pharitvā
viharati tathā dutiyaṁ tathā tatiyaṁ tathā catutthaṁ iti uddhamadho
tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā
vipulena mahaggatena appamāṇena averena abyāpajjhena pharitvā
viharati. Idaṁ kho bhikkhave bhikkhuno bhogasmiṁ. Kiñca bhikkhave
bhikkhuno balasmiṁ. Idha bhikkhave bhikkhu āsavānaṁ khayā anāsavañcetovimuttiṁ
paññāvimuttiṁ diṭṭhe va dhamme sayaṁ abhiññā sacchikatvā
upasampajja viharati. Idaṁ kho bhikkhave bhikkhuno balasmiṁ.
Nāhaṁ bhikkhave aññaṁ ekabalampi samanupassāmi evaṁ <note n="1">Ma. yaṁ evaṁ.</note> duppasahaṁ
yathāyidaṁ bhikkhave mārabalaṁ <pb ed="P" n="3.79" set="D"/>kusalānaṁ bhikkhave dhammānaṁ samādānahetu
evamidaṁ puññaṁ pavaḍḍhatīti. Idamavoca bhagavā. Attamanā te
bhikkhū bhagavato bhāsitaṁ abhinandunti.
Cakkavattisuttaṁ niṭṭhitaṁ tatiyaṁ <note n="2">Yu. cakkavattisīhanādasuttantaṁ tatiyaṁ.</note>.
</xml>