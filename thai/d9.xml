<xml src="d9.xml">
<pgroup id="d9"/>
<readunit id="d9">9. poṭṭhapādasuttaṃ</readunit>
<p rend="subhead" sid="1">poṭṭhapādaparibbājakavatthu</p>
<pb n="1.223"/>
Poṭṭhapādasuttaṁ navamaṁ
<p n="275"/>Evamme sutaṁ. Ekaṁ samayaṁ bhagavā sāvatthiyaṁ viharati
jetavane anāthapiṇḍikassārāme. Tena kho pana samayena poṭṭhapādo
paribbājako samayappavādake tiṇḍukācire ekasārike mallikārāme
paṭivasati mahatiyā paribbājakaparisāya saddhiṁ tiṁsamattehi paribbājakasatehi.
Athakho bhagavā pubbaṇhasamayaṁ nivāsetvā pattacīvaramādāya
sāvatthiyaṁ piṇḍāya pāvisi. Athakho bhagavato etadahosi atippago
kho tāva sāvatthiyaṁ piṇḍāya carituṁ yannūnāhaṁ yena samayappavādako
tiṇḍukāciro ekasāliko mallikārāmo yena poṭṭhapādo paribbājako
tenupasaṅkameyyanti. Athakho bhagavā yena samayappavādako tiṇḍukāciro
ekasāliko mallikārāmo tenupasaṅkami.
<p n="276"/>Tena kho pana samayena poṭṭhapādo paribbājako mahatiyā
paribbājakaparisāya saddhiṁ nisinno hoti unnādiniyā uccāsaddamahāsaddāya
anekavihitaṁ tiracchānakathaṁ kathentiyā. Seyyathīdaṁ. Rājakathaṁ
corakathaṁ mahāmattakathaṁ <pb ed="P" n="1.179" set="D"/>senākathaṁ bhayakathaṁ yuddhakathaṁ annakathaṁ pānakathaṁ
vatthakathaṁ sayanakathaṁ mālākathaṁ gandhakathaṁ ñātikathaṁ yānakathaṁ gāmakathaṁ
nigamakathaṁ nagarakathaṁ janapadakathaṁ itthīkathaṁ purisakathaṁ surākathaṁ visikhākathaṁ
kumbhaṭṭhānakathaṁ pubbapetakathaṁ nānattakathaṁ lokakkhāyikaṁ samuddakkhāyikaṁ
itibhavābhavakathaṁ iti vā. Addasā kho poṭṭhapādo paribbājako
<pb n="1.224"/>
Bhagavantaṁ dūrato va āgacchantaṁ disvāna sakaparisaṁ saṇṭhapesi
appasaddā bhonto hontu mā bhonto saddamakattha ayaṁ samaṇo
gotamo āgacchati appasaddakāmo kho panāyasmā so appasaddassa
vaṇṇavādī appevanāma appasaddaṁ parisaṁ viditvā upasaṅkamitabbaṁ
maññeyyāti. Evaṁ vutte te paribbājakā tuṇhī ahesuṁ.
<p n="277"/>Athakho bhagavā yena poṭṭhapādo paribbājako tenupasaṅkami.
Athakho poṭṭhapādo paribbājako bhagavantaṁ etadavoca etu kho bhante
bhagavā svāgataṁ bhante bhagavato cirassaṁ kho bhante bhagavā imaṁ
pariyāyamakāsi yadidaṁ idhāgamanāya nisīdatu bhante bhagavā idamāsanaṁ
paññattanti. Nisīdi bhagavā paññatte āsane. Poṭṭhapādopi
kho paribbājako aññataraṁ nīcaṁ āsanaṁ gahetvā ekamantaṁ nisīdi.
Ekamantaṁ nisinnaṁ kho poṭṭhapādaṁ paribbājakaṁ bhagavā etadavoca
kāya nottha poṭṭhapāda etarahi kathāya sannisinnā kā ca pana
vo antarākathā vippakatāti.
<p rend="subhead" sid="2">abhisaññānirodhakathā</p>
<p n="278"/>Evaṁ vutte poṭṭhapādo paribbājako bhagavantaṁ etadavoca
tiṭṭhatesā bhante kathā yāya mayaṁ etarahi kathāya sannisinnā
nesā bhante kathā bhagavato <pb ed="P" n="1.180" set="D"/>dullabhā bhavissati pacchāpi savanāya
purimāni bhante divasāni purimatarāni nānātitthiyānaṁ samaṇabrāhmaṇānaṁ
kotuhalasālāya sannisinnānaṁ sannipatitānaṁ abhisaññānirodhe kathā
udapādi kathaṁ nu kho bho abhisaññānirodho hotīti tatrekacce
<pb n="1.225"/>
Evamāhaṁsu ahetu appaccayā purisassa saññā uppajjatipi nirujjhatipi
yasmiṁ samaye uppajjati saññī tasmiṁ samaye hoti yasmiṁ samaye
nirujjhati asaññī tasmiṁ samaye hotīti ittheke abhisaññānirodhaṁ
paññapenti tamañño evamāha na kho pana metaṁ bho evaṁ bhavissati
saññā hi bho purisassa attā so ca kho upetipi apetipi
yasmiṁ samaye upeti saññī tasmiṁ samaye hoti yasmiṁ samaye apeti
asaññī tasmiṁ samaye hotīti ittheke abhisaññānirodhaṁ paññapenti
tamañño evamāha na kho pana metaṁ bho evaṁ bhavissati santi hi
bho samaṇabrāhmaṇā mahiddhikā mahānubhāvā te imassa purisassa
saññaṁ upakaḍḍhantipi apakaḍḍhantipi yasmiṁ samaye upakaḍḍhanti
saññī tasmiṁ samaye hoti yasmiṁ samaye apakaḍḍhanti asaññī
tasmiṁ samaye hotīti ittheke abhisaññānirodhaṁ paññapenti tamañño
evamāha na kho pana metaṁ bho evaṁ bhavissati santi hi bho devā
mahiddhikā mahānubhāvā te imassa purisassa saññaṁ upakkaḍḍhantipi
apakkaḍḍhantipi yasmiṁ samaye upakkaḍḍhanti saññī tasmiṁ samaye
hoti yasmiṁ samaye apakkaḍḍhanti asaññī tasmiṁ samaye hotīti
ittheke abhisaññānirodhaṁ paññapenti tassa mayhaṁ bhante bhagavantaṁyeva
ārabbha sati udapādi aho nūna bhagavā aho nūna sugato yo
imesaṁ dhammānaṁ sukusaloti bhagavā bhante kusalo bhagavā pakataññū
abhisaññānirodhassa kathannu kho bhante abhisaññānirodho hotīti.
<p rend="subhead" sid="3">sahetukasaññuppādanirodhakathā</p>
<pb n="1.226"/>
<p n="279"/>Tatra poṭṭhapāda ye te samaṇabrāhmaṇā evamāhaṁsu
ahetu <pb ed="P" n="1.181" set="D"/>appaccayā purisassa saññā uppajjatipi nirujjhatipīti ādito
va nesaṁ aparaddhaṁ. Taṁ kissa hetu. Sahetu hi poṭṭhapāda sappaccayā
purisassa saññā uppajjatipi nirujjhatipi sikkhā ekā saññā
uppajjatipi sikkhā ekā saññā nirujjhatipi kā ca sikkhāti
bhagavā avoca. Idha poṭṭhapāda tathāgato loke uppajjati arahaṁ
sammāsambuddho .pe. (yathā sāmaññaphale evaṁ vitthāretabbaṁ).
Evaṁ kho poṭṭhapāda bhikkhu sīlasampanno hoti .pe. Tassime
pañca nīvaraṇe pahīne attani samanupassato pāmojjaṁ jāyati
pamuditassa pīti jāyati pītimanassa kāyo passambhati passaddhakāyo
sukhaṁ vedayati sukhino cittaṁ samādhiyati. So vivicceva kāmehi
vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ
jhānaṁ upasampajja viharati tassa yā purimā kāmasaññā sā nirujjhati
vivekajapītisukhasukhumasaccasaññā tasmiṁ samaye hoti vivekajapītisukhasukhumasaccasaññīyeva
tasmiṁ hoti evaṁpi sikkhā ekā saññā uppajjati
sikkhā ekā saññā nirujjhati ayaṁpi sikkhāti bhagavā avoca.
<p n="280"/>Puna caparaṁ poṭṭhapāda bhikkhu vitakkavicārānaṁ vūpasamā
ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ
pītisukhaṁ dutiyaṁ <pb ed="P" n="1.183" set="D"/>jhānaṁ upasampajja viharati tassa yā purimā
vivekajapītisukhasukhumasaccasaññā sā nirujjhati samādhijapītisukhasukhumasaccasaññā
<pb n="1.227"/>
Tasmiṁ samaye hoti samādhijapītisukhasukhumasaccasaññīyeva tasmiṁ samaye
hoti evaṁpi sikkhā ekā saññā uppajjati sikkhā ekā saññā
nirujjhati ayaṁpi sikkhāti bhagavā avoca.
<p n="281"/>Puna caparaṁ poṭṭhapāda bhikkhu pītiyā ca virāgā upekkhako
ca viharati sato ca sampajāno sukhañca kāyena paṭisaṁvedeti yaṁ taṁ
ariyā ācikkhanti upekkhako satimā sukhavihārīti tatiyaṁ jhānaṁ
upasampajja viharati tassa yā purimā samādhijapītisukhasukhumasaccasaññā
sā nirujjhati upekkhāsukhasukhumasaccasaññā tasmiṁ samaye hoti
upekkhāsukhasukhumasaccasaññīyeva tasmiṁ samaye hoti evaṁpi sikkhā
ekā saññā uppajjati sikkhā ekā saññā nirujjhati ayaṁpi
sikkhāti bhagavā avoca.
<p n="282"/>Puna caparaṁ poṭṭhapāda bhikkhu sukhassa ca pahānā dukkhassa
ca pahānā pubbe va somanassadomanassānaṁ atthaṅgamā adukkhamasukhaṁ
upekkhāsatipārisuddhiṁ catutthaṁ jhānaṁ upasampajja viharati tassa yā
purimā upekkhāsukhasukhumasaccasaññā sā nirujjhati adukkhamasukhasukhumasaccasaññā
tasmiṁ samaye hoti adukkhamasukhasukhumasaccasaññīyeva tasmiṁ
samaye hoti evaṁpi sikkhā ekā saññā uppajjati sikkhā ekā
saññā nirujjhati ayaṁpi sikkhāti bhagavā avoca.
<p n="283"/>Puna caparaṁ poṭṭhapāda bhikkhu sabbaso rūpasaññānaṁ
samatikkamā paṭighasaññānaṁ atthaṅgamā nānattasaññānaṁ amanasikārā
<pb n="1.228"/>
Ananto ākāsoti ākāsānañcāyatanaṁ upasampajja viharati tassa yā
purimā rūpasaññā sā nirujjhati ākāsānañcāyatanasukhumasaccasaññā
tasmiṁ samaye hoti ākāsānañcāyatanasukhumasaccasaññīyeva tasmiṁ
samaye hoti evaṁpi sikkhā ekā saññā uppajjati sikkhā ekā
saññā nirujjhati ayaṁpi sikkhāti bhagavā avoca.
<p n="284"/>Puna caparaṁ poṭṭhapāda bhikkhu sabbaso ākāsānañcāyatanaṁ
samatikkamma anantaṁ viññāṇanti viññāṇañcāyatanaṁ upasampajja
viharati tassa yā purimā ākāsānañcāyatanasukhumasaccasaññā sā
nirujjhati viññāṇañcāyatanasukhumasaccasaññā tasmiṁ samaye hoti
viññāṇañcāyatanasukhumasaccasaññīyeva tasmiṁ samaye hoti evaṁpi
sikkhā ekā saññā uppajjati sikkhā ekā saññā nirujjhati
ayaṁpi sikkhāti bhagavā avoca.
<p n="285"/>Puna caparaṁ poṭṭhapāda bhikkhu sabbaso viññāṇañcāyatanaṁ
samatikkamma natthi kiñcīti ākiñcaññāyatanaṁ upasampajja viharati
tassa yā purimā viññāṇañcāyatanasukhumasaccasaññā sā nirujjhati
ākiñcaññāyatanasukhumasaccasaññā tasmiṁ samaye hoti
ākiñcaññāyatanasukhumasaccasaññīyeva tasmiṁ samaye hoti evaṁpi sikkhā ekā
saññā uppajjati sikkhā ekā saññā nirujjhati ayaṁpi sikkhāti
bhagavā avoca.
<p n="286"/>Yathā kho poṭṭhapāda bhikkhu idha sakasaññī hoti so
<pb n="1.229"/>
Tato amutra tato amutra anupubbena saññaggaṁ phusati tassa saññagge
ṭhitassa evaṁ hoti cetayamānassa me pāpiyo acetayamānassa me
seyyo ahañceva kho pana ceteyyaṁ abhisaṁkhareyyaṁ imā ca me
saññā nirujjheyyuṁ aññā ca oḷārikā saññā uppajjeyyuṁ
yannūnāhaṁ na ceva ceteyyaṁ na ca abhisaṁkhareyyanti. So na ceva
ceteti na ca abhisaṁkharoti tassa acetayato anabhisaṁkharato tā ceva
saññā nirujjhanti aññā ca oḷārikā saññā na uppajjanti
so nirodhaṁ phusati. Evaṁ kho poṭṭhapāda anupubbābhisaññā-
nirodhasampajānasamāpatti hoti. Taṁ kiṁ maññasi poṭṭhapāda api
nu kho te ito pubbe evarūpā anupubbābhisaññānirodhasampajānasamāpatti
sutapubbāti. No hetaṁ bhante evaṁ kho ahaṁ bhante
bhagavatā dhammaṁ desitaṁ <note n="1">Sī. bhagavato bhāsitaṁ.</note> ājānāmīti. Yato <pb ed="P" n="1.185" set="D"/>kho poṭṭhapāda bhikkhu
sakasaññī hoti so tato amutra tato amutra anupubbena saññaggaṁ
phusati tassa saññagge ṭhitassa evaṁ hoti cetayamānassa me pāpiyo
acetayamānassa me seyyo ahañceva kho pana ceteyyaṁ abhisaṁkhareyyaṁ
imā ca me saññā nirujjheyyuṁ aññā ca oḷārikā saññā
uppajjeyyuṁ yannūnāhaṁ na ceva ceteyyaṁ na ca abhisaṁkhareyyanti.
So na ceva ceteti na ca abhisaṁkharoti tassa acetayato anabhisaṁkharato
tā ceva saññā nirujjhanti aññā ca oḷārikā saññā na
<pb n="1.230"/>
Uppajjanti so nirodhaṁ phusati. Evaṁ kho poṭṭhapāda
anupubbābhisaññānirodhasampajānasamāpatti hotīti.
<p n="287"/>Evaṁ poṭṭhapādāti. Ekañceva nu kho bhante bhagavā
saññaggaṁ paññapeti udāhu puthūpi saññagge paññapetīti.
Ekaṁpi kho poṭṭhapāda ahaṁ saññaggaṁ paññapemi puthūpi saññagge
paññapemīti. Yathākathaṁ pana bhante bhagavā ekaṁpi saññaggaṁ
paññapeti puthūpi saññagge paññapetīti. Yathā yathā kho
poṭṭhapāda nirodhaṁ phusati tathā tathā ahaṁ saññaggaṁ paññapemi
evaṁ kho ahaṁ poṭṭhapāda ekaṁpi saññaggaṁ paññapemi puthūpi
saññagge paññapemīti.
<p n="288"/>Saññā nu kho bhante paṭhamaṁ uppajjati pacchā ñāṇaṁ
udāhu ñāṇaṁ paṭhamaṁ uppajjati pacchā saññā udāhu saññā ca
ñāṇaṁ ca apubbaṁ acarimaṁ uppajjantīti. Saññā kho poṭṭhapāda
paṭhamaṁ uppajjati pacchā ñāṇaṁ saññuppādā ca pana ñāṇuppādo
hoti so evaṁ pajānāti idappaccayā kira me ñāṇaṁ udapādīti.
Iminā ca kho etaṁ poṭṭhapāda pariyāyena veditabbaṁ yathā saññā
paṭhamaṁ uppajjati pacchā ñāṇaṁ saññuppādā ca pana ñāṇuppādo
hotīti.
<p rend="subhead" sid="4">saññāattakathā</p>
<p n="289"/><pb ed="P" n="1.186" set="D"/>Saññā nu kho bhante purisassa attā udāhu aññā
saññā añño attāti. Kiṁ pana tvaṁ poṭṭhapāda attānaṁ
<pb n="1.231"/>
Paccesīti. Oḷārikaṁ kho ahaṁ bhante attānaṁ paccemi rūpiṁ
cātummahābhūtikaṁ kavalīkārabhakkhanti. Oḷāriko ca hi te poṭṭhapāda
attā abhavissa rūpī cātummahābhūtiko kavalīkārabhakkho. Evaṁ
santaṁ kho te poṭṭhapāda aññā ca saññā abhavissa añño
attā. Tadimināpetaṁ poṭṭhapāda pariyāyena veditabbaṁ yathā ca
aññā saññā bhavissati añño attā. Tiṭṭhateva ayaṁ
poṭṭhapāda oḷāriko attā rūpī cātummahābhūtiko kavalīkārabhakkho
atha imassa purisassa aññā va saññā uppajjati aññā va
saññā nirujjhati iminā kho etaṁ poṭṭhapāda pariyāyena veditabbaṁ
yathā aññā va saññā bhavissati añño attāti.
<p n="290"/>Manomayaṁ kho ahaṁ bhante attānaṁ paccemi sabbaṅgapaccaṅgaṁ
ahīnindriyanti. Manomayo ca hi te poṭṭhapāda attā
abhavissa sabbaṅgapaccaṅgī ahīnindriyo. Evaṁ santaṁpi kho te
poṭṭhapāda aññā ca saññā bhavissati añño attā.
Tadimināpetaṁ poṭṭhapāda pariyāyena veditabbaṁ yathā aññā va
saññā bhavissati añño attā. Tiṭṭhateva sāyaṁ ca poṭṭhapāda
manomayo attā sabbaṅgapaccaṅgī ahīnindriyo. Athakho imassa
purisassa aññā va saññā uppajjati aññā saññā nirujjhati.
Imināpi <pb ed="P" n="1.187" set="D"/>kho etaṁ poṭṭhapāda pariyāyena veditabbaṁ yathā aññā
ca saññā bhavissati añño attāti.
<pb n="1.232"/>
<p n="291"/>Arūpiṁ kho ahaṁ bhante attānaṁ paccemi saññāmayanti.
Arūpī ca hi te poṭṭhapāda attā bhavissati saññāmayo. Evaṁ
santaṁpi kho te poṭṭhapāda aññā va saññā bhavissati añño
attā. Tadimināpetaṁ poṭṭhapāda pariyāyena veditabbaṁ yathā aññā
va saññā bhavissati añño attā. Tiṭṭhateva sāyaṁ poṭṭhapāda
arūpī attā saññāmayo atha imassa purisassa aññā va saññā
uppajjati aññā va saññā nirujjhati. Imināpi kho etaṁ
poṭṭhapāda pariyāyena veditabbaṁ yathā aññā va saññā bhavissati
añño attāti.
<p n="292"/>Sakkā ca panetaṁ bhante mayā ñātuṁ saññā purisassa
attāti vā aññā ca saññā añño ca attāti vāti.
Dujjānaṁ kho etaṁ poṭṭhapāda tayā aññadiṭṭhikena aññakhantikena
aññarucikena aññattha āyogena aññatthācariyakena saññā purisassa
attāti vā aññā ca saññā añño ca attāti vāti.
Sace taṁ bhante mayā dujjānaṁ aññadiṭṭhikena aññakhantikena
aññarucikena aññattha āyogena aññatthācariyakena saññā purisassa
attāti vā aññā ca saññā añño ca attāti vā. Kiṁ
pana bhante sassato loko idameva saccaṁ moghamaññanti. Etaṁpi
kho poṭṭhapāda mayā abyākataṁ sassato loko idameva saccaṁ
moghamaññanti. Kiṁ pana bhante asassato loko idameva saccaṁ
<pb n="1.233"/>
Moghamaññanti. Etaṁpi <pb ed="P" n="1.188" set="D"/>kho poṭṭhapāda mayā abyākataṁ asassato
loko idameva saccaṁ moghamaññanti. Kiṁ pana bhante antavā
loko .pe. Anantavā loko. Taṁ jīvaṁ taṁ sarīraṁ. Aññaṁ
jīvaṁ aññaṁ sarīraṁ. Hoti tathāgato parammaraṇā. Na hoti
tathāgato parammaraṇā. Hoti ca na ca hoti tathāgato parammaraṇā.
Neva hoti na na hoti tathāgato parammaraṇā idameva saccaṁ
moghamaññanti. Etaṁpi kho poṭṭhapāda mayā abyākataṁ neva
hoti na na <pb ed="P" n="1.189" set="D"/>hoti tathāgato parammaraṇā idameva saccaṁ moghamaññanti.
Kasmā panetaṁ bhante bhagavatā abyākatanti. Na hetaṁ poṭṭhapāda
atthasañhitaṁ na dhammasañhitaṁ na ādibrahmacariyakaṁ na nibbidāya na
virāgāya na nirodhāya na upasamāya na abhiññāya na sambodhāya
na nibbānāya saṁvattati tasmātaṁ mayā abyākatanti.
<p n="293"/>Kiṁ pana bhante bhagavatā byākatanti. Idaṁ dukkhanti
kho poṭṭhapāda mayā byākataṁ ayaṁ dukkhasamudayoti kho poṭṭhapāda
mayā byākataṁ ayaṁ dukkhanirodhoti kho poṭṭhapāda mayā byākataṁ
ayaṁ dukkhanirodhagāminī paṭipadāti kho poṭṭhapāda mayā byākatanti.
Kasmā panetaṁ bhante bhagavatā byākatanti. Etaṁ hi poṭṭhapāda
atthasañhitaṁ etaṁ dhammasañhitaṁ etaṁ ādibrahmacariyakaṁ nibbidāya
virāgāya nirodhāya upasamāya abhiññāya sambodhāya nibbānāya
saṁvattati tasmā hetaṁ mayā byākatanti. Evametaṁ bhagavā evametaṁ
<pb n="1.234"/>
Sugata yassadāni bhante bhagavā kālaṁ maññatīti. Athakho bhagavā
uṭṭhāyāsanā pakkāmi.
<p n="294"/>Athakho te paribbājakā acirapakkantassa bhagavato
poṭṭhapādaṁ paribbājakaṁ samantato vācāya sannipatodakena sañjambharimakaṁsu
evameva panāyaṁ bhavaṁ poṭṭhapādo yaññadeva samaṇo
gotamo bhāsati tantadevassa abbhanumodati evametaṁ bhagavā evametaṁ
sugatāti na <pb ed="P" n="1.190" set="D"/>kho pana mayaṁ kiñci samaṇassa gotamassa ekaṁsikaṁ
dhammaṁ desitaṁ ājānāma sassato lokoti vā asassato lokoti
vā .pe. Neva hoti na na hoti tathāgato parammaraṇāti vāti.
<p n="295"/>Evaṁ vutte poṭṭhapādo paribbājako te paribbājake
etadavoca ahaṁpi kho bho na kiñci samaṇassa gotamassa ekaṁsikaṁ
dhammaṁ desitaṁ ājānāmi sassato lokoti vā .pe. Neva hoti
na na hoti tathāgato parammaraṇāti vā apica samaṇo gotamo
bhūtaṁ tacchaṁ tathaṁ paṭipadaṁ paññapeti dhammaṭṭhitataṁ dhammaniyāmataṁ bhūtaṁ
kho pana tacchaṁ tathaṁ paṭipadaṁ paññapentassa dhammaṭṭhitataṁ dhammaniyāmataṁ
kathaṁ hi nāma mādiso viññū puriso samaṇassa gotamassa subhāsitaṁ
subhāsitato na abbhanumodeyyāti.
<p rend="subhead" sid="5">cittahatthisāriputtapoṭṭhapādavatthu</p>
<p n="296"/>Athakho dvīhatīhassa accayena citto ca hatthisāriputto
poṭṭhapādo ca paribbājako yena bhagavā tenupasaṅkamiṁsu upasaṅkamitvā
citto hatthisāriputto bhagavantaṁ abhivādetvā ekamantaṁ nisīdi.
<pb n="1.235"/>
Poṭṭhapādo pana paribbājako bhagavatā saddhiṁ sammodi sammodanīyaṁ
kathaṁ sārāṇīyaṁ vītisāretvā ekamantaṁ nisīdi. Ekamantaṁ nisinno
kho poṭṭhapādo paribbājako bhagavantaṁ etadavoca tadā maṁ bhante
te paribbājakā acirapakkantassa bhagavato samantato vācāya
sannipatodakena sañjambharimakaṁsu evameva panāyaṁ bhavaṁ poṭṭhapādo
paribbājako yaññadeva samaṇo gotamo bhāsati tantadevassa
abbhanumodati evametaṁ bhagavā evametaṁ sugatāti na kho pana mayaṁ
kiñci samaṇassa gotamassa ekaṁsikaṁ dhammaṁ desitaṁ ājānāma sassato
lokoti vā asassato lokoti vā .pe. Neva hoti na na
hoti tathāgato paraṁ maraṇāti vāti evaṁ vuttāhaṁ bhante te
paribbājake etadavocaṁ ahaṁpi kho bho na kiñci samaṇassa gotamassa
ekaṁsikaṁ dhammaṁ desitaṁ ājānāmi sassato lokoti vā .pe.
Neva hoti na na hoti tathāgato paraṁ maraṇāti vā apica samaṇo
gotamo bhūtaṁ tacchaṁ tathaṁ paṭipadaṁ paññapeti dhammaṭṭhitataṁ dhammaniyāmataṁ
bhūtaṁ kho pana tacchaṁ tathaṁ paṭipadaṁ paññapentassa dhammaṭṭhitataṁ
dhammaniyāmataṁ kathaṁ hi nāma mādiso viññū puriso samaṇassa
gotamassa subhāsitaṁ subhāsitato na anumodeyyāti.
<p n="297"/>Sabbeheva kho ete poṭṭhapāda paribbājakā andhā
acakkhukā tvaññeva nesaṁ eko cakkhumā. Ekaṁsikāpi hi kho
poṭṭhapāda mayā dhammā desitā paññattā. Anekaṁsikāpi hi
<pb n="1.236"/>
Kho poṭṭhapāda mayā dhammā desitā paññattā. Katame ca
poṭṭhapāda mayā anekaṁsikā dhammā desitā paññattā. Sassato
lokoti kho poṭṭhapāda mayā anekaṁsiko dhammo desito paññatto.
Asassato lokoti kho poṭṭhapāda mayā anekaṁsiko dhammo desito
paññatto. Antavā lokoti kho poṭṭhapāda mayā anekaṁsiko
dhammo desito paññatto. Anantavā lokoti kho poṭṭhapāda mayā
anekaṁsiko dhammo desito paññatto. Taṁ jīvaṁ taṁ sarīranti kho
poṭṭhapāda mayā anekaṁsiko dhammo desito paññatto. Aññaṁ
jīvaṁ aññaṁ sarīranti kho poṭṭhapāda mayā anekaṁsiko dhammo desito
paññatto. Hoti tathāgato paraṁ maraṇāti kho poṭṭhapāda mayā
.pe. Na hoti tathāgato paraṁ maraṇāti kho poṭṭhapāda mayā .pe.
Hoti ca na ca hoti tathāgato paraṁ maraṇāti kho poṭṭhapāda mayā
.pe. Neva hoti na na hoti tathāgato paraṁ maraṇāti kho
poṭṭhapāda mayā anekaṁsiko dhammo desito paññatto. Kasmā
cete poṭṭhapāda mayā anekaṁsikā dhammā desitā paññattā. Na
hete poṭṭhapāda atthasañhitā na dhammasañhitā na ādibrahmacariyakā
na nibbidāya na virāgāya na nirodhāya na upasamāya na abhiññāya na
sambodhāya na nibbānāya saṁvattanti tasmā ete mayā anekaṁsikā
dhammā desitā paññattā.
<p rend="subhead" sid="6">ekaṃsikadhammo</p>
<p n="298"/>Katame ca poṭṭhapāda mayā ekaṁsikā dhammā desitā
<pb n="1.237"/>
Paññattā. Idaṁ dukkhanti kho poṭṭhapāda mayā ekaṁsiko dhammo
desito paññatto. Ayaṁ dukkhasamudayoti kho poṭṭhapāda mayā
ekaṁsiko dhammo desito paññatto. Ayaṁ dukkhanirodhoti kho
poṭṭhapāda mayā ekaṁsiko dhammo desito paññatto. Ayaṁ
dukkhanirodhagāminī paṭipadāti kho poṭṭhapāda mayā ekaṁsiko dhammo
desito paññatto. Kasmā cete poṭṭhapāda mayā ekaṁsikā
dhammā desitā paññattā. Ete poṭṭhapāda mayā atthasañhitā
ete dhammasañhitā ete ādibrahmacariyakā ete nibbidāya virāgāya
nirodhāya upasamāya abhiññāya sambodhāya nibbānāya saṁvattanti
tasmā ete mayā ekaṁsikā dhammā desitā paññattā.
<p n="299"/>Santi kho poṭṭhapāda ete samaṇabrāhmaṇā evaṁvādino
evaṁdiṭṭhino ekantasukhī attā hoti arogo parammaraṇāti tyāhaṁ
upasaṅkamitvā evaṁ vadāmi saccaṁ kira tumhe āyasmanto evaṁvādino
evaṁdiṭṭhino ekantasukhī attā hoti arogo parammaraṇāti. Te
ce me evaṁ puṭṭhā āmāti paṭijānanti tyāhaṁ evaṁ vadāmi
apica pana tumhe āyasmanto ekantasukhaṁ lokaṁ jānaṁ passaṁ
viharathāti. Iti puṭṭhā noti vadanti tyāhaṁ evaṁ vadāmi apica pana
tumhe āyasmanto ekaṁ vā rattiṁ ekaṁ vā divasaṁ upaḍḍhaṁ vā
rattiṁ upaḍḍhaṁ vā divasaṁ ekantasukhiṁ attānaṁ sampajānathāti.
Iti puṭṭhā noti vadanti tyāhaṁ evaṁ vadāmi apica pana tumhe
<pb n="1.238"/>
Āyasmanto jānātha ayaṁ maggo ayaṁ paṭipadā ekantasukhassa lokassa
sacchikiriyāyāti. Iti puṭṭhā noti vadanti tyāhaṁ evaṁ vadāmi apica
pana tumhe āyasmanto yā tā devatā ekantasukhaṁ lokaṁ upapannā
tāsaṁ bhāsamānānaṁ saddaṁ <pb ed="P" n="1.193" set="D"/>suṇātha supaṭipannattha mārisā ujupaṭipannattha
mārisā ekantasukhassa lokassa sacchikiriyāya mayaṁpi hi mārisā evaṁpaṭipannā
ekantasukhaṁ lokaṁ upapannāti. Iti puṭṭhā noti vadanti.
Taṁ kiṁ maññasi poṭṭhapāda nanu evaṁ sante tesaṁ samaṇabrāhmaṇānaṁ
appāṭihirikataṁ bhāsitaṁ sampajjatīti. Addhā kho bhante evaṁ sante
tesaṁ samaṇabrāhmaṇānaṁ appāṭihirikataṁ bhāsitaṁ sampajjatīti.
<p n="300"/>Seyyathāpi poṭṭhapāda puriso evaṁ vadeyya ahaṁ yā
imasmiṁ janapade janapadakalyāṇī taṁ icchāmi taṁ kāmemīti tamenaṁ
evaṁ vadeyyuṁ ambho purisa yaṁ tvaṁ janapadakalyāṇiṁ icchasi kāmesi
jānāsi taṁ janapadakalyāṇiṁ khattiyiṁ vā brāhmaṇiṁ vā vessiṁ vā
suddiṁ vāti. Iti puṭṭho noti vadeyya tamenaṁ evaṁ vadeyyuṁ
ambho purisa yaṁ tvaṁ janapadakalyāṇiṁ icchasi kāmesi jānāsi taṁ
janapadakalyāṇiṁ evaṁnāmā vā evaṁgottā vā dīghā vā rassā
vā majjhimā vā kaṇhā vā sāmā vā maṅguracchavi vāti asukasmiṁ
gāme vā nigame vā nagare vāti. Iti puṭṭho noti vadeyya
tamenaṁ evaṁ vadeyyuṁ ambho purisa yaṁ tvaṁ na jānāsi na passasi
taṁ tvaṁ icchasi kāmesīti. Iti puṭṭho āmāti vadeyya. Taṁ kiṁ
<pb n="1.239"/>
Maññasi poṭṭhapāda nanu evaṁ sante tassa purisassa appāṭihirikataṁ
bhāsitaṁ sampajjatīti. Addhā kho bhante evaṁ sante tassa purisassa
appāṭihirikataṁ bhāsitaṁ sampajjatīti. Evameva kho poṭṭhapāda ye
te samaṇabrāhmaṇā evaṁvādino evaṁdiṭṭhino ekantasukhī attā
hoti arogo parammaraṇāti tyāhaṁ upasaṅkamitvā evaṁ vadāmi
saccaṁ kira tumhe āyasmanto evaṁvādino evaṁdiṭṭhino ekantasukhī
attā hoti arogo parammaraṇāti. Te <pb ed="P" n="1.194" set="D"/>ce me evaṁ puṭṭhā
āmāti paṭijānanti tyāhaṁ evaṁ vadāmi apica pana tumhe āyasmanto
ekantasukhaṁ lokaṁ jānaṁ passaṁ viharathāti. Iti puṭṭhā noti vadanti
tyāhaṁ evaṁ vadāmi apica pana tumhe āyasmanto ekaṁ vā rattiṁ
ekaṁ vā divasaṁ upaḍḍhaṁ vā rattiṁ upaḍḍhaṁ vā divasaṁ ekantasukhiṁ
attānaṁ sampajānathāti. Iti puṭṭhā noti vadanti tyāhaṁ evaṁ
vadāmi apica pana tumhe āyasmanto jānātha ayaṁ maggo ayaṁ
paṭipadā ekantasukhassa lokassa sacchikiriyāyāti. Iti puṭṭhā
noti vadanti tyāhaṁ evaṁ vadāmi apica pana tumhe āyasmanto
yā tā devatā ekantasukhaṁ lokaṁ upapannā tāsaṁ bhāsamānānaṁ saddaṁ
suṇātha supaṭipannattha mārisā ujupaṭipannattha mārisā ekantasukhassa
lokassa sacchikiriyāya mayaṁpi hi mārisā evaṁpaṭipannā ekantasukhaṁ
lokaṁ upapannāti. Iti puṭṭhā noti vadanti. Taṁ kiṁ maññasi
poṭṭhapāda nanu evaṁ sante tesaṁ samaṇabrāhmaṇānaṁ appāṭihirikataṁ
<pb n="1.240"/>
Bhāsitaṁ sampajjatīti. Addhā kho bhante evaṁ sante tesaṁ
samaṇabrāhmaṇānaṁ appāṭihirikataṁ bhāsitaṁ sampajjatīti.
<p n="301"/>Seyyathāpi poṭṭhapāda puriso cātummahāpathe nisseṇiṁ
kareyya pāsādassa ārohanāya tamenaṁ evaṁ vadeyyuṁ ambho purisa
yassa tvaṁ pāsādassa ārohanāya nisseṇiṁ karosi jānāsi taṁ
pāsādaṁ puratthimāya vā disāya dakkhiṇāya vā disāya pacchimāya
vā disāya uttarāya vā disāya ucco vā nīco vā majjho
vāti. Iti puṭṭho noti vadeyya tamenaṁ evaṁ vadeyyuṁ ambho purisa
yaṁ tvaṁ na jānāsi na passasi tassa tvaṁ pāsādassa ārohanāya
nisseṇiṁ karosīti. Iti puṭṭho āmāti vadeyya. Taṁ kiṁ maññasi
poṭṭhapāda nanu evaṁ sante tassa purisassa appāṭihirikataṁ bhāsitaṁ
sampajjatīti. Addhā kho bhante evaṁ sante tassa purisassa
appāṭihirikataṁ bhāsitaṁ sampajjatīti. Evameva kho poṭṭhapāda ye
te samaṇabrāhmaṇā evaṁvādino evaṁdiṭṭhino ekantasukhī attā
hoti arogo paraṁ maraṇāti <pb ed="P" n="1.195" set="D"/>tyāhaṁ upasaṅkamitvā evaṁ vadāmi
saccaṁ kira tumhe āyasmanto evaṁvādino evaṁdiṭṭhino ekantasukhī
attā hoti arogo paraṁ maraṇāti. Te ce me evaṁ
puṭṭhā āmāti paṭijānanti tyāhaṁ evaṁ vadāmi apica pana tumhe
āyasmanto ekantasukhaṁ lokaṁ jānaṁ passaṁ viharathāti. Iti puṭṭho
noti vadanti tyāhaṁ evaṁ vadāmi apica pana tumhe āyasmanto
<pb n="1.241"/>
Ekaṁ vā rattiṁ ekaṁ vā divasaṁ upaḍḍhaṁ vā rattiṁ upaḍḍhaṁ vā
divasaṁ ekantasukhiṁ attānaṁ sampajānathāti. Iti puṭṭhā noti
vadanti tyāhaṁ evaṁ vadāmi apica pana tumhe āyasmanto jānātha
ayaṁ maggo ayaṁ paṭipadā ekantasukhassa lokassa sacchikiriyāyāti.
Iti puṭṭhā noti vadanti tyāhaṁ evaṁ vadāmi apica pana tumhe
āyasmanto yā tā devatā ekantasukhaṁ lokaṁ upapannā tāsaṁ
bhāsamānānaṁ saddaṁ suṇātha supaṭipannattha mārisā ujupaṭipannattha
mārisā ekantasukhassa lokassa sacchikiriyāya mayaṁpi hi mārisā evaṁpaṭipannā
ekantasukhaṁ lokaṁ upapannāti. Iti puṭṭhā noti vadanti.
Taṁ kiṁ maññasi poṭṭhapāda nanu evaṁ sante tesaṁ samaṇabrāhmaṇānaṁ
appāṭihirikataṁ bhāsitaṁ sampajjatīti. Addhā kho bhante evaṁ sante
tesaṁ samaṇabrāhmaṇānaṁ appāṭihirikataṁ bhāsitaṁ sampajjatīti.
<p rend="subhead" sid="7">tayo attapaṭilābhā</p>
<p n="302"/>Tayo khome poṭṭhapāda attapaṭilābhā oḷāriko attapaṭilābho
manomayo attapaṭilābho arūpo attapaṭilābho. Katamo
ca poṭṭhapāda oḷāriko attapaṭilābho. Rūpī cātummahābhūtiko
kavalīkārabhakkho ayaṁ oḷāriko attapaṭilābho. Katamo manomayo
attapaṭilābho. Rūpī manomayo sabbaṅgapaccaṅgī ahīnindriyo ayaṁ
manomayo attapaṭilābho. Katamo arūpo attapaṭilābho. Arūpī
saññāmayo ayaṁ arūpo attapaṭilābho.
<p n="303"/>Oḷārikassapi kho ahaṁ poṭṭhapāda attapaṭilābhassa
<pb n="1.242"/>
Pahānāya dhammaṁ desemi yathāpaṭipannānaṁ vo saṁkilesikā dhammā
pahīyissanti vodāniyā dhammā abhivaḍḍhissanti paññāpāripūriṁ
vepullattañca diṭṭhe va dhamme sayaṁ abhiññā sacchikatvā upasampajja
viharissathāti. Siyā <pb ed="P" n="1.196" set="D"/>kho pana te poṭṭhapāda evamassa saṁkilesikā
dhammā pahīyissanti vodāniyā dhammā abhivaḍḍhissanti paññāpāripūriṁ
vepullattañca diṭṭhe va dhamme sayaṁ abhiññā sacchikatvā upasampajja
viharissati dukkho ca vihāroti. Na kho panetaṁ poṭṭhapāda evaṁ
daṭṭhabbaṁ saṁkilesikā ceva dhammā pahīyissanti vodāniyā ca dhammā
abhivaḍḍhissanti paññāpāripūriṁ vepullattañca diṭṭhe va dhamme sayaṁ
abhiññā sacchikatvā upasampajja viharissati pāmojjañceva bhavissati
pīti ca passaddhi ca sati ca sampajaññañca sukho ca vihāro.
<p n="304"/>Manomayassapi kho ahaṁ poṭṭhapāda attapaṭilābhassa
pahānāya dhammaṁ desemi yathāpaṭipannānaṁ vo saṁkilesikā dhammā
pahīyissanti vodāniyā dhammā abhivaḍḍhissanti paññāpāripūriṁ
vepullattañca diṭṭhe va dhamme sayaṁ abhiññā sacchikatvā upasampajja
viharissathāti. Siyā kho pana te poṭṭhapāda evamassa saṁkilesikā
dhammā pahīyissanti vodāniyā dhammā abhivaḍḍhissanti paññāpāripūriṁ
vepullattañca diṭṭhe va dhamme sayaṁ abhiññā sacchikatvā upasampajja
viharissati dukkho ca vihāroti. Na kho panetaṁ poṭṭhapāda evaṁ
daṭṭhabbaṁ saṁkilesikā ceva dhammā pahīyissanti vodāniyā ca dhammā
<pb n="1.243"/>
Abhivaḍḍhissanti (peyyālo) pāmojjañceva bhavissati pīti ca
passaddhi ca sati ca sampajaññañca sukho ca vihāro.
<p n="305"/>Arūpassapi <pb ed="P" n="1.197" set="D"/>kho ahaṁ poṭṭhapāda attapaṭilābhassa pahānāya
dhammaṁ desemi yathāpaṭipannānaṁ vo saṁkilesikā dhammā pahīyissanti
vodāniyā dhammā abhivaḍḍhissanti paññāpāripūriṁ vepullattañca
diṭṭhe va dhamme sayaṁ abhiññā sacchikatvā upasampajja viharissathāti.
(peyyālo) pāmujjañceva bhavissati pīti ca passaddhi ca sati ca
sampajaññañca sukho ca vihāro.
<p n="306"/>Pare ce poṭṭhapāda amhe evaṁ puccheyyuṁ katamo pana
so āvuso <note n="1">Sī. katamā panāvuso.</note> oḷāriko attapaṭilābho yassa tumhe pahānāya
dhammaṁ desetha yathāpaṭipannānaṁ vo saṁkilesikā dhammā pahīyissanti
vodāniyā dhammā abhivaḍḍhissanti paññāpāripūriṁ vepullattañca
diṭṭhe va dhamme sayaṁ abhiññā sacchikatvā upasampajja viharissathāti.
Tesaṁ mayaṁ evaṁ puṭṭhā evaṁ byākareyyāma ayaṁ vā so āvuso
oḷāriko attapaṭilābho yassa mayaṁ pahānāya dhammaṁ desema yathāpaṭipannānaṁ
vo saṁkilesikā dhammā pahīyissanti vodāniyā dhammā
abhivaḍḍhissanti paññāpāripūriṁ vepullattañca diṭṭhe va dhamme
sayaṁ abhiññā sacchikatvā upasampajja viharissathāti.
<p n="307"/>Pare ce poṭṭhapāda amhe <pb ed="P" n="1.198" set="D"/>evaṁ puccheyyuṁ katamo pana so
<pb n="1.244"/>
Āvuso manomayo attapaṭilābho. (soyeva peyyālo) katamo pana
so arūpo attapaṭilābho yassa tumhe pahānāya dhammaṁ desetha yathāpaṭipannānaṁ
vo saṁkilesikā dhammā pahīyissanti vodāniyā dhammā
abhivaḍḍhissanti .pe. Upasampajja viharissathāti. Taṁ kiṁ maññasi
poṭṭhapāda nanu evaṁ sante sappāṭihirikataṁ bhāsitaṁ sampajjatīti.
Addhā kho bhante evaṁ sante sappāṭihirikataṁ bhāsitaṁ sampajjatīti.
<p n="308"/>Seyyathāpi kho poṭṭhapāda puriso nisseṇiṁ kareyya
pāsādassa ārohanāya tasseva pāsādassa heṭṭhā tamenaṁ evaṁ
vadeyyuṁ ambho purisa yassa tvaṁ pāsādassa ārohanāya nisseṇiṁ
karosi jānāsi taṁ pāsādaṁ puratthimāya vā disāya dakkhiṇāya vā
disāya pacchimāya vā disāya uttarāya vā disāya ucco vā
nīco vā majjho vāti. So ce evaṁ vadeyya ayaṁ vā so
āvuso pāsādo yassāhaṁ ārohanāya nisseṇiṁ karomi tasseva
pāsādassa heṭṭhāti. Taṁ kiṁ maññasi poṭṭhapāda nanu evaṁ
sante <pb ed="P" n="1.199" set="D"/>tassa purisassa sappāṭihirikataṁ bhāsitaṁ sampajjatīti. Addhā
kho bhante evaṁ sante tassa purisassa sappāṭihirikataṁ bhāsitaṁ
sampajjatīti. Evameva kho poṭṭhapāda pare ce amhe evaṁ
puccheyyuṁ katamo pana so āvuso oḷāriko attapaṭilābho .pe.
Katamo pana so āvuso manomayo attapaṭilābho. Katamo pana
so āvuso arūpo attapaṭilābho yassa tumhe pahānāya dhammaṁ
<pb n="1.245"/>
Desetha yathāpaṭipannānaṁ vo saṁkilesikā dhammā pahīyissanti vodāniyā
dhammā abhivaḍḍhissanti paññāpāripūriṁ vepullattañca diṭṭhe va dhamme
sayaṁ abhiññā sacchikatvā upasampajja viharissathāti. Tesaṁ mayaṁ
evaṁ puṭṭhā evaṁ byākareyyāma ayaṁ vā so āvuso arūpo
attapaṭilābho yassa mayaṁ pahānāya .pe. Taṁ kiṁ maññasi
poṭṭhapāda nanu evaṁ sante sappāṭihirikataṁ bhāsitaṁ sampajjatīti.
Addhā kho bhante evaṁ sante sappāṭihirikataṁ bhāsitaṁ sampajjatīti.
<p n="309"/>Evaṁ vutte citto hatthisāriputto bhagavantaṁ etadavoca
yasmiṁ bhante samaye oḷāriko attapaṭilābho hoti moghassa tasmiṁ
samaye manomayo attapaṭilābho hoti mogho arūpo attapaṭilābho
hoti oḷārikopassa attapaṭilābho tasmiṁ samaye sacco hoti
yasmiṁ bhante samaye manomayo attapaṭilābho hoti moghassa tasmiṁ
samaye oḷāriko attapaṭilābho hoti mogho arūpo attapaṭilābho
hoti manomayo attapaṭilābho tasmiṁ samaye sacco hoti yasmiṁ
bhante samaye arūpo attapaṭilābho hoti moghassa tasmiṁ samaye
oḷāriko attapaṭilābho hoti mogho manomayo attapaṭilābho hoti
arūpo attapaṭilābho tasmiṁ <pb ed="P" n="1.200" set="D"/>samaye sacco hotīti. Yasmiṁ citta
samaye oḷāriko attapaṭilābho hoti neva tasmiṁ samaye manomayo
attapaṭilābhoti saṁkhyaṁ <note n="1">Sī. saṅkhaṁ.</note> gacchati na ca arūpo attapaṭilābhoti saṁkhyaṁ
<pb n="1.246"/>
Gacchati oḷāriko attapaṭilābhotveva tasmiṁ samaye saṁkhyaṁ gacchati.
Yasmiṁ citta samaye manomayo attapaṭilābho hoti neva tasmiṁ
samaye oḷāriko attapaṭilābhoti saṁkhyaṁ gacchati na ca arūpo
attapaṭilābhoti saṁkhyaṁ gacchati manomayo attapaṭilābhotveva tasmiṁ
samaye saṁkhyaṁ gacchati. Yasmiṁ citta samaye arūpo attapaṭilābho hoti
neva tasmiṁ samaye oḷāriko attapaṭilābhoti saṁkhyaṁ gacchati na ca
manomayo attapaṭilābhoti saṁkhyaṁ gacchati arūpo attapaṭilābhotveva
tasmiṁ samaye saṁkhyaṁ gacchati.
<p n="310"/>Sace taṁ citta evaṁ puccheyyuṁ ahosi tvaṁ atītamaddhānaṁ
na tvaṁ na ahosi bhavissasi tvaṁ anāgatamaddhānaṁ na tvaṁ na bhavissasi
atthi tvaṁ etarahi na tvaṁ natthīti. Evaṁ puṭṭho tvaṁ citta
kinti byākareyyāsīti. Sace maṁ bhante evaṁ puccheyyuṁ ahosi
tvaṁ atītamaddhānaṁ na tvaṁ na ahosi bhavissasi tvaṁ anāgatamaddhānaṁ
na tvaṁ na bhavissasi atthi tvaṁ etarahi na tvaṁ natthīti. Evaṁ
puṭṭho ahaṁ bhante evaṁ byākareyyaṁ ahosāhaṁ atītamaddhānaṁ nāhaṁ
na ahosiṁ bhavissāmahaṁ anāgatamaddhānaṁ nāhaṁ na bhavissāmi atthāhaṁ
etarahi nāhaṁ natthīti. Evaṁ puṭṭho ahaṁ bhante evaṁ byākareyyanti.
<p n="311"/>Sace pana taṁ citta evaṁ puccheyyuṁ yo te ahosi atīto
attapaṭilābho soyeva te attapaṭilābho sacco mogho anāgato
mogho paccuppanno yo te bhavissati anāgato attapaṭilābho
<pb n="1.247"/>
Soyeva te attapaṭilābho sacco mogho atīto mogho paccuppanno
yo te etarahi paccuppanno attapaṭilābho soyeva te attapaṭilābho
sacco <pb ed="P" n="1.201" set="D"/>mogho atīto mogho anāgatoti. Evaṁ puṭṭho tvaṁ citta
kinti byākareyyāsīti. Sace pana maṁ bhante evaṁ puccheyyuṁ yo
te ahosi atīto attapaṭilābho soyeva te attapaṭilābho sacco
mogho anāgato mogho paccuppanno yo te bhavissati anāgato
attapaṭilābho soyeva te attapaṭilābho sacco mogho atīto
mogho paccuppanno yo te etarahi paccuppanno attapaṭilābho
soyeva te attapaṭilābho sacco mogho atīto mogho anāgatoti.
Evaṁ puṭṭho ahaṁ bhante evaṁ byākareyyaṁ yo ca me ahosi atīto
attapaṭilābho soyeva me attapaṭilābho tasmiṁ samaye sacco ahosi
mogho anāgato mogho paccuppanno yo ca me bhavissati anāgato
attapaṭilābho soyeva me attapaṭilābho tasmiṁ samaye sacco bhavissati
mogho atīto mogho paccuppanno yo ca me etarahi paccuppanno
attapaṭilābho soyeva me attapaṭilābho sacco mogho atīto mogho
anāgatoti. Evaṁ puṭṭho ahaṁ bhante evaṁ byākareyyanti.
<p n="312"/>Evameva kho citta yasmiṁ samaye oḷāriko attapaṭilābho
hoti neva tasmiṁ samaye manomayo attapaṭilābhoti saṁkhyaṁ gacchati na
arūpo attapaṭilābhoti saṁkhyaṁ gacchati oḷāriko attapaṭilābhotveva
tasmiṁ samaye saṁkhyaṁ gacchati. Yasmiṁ citta samaye manomayo
<pb n="1.248"/>
Attapaṭilābho hoti .pe. Yasmiṁ citta samaye arūpo attapaṭilābho
hoti neva tasmiṁ samaye oḷāriko attapaṭilābhoti saṁkhyaṁ gacchati na
manomayo attapaṭilābhoti saṁkhyaṁ gacchati arūpo attapaṭilābhotveva
tasmiṁ samaye saṁkhyaṁ gacchati. Seyyathāpi citta gavā khīraṁ khīramhā
dadhi dadhimhā navanītaṁ navanītamhā sappi sappimhā sappimaṇḍo.
Yasmiṁ samaye khīraṁ hoti neva tasmiṁ samaye dadhīti saṁkhyaṁ gacchati na
ca navanītanti saṁkhyaṁ gacchati na ca sappīti saṁkhyaṁ gacchati na ca
sappimaṇḍoti saṁkhyaṁ gacchati khīraṁtveva tasmiṁ samaye saṁkhyaṁ gacchati.
Yasmiṁ samaye dadhi hoti. Navanītaṁ hoti. Sappi hoti.
Sappimaṇḍo hoti neva tasmiṁ samaye khīranti <pb ed="P" n="1.202" set="D"/>saṁkhyaṁ gacchati na
dadhīti saṁkhyaṁ gacchati na navanītanti saṁkhyaṁ gacchati na sappīti saṁkhyaṁ
gacchati sappimaṇḍotveva tasmiṁ samaye saṁkhyaṁ gacchati. Evameva
kho citta yasmiṁ samaye oḷāriko attapaṭilābho hoti neva
tasmiṁ samaye manomayo attapaṭilābhoti saṁkhyaṁ gacchati na arūpo
attapaṭilābhoti saṁkhyaṁ gacchati oḷāriko attapaṭilābhotveva tasmiṁ
samaye saṁkhyaṁ gacchati. Yasmiṁ samaye citta manomayo attapaṭilābho
hoti .pe. Arūpo attapaṭilābho hoti neva tasmiṁ samaye oḷāriko
attapaṭilābhoti saṁkhyaṁ gacchati na ca manomayo attapaṭilābhoti
saṁkhyaṁ gacchati arūpo attapaṭilābhotveva tasmiṁ samaye saṁkhyaṁ
gacchati. Imā kho citta lokasamaññā lokaniruttiyo lokavohārā
<pb n="1.249"/>
Lokapaññattiyo yāhi tathāgato voharati aparāmasantoti.
<p n="313"/>Evaṁ vutte poṭṭhapādo paribbājako bhagavantametadavoca
abhikkantaṁ bhante abhikkantaṁ bhante .pe. Upāsakaṁ maṁ bhagavā
dhāretu ajjatagge pāṇupetaṁ saraṇaṅgatanti.
<p rend="subhead" sid="8">cittahatthisāriputtaupasampadā</p>
Citto pana hatthisāriputto
bhagavantametadavoca abhikkantaṁ bhante abhikkantaṁ bhante
seyyathāpi bhante paṭicchannaṁ .pe. Cakkhumanto rūpāni dakkhantīti
evameva bhagavatā anekapariyāyena dhammo pakāsito esāhaṁ bhante
bhagavantaṁ saraṇaṁ gacchāmi dhammañca bhikkhusaṁghañca labheyyāhaṁ bhante
bhagavato santike pabbajjaṁ labheyyaṁ upasampadanti. Alattha kho
citto hatthisāriputto bhagavato santike pabbajjaṁ alattha upasampadaṁ.
Acirūpasampanno kho āyasmā hatthisāriputto <pb ed="P" n="1.203" set="D"/>eko vūpakaṭṭho
appamatto ātāpī pahitatto viharanto nacirasseva yassatthāya
kulaputtā sammadeva agārasmā anagāriyaṁ pabbajanti tadanuttaraṁ
brahmacariyapariyosānaṁ diṭṭhe va dhamme sayaṁ abhiññā sacchikatvā
upasampajja vihāsi khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti abbhaññāsi. Aññataro kho āyasmā
hatthisāriputto arahataṁ ahosīti.
Poṭṭhapādasuttaṁ navamaṁ niṭṭhitaṁ.
 <pb ed="P" n="1.204" set="D"/>
</xml>