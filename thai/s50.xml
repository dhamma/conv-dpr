<xml src="s50.xml">
<pgroup id="s50"/>
<readunit id="s50">6. balasaṃyuttaṃ</readunit>
<p rend="subhead" check="nosid">1, gaṅgāpeyyālavaggo</p>
<p rend="subhead" sid="1-12">1-12, balādisuttadvādasakaṃ</p>
<pb n="5.323"/>
Balasaṁyuttaṁ
<p n="1099"/>Pañcimāni bhikkhave balāni. Katamāni pañca.
Saddhābalaṁ viriyabalaṁ satibalaṁ samādhibalaṁ paññābalaṁ. Imāni kho
bhikkhave pañca balānīti.
<p n="1100"/>Seyyathāpi bhikkhave gaṅgā nadī pācīnaninnā pācīnapoṇā
pācīnapabbhārā. Evameva kho bhikkhave bhikkhu pañca balāni
bhāvento pañca balāni bahulīkaronto nibbānaninno hoti
nibbānapoṇo nibbānapabbhāro.
<p n="1101"/>Kathañca bhikkhave bhikkhu pañca balāni bhāvento
pañca balāni bahulīkaronto nibbānaninno hoti nibbānapoṇo
nibbānapabbhāro. Idha bhikkhave bhikkhu saddhābalaṁ bhāveti vivekanissitaṁ
virāganissitaṁ nirodhanissitaṁ vossaggapariṇāmiṁ viriyabalaṁ satibalaṁ
samādhibalaṁ paññābalaṁ bhāveti vivekanissitaṁ virāganissitaṁ nirodhanissitaṁ
vossaggapariṇāmiṁ. Evaṁ kho bhikkhave bhikkhu pañca balāni bhāvento
pañca balāni bahulīkaronto nibbānaninno hoti nibbānapoṇo
nibbānapabbhāroti.
<p rend="subhead" check="nosid">2, appamādavaggo</p>
<p rend="subhead" check="nosid">5, oghavaggo</p>
<p rend="subhead" sid="13-22">1-10, oghādisuttadasakaṃ</p>
<p n="1102"/>Pañcimāni bhikkhave uddhambhāgiyāni saññojanāni.
Katamāni pañca. Rūparāgo arūparāgo māno uddhaccaṁ avijjā.
Imāni kho bhikkhave pañcuddhambhāgiyāni saññojanāni.
<pb n="5.324"/>
<p n="1103"/>Imesaṁ kho bhikkhave pañcannaṁ uddhambhāgiyānaṁ saññojanānaṁ
abhiññāya pariññāya parikkhayāya pahānāya pañca balāni
bhāvetabbāni. Katamāni pañca. Idha bhikkhave bhikkhu saddhābalaṁ
bhāveti vivekanissitaṁ virāganissitaṁ nirodhanissitaṁ vossaggapariṇāmiṁ
viriyabalaṁ satibalaṁ samādhibalaṁ paññābalaṁ bhāveti vivekanissitaṁ
virāganissitaṁ nirodhanissitaṁ vossaggapariṇāmiṁ. Imesaṁ kho bhikkhave
pañcannaṁ uddhambhāgiyānaṁ saññojanānaṁ abhiññāya pariññāya
parikkhayāya pahānāya imāni pañca balāni bhāvetabbānīti.
<p rend="subhead" check="nosid">6, gaṅgāpeyyālavaggo</p>
<p rend="subhead" sid="23-34">1-12, pācīnādisuttadvādasakaṃ</p>
<p n="1104"/>Seyyathāpi bhikkhave gaṅgā nadī pācīnaninnā pācīnapoṇā
pācīnapabbhārā. Evameva kho bhikkhave bhikkhu pañca balāni
bhāvento pañca balāni bahulīkaronto nibbānaninno hoti
nibbānapoṇo nibbānapabbhāro.
<p n="1105"/>Kathañca bhikkhave bhikkhu pañca balāni bhāvento
pañca balāni bahulīkaronto nibbānaninno hoti nibbānapoṇo
nibbānapabbhāro. Idha bhikkhave bhikkhu saddhābalaṁ bhāveti
rāgavinayapariyosānaṁ dosavinayapariyosānaṁ mohavinayapariyosānaṁ .pe.
Evaṁ kho bhikkhave bhikkhu pañca balāni bhāvento pañca balāni
bahulīkaronto nibbānaninno hoti nibbānapoṇo nibbānapabbhāroti.
<p rend="subhead" check="nosid">9, esanāvaggo</p>
<p rend="subhead" sid="35-46">1-12, esanādisuttadvādasakaṃ</p>
(evaṁ <pb ed="P" n="5.251" set="S"/>esanā pāli vitthāretabbā rāgavinayapariyosānaṁ dosavinayapariyosānaṁ
mohavinayapariyosānaṁ).
<p rend="subhead" check="nosid">10, oghavaggo</p>
<p rend="subhead" sid="47-56">1-10, oghādisuttadasakaṃ</p>
<pb n="5.325"/>
<p n="1106"/>Pañcimāni bhikkhave uddhambhāgiyāni saññojanāni.
Katamāni pañca. Rūparāgo arūparāgo māno uddhaccaṁ avijjā.
Imāni kho bhikkhave pañcuddhambhāgiyāni saññojanāni.
<p n="1107"/>Imesaṁ kho bhikkhave pañcannaṁ uddhambhāgiyānaṁ
saññojanānaṁ abhiññāya pariññāya parikkhayāya pahānāya pañca
balāni bhāvetabbāni. Katamāni pañca. Idha bhikkhave bhikkhu
saddhābalaṁ bhāveti rāgavinayapariyosānaṁ dosavinayapariyosānaṁ mohavinayapariyosānaṁ
.pe. Paññābalaṁ bhāveti rāgavinayapariyosānaṁ dosavinayapariyosānaṁ
mohavinayapariyosānaṁ. Imesaṁ kho bhikkhave pañcannaṁ
uddhambhāgiyānaṁ saññojanānaṁ abhiññāya pariññāya parikkhayāya
pahānāya imāni pañca balāni bhāvetabbānīti.
Balasaṁyuttaṁ niṭṭhitaṁ.
</xml>