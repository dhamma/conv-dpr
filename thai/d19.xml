<xml src="d19.xml">
<pgroup id="d19"/>
<readunit id="d19">6. mahāgovindasuttaṃ</readunit>
<p rend="subhead" check="nosid">unnamed</p>
<pb n="2.252"/>
Mahāgovindasuttaṁ
<p n="209"/><pb ed="P" n="2.220" set="D"/>Evamme sutaṁ. Ekaṁ samayaṁ bhagavatā rājagahe viharati
gijjhakūṭe pabbate. Athakho pañcasikho gandhabbaputto abhikkantāya
rattiyā abhikkantavaṇṇo kevalakappaṁ gijjhakūṭaṁ pabbataṁ obhāsetvā
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ aṭṭhāsi. Ekamantaṁ ṭhito kho pañcasikho gandhabbaputto
bhagavantaṁ etadavoca yaṁ <note n="1">Ma. kho.</note> me bhante devānaṁ tāvatiṁsānaṁ sammukhā
sutaṁ sammukhā paṭiggahitaṁ ārocemetaṁ <note n="2">Ma. ārocemi taṁ</note> <note n="3">Yu. bhante.</note> bhagavatoti. Ārocehi
me tvaṁ pañcasikhāti bhagavā avoca.
<p rend="subhead" sid="2">devasabhā</p>
Purimāni bhante divasāni
purimatarāni tadahuposathe paṇṇarase pavāraṇāya puṇṇamāya
rattiyā kevalakappā ca devā tāvatiṁsā sudhammāyaṁ sabhāyaṁ
sannisinnā honti sannipatitā mahatī ca dibbaparisā samantato
nisinnā honti cattāro ca mahārājāno catuddisā nisinnā
honti puratthimāya disāya dhataraṭṭho mahārājā pacchābhimukho
nisinno hoti devehi <note n="4">Ma. Yu. deve. ito paraṁ īdisameva. </note> purakkhatvā dakkhiṇāya disāya virūḷhako
mahārājā uttarābhimukho nisinno hoti devehi purakkhatvā pacchimāya
disāya <pb ed="P" n="2.221" set="D"/>virūpakkho mahārājā puratthābhimukho nisinno hoti devehi
purakkhatvā uttarāya disāya vessavaṇona mahārājā dakkhiṇābhimukho
nisinno hoti devehi purakkhatvā yadā <note n="5">Ma. pana.</note> bhante kevalakappā ca
<pb n="2.253"/>
Devā tāvatiṁsā sudhammāyaṁ sabhāyaṁ sannisinnā honti sannipatitā
mahatī ca dibbaparisā samantato nisinnā honti cattāro ca
mahārājāno catuddisā nisinnā honti idaṁ nesaṁ hoti āsanasmiṁ
atha pacchā amhākaṁ āsanaṁ hoti ye te bhante devā bhagavati
brahmacariyaṁ caritvā adhunūpapannā tāvatiṁsakāyaṁ <note n="1">Yu. tāvatiṁsakāyā.</note> te aññe deve
atirocanti vaṇṇena ceva yasasā ca tena sudaṁ bhante devā
tāvatiṁsā attamanā honti pamuditā pītisomanassajātā dibbā
vata bho kāyā paripūrenti hāyanti asurakāyāti athakho bhante
sakko devānamindo devānaṁ tāvatiṁsānaṁ sampasādaṁ viditvā imāhi
gāthāhi anumodi
<p n="210"/>Modanti vata bho devā tāvatiṁsā sahindakā
tathāgataṁ namassantā dhammassa ca sudhammataṁ.
Nave va deve passantā vaṇṇavante yasassino
sugatasmiṁ brahmacariyaṁ caritvāna idhāgate.
Te aññe atirocanti vaṇṇena yasasāyunā
sāvakā bhūripaññassa visesūpagatā idha.
Idaṁ disvāna nandanti tāvatiṁsā sahindakā
tathāgataṁ namassantā dhammassa ca sudhammatanti.
<p n="211"/><pb ed="P" n="2.222" set="D"/>Tena sudaṁ bhante devā tāvatiṁsā bhiyyoso mattāya
attamanā honti pamuditā pītisomanassajātā dibbā vata bho
<pb n="2.254"/>
<p rend="subhead" sid="3">aṭṭha yathābhuccavaṇṇā</p>
Kāyā paripūrenti hāyanti asurakāyāti. Atha bhante sakko
devānamindo devānaṁ tāvatiṁsānaṁ sampasādaṁ viditvā deve tāvatiṁse
āmantesi iccheyyātha no tumhe mārisā tassa bhagavato aṭṭha
yathābhucce vaṇṇe sotunti. Icchāma mayaṁ mārisā tassa bhagavato
aṭṭha yathābhucce vaṇṇe sotunti. Atha <note n="1">Ma. athakho.</note> bhante sakko devānamindo
devānaṁ tāvatiṁsānaṁ bhagavato aṭṭha yathābhucce vaṇṇe payirudāhāsi
taṁ kiṁ maññanti bhonto devā tāvatiṁsā yāvañceso <note n="2">Ma. yāvañca so. Yu. yāvacassa so.</note> bhagavā
bahujanahitāya paṭipanno bahujanasukhāya lokānukampāya <note n="3">Yu. ... kampakāya. </note> atthāya hitāya
sukhāya devamanussānaṁ. Evaṁ bahujanahitāya paṭipannaṁ bahujanasukhāya
lokānukampāya <note n="4">Yu. ... kampakāya. </note> atthāya hitāya sukhāya devamanussānaṁ imināpaṅgena
samannāgataṁ satthāraṁ neva atītaṁse samanupassāma na panetarahi
aññatra tena bhagavatā. Svākkhāto kho pana tassa <note n="5">Ma. tena bhagavatā.</note> bhagavato
dhammo sandiṭṭhiko akāliko ehipassiko opanayiko paccattaṁ
veditabbo viññūhi. Evaṁ opanayikassa dhammassa desetāraṁ
imināpaṅgena samannāgataṁ satthāraṁ neva atītaṁse samanupassāma na
panetarahi aññatra tena bhagavatā. Idaṁ kusalanti kho pana tena
bhagavatā supaññattaṁ idaṁ akusalanti supaññattaṁ. Idaṁ <pb ed="P" n="2.223" set="D"/>sāvajjaṁ.
Idaṁ anavajjaṁ. Idaṁ sevitabbaṁ. Idaṁ na sevitabbaṁ. Idaṁ
hīnaṁ. Idaṁ paṇītaṁ idaṁ kaṇhasukkasappaṭibhāganti supaññattaṁ.
Evaṁ kusalākusalasāvajjānavajjasevitabbāsevitabbahīnappaṇītakaṇhasukkasappaṭibhāgānaṁ
<pb n="2.255"/>
Dhammānaṁ paññapetāraṁ <note n="1">Ma. Yu. paññāpetāraṁ. ito paraṁ īdisameva.</note> imināpaṅgena samannāgataṁ
satthāraṁ neva atītaṁse samanupassāma na panetarahi aññatra tena
bhagavatā. Supaññattā kho pana tena bhagavatā sāvakānaṁ nibbānagāminī
paṭipadā saṁsandati nibbānañca paṭipadā ca. Seyyathāpi nāma
gaṅgodakaṁ yamunodakena saṁsandati sameti evameva supaññattā tena
bhagavatā sāvakānaṁ nibbānagāminī paṭipadā saṁsandati nibbānañca
paṭipadā ca. Evaṁ nibbānagāminiyā paṭipadāya paññapetāraṁ
imināpaṅgena samannāgataṁ satthāraṁ neva atītaṁse samanupassāma na
panetarahi aññatra tena bhagavatā. Laddhasahāyo kho pana so
bhagavā sekhānañceva paṭipadānaṁ khīṇāsavānañca vusitavataṁ tena <note n="2">Yu. te. </note>
bhagavā apanujja ekārāmataṁ anuyutto viharati. Evaṁ ekārāmataṁ
anuyuttaṁ imināpaṅgena samannāgataṁ satthāraṁ neva atītaṁse
samanupassāma na panetarahi aññatra tena bhagavatā. Abhinipphanno <note n="3">Ma. `abhinipphanno kho pana- tena bhagavatāti pāṭhantare  `laddhasahāyo kho pana- tena bhagavatāti ime pāṭhā atthi.  Yu. abhinippanno. evamuparipi.</note>
kho pana tassa bhagavato lābho abhinipphanno siloko yāva
maññe khattiyā sampiyāyamānarūpā viharanti vigatamado kho pana
so bhagavā āhāraṁ āhāreti. Evaṁ vigatamadaṁ āhāraṁ āhāriyamānaṁ
imināpaṅgena samannāgataṁ satthāraṁ neva <pb ed="P" n="2.224" set="D"/>atītaṁse samanupassāma na
panetarahi aññatra tena bhagavatā. Yathāvādī kho pana so
bhagavā tathākārī yathākārī tathāvādī iti yathāvādī tathākārī
<pb n="2.256"/>
Yathākārī tathāvādī. Evaṁ dhammānudhammapaṭipannaṁ imināpaṅgena
samannāgataṁ satthāraṁ neva atītaṁse samanupassāma na panetarahi
aññatra tena bhagavatā. Tiṇṇavicikiccho kho pana so bhagavā
vigatakathaṁkatho pariyositasaṅkappo ajjhāsayaṁ ādibrahmacariyaṁ. Evaṁ
tiṇṇavicikicchaṁ vigatakathaṁkathaṁ pariyositasaṅkappaṁ ajjhāsayaṁ ādibrahmacariyaṁ
imināpaṅgena samannāgataṁ satthāraṁ neva atītaṁse samanupassāma
na panetarahi aññatra tena bhagavatāti. Ime kho bhante sakko
devānamindo devānaṁ tāvatiṁsānaṁ bhagavato aṭṭha yathābhucce vaṇṇe
payirudāhāsi.
<p n="212"/>Tena sudaṁ bhante devā tāvatiṁsā bhiyyoso mattāya
attamanā honti pamuditā pītisomanassajātā bhagavato aṭṭha
yathābhucce vaṇṇe sutvā. Tatra <note n="1">Yu. kho.</note> bhante ekacce devā
evamāhaṁsu aho vata mārisā cattāro sammāsambuddhā loke
uppajjeyyuṁ dhammañca deseyyuṁ yathariva bhagavā tadassa
bahujanahitāya bahujanasukhāya lokānukampāya atthāya hitāya sukhāya
devamanussānanti. Ekacce devā evamāhaṁsu tiṭṭhanti mārisā
cattāro sammāsambuddhā aho vata mārisā tayo sammāsambuddhā
loke uppajjeyyuṁ dhammañca deseyyuṁ yathariva bhagavā tadassa
bahujanahitāya bahujanasukhāya lokānukampāya atthāya hitāya sukhāya
devamanussānanti. Ekacce devā evamāhaṁsu tiṭṭhantu mārisā
<pb n="2.257"/>
Tayo sammāsambuddhā aho vata mārisā dve sammāsambuddhā
loke uppajjeyyuṁ dhammañca deseyyuṁ yathariva bhagavā tadassa
bahujanahitāya bahujanasukhāya lokānukampāya atthāya hitāya sukhāya
devamanussānanti. <pb ed="P" n="2.225" set="D"/>Evaṁ vutte bhante sakko devānamindo deve
tāvatiṁse etadavoca aṭṭhānaṁ kho panetaṁ mārisā anavakāso yaṁ
ekissā lokadhātuyā dve arahanto sammāsambuddhā apubbaṁ acarimaṁ
uppajjeyyuṁ netaṁ ṭhānaṁ vijjati aho vata mārisā so ca bhagavā
appābādho appātaṅko ciraṁ dīghamaddhānaṁ tiṭṭheyya tadassa
bahujanahitāya bahujanasukhāya lokānukampāya atthāya hitāya sukhāya
devamanussānanti. Athakho bhante yenatthena devā tāvatiṁsā
sudhammāyaṁ sabhāyaṁ sannisinnā honti sannipatitā taṁ atthaṁ cintayitvā
taṁ atthaṁ mantayitvā vuttavacanāpi taṁ cattāro mahārājāno tasmiṁ
atthe honti paccanusiṭṭhavacanāpi taṁ cattāro mahārājāno tasmiṁ
atthe honti sakesu sakesu āsanesu ṭhitā avipakkantā.
<p n="213"/>Te vuttavākyā rājāno paṭiggayhānusāsaniṁ
vippasannamanā santā aṭṭhaṁsu samhi āsaneti.
<p n="214"/>Athakho bhante uttarāya disāya uḷāro āloko
sañjāyati <note n="1">Ma. Yu. sañjāyi.</note> obhāso pāturahosi atikkammeva devānaṁ devānubhāvaṁ.
Atha <note n="2">Ma. athakho.</note> bhante sakko devānamindo deve tāvatiṁse āmantesi yathā
kho mārisā nimittā dissanti <note n="3">Ma. uḷāro.</note> āloko sañjāyati obhāso
<pb n="2.258"/>
Pātubhavati brahmā pātubhavissati brahmuno hetaṁ pubbanimittaṁ
pātubhāvāya yadidaṁ āloko sañjāyati obhāso pātubhavatīti.
<p n="215"/>Yathā nimittā dissanti brahmā pātubhavissati
brahmuno hetaṁ pubbanimittaṁ <note n="1">Ma. Yu. nimittaṁ.</note> obhāso vipulo mahāti.
<p rend="subhead" sid="4">sanaṅkumārakathā</p>
<p n="216"/><pb ed="P" n="2.226" set="D"/>Atha <note n="2">Ma. athakho.</note> bhante devā tāvatiṁsā yathāsakesu āsanesu nisīdiṁsu
obhāsametaṁ ñassāma yaṁ vipāko bhavissati sacchikatvā va naṁ
gamissāmāti. Cattāropi mahārājāno yathāsakesu āsanesu nisīdiṁsu
obhāsametaṁ ñassāma yaṁ vipāko bhavissati sacchikatvā va naṁ
gamissāmāti. Idaṁ sutvā devā tāvatiṁsā ekaggā samāpajjiṁsu
obhāsametaṁ ñassāma yaṁ vipāko bhavissati sacchikatvā va naṁ
gamissāmāti. Yadā bhante brahmā sanaṅkumāro devānaṁ tāvatiṁsānaṁ
pātubhavati oḷārikaṁ attabhāvaṁ abhinimminitvā pātubhavati. Yo
kho pana bhante brahmuno pakativaṇṇo anabhisambhavanīyo so
devānaṁ tāvatiṁsānaṁ cakkhupathasmiṁ. Yadā bhante brahmā sanaṅkumāro
devānaṁ tāvatiṁsānaṁ pātubhavati so aññe deve ativirocati vaṇṇena
ceva yasasā ca. Seyyathāpi bhante sovaṇṇo viggaho mānusaṁ
viggahaṁ ativirocati <note n="3">Ma. Yu. atirocati. sabbattha īdisameva.</note> evameva kho bhante yadā brahmā sanaṅkumāro
devānaṁ tāvatiṁsānaṁ pātubhavati so aññe deve ativirocati vaṇṇena
ceva yasasā ca. Yadā bhante brahmā sanaṅkumāro devānaṁ tāvatiṁsānaṁ
pātubhavati na tassaṁ parisāyaṁ koci devo abhivādeti vā paccuṭṭheti
<pb n="2.259"/>
Vā āsanena vā nimanteti. Sabbe va tuṇhībhūtā pañjalikā
pallaṅke nisīdanti yassadāni devassa icchissati brahmā sanaṅkumāro
tassa devassa pallaṅke nisīdissatīti. Yassa kho pana bhante devassa
brahmā sanaṅkumāro pallaṅke nisīdati uḷāraṁ so labhati devo
vedapaṭilābhaṁ uḷāraṁ so labhati devo somanassapaṭilābhaṁ. <pb ed="P" n="2.227" set="D"/>Seyyathāpi
bhante rājā khattiyo muddhāvasitto adhunāvasitto <note n="1">Ma. Yu. adhunābhisitto.</note> rajjena uḷāraṁ
so labhati vedapaṭilābhaṁ uḷāraṁ so labhati somanassapaṭilābhaṁ evameva
kho bhante yassa devassa brahmā sanaṅkumāro pallaṅke nisīdati
uḷāraṁ so labhati devo vedapaṭilābhaṁ uḷāraṁ so labhati devo
somanassapaṭilābhaṁ. Atha bhante brahmā sanaṅkumāro devānaṁ
tāvatiṁsānaṁ sampasādaṁ viditvā antarahito imāhi gāthāhi anumodi
<p n="217"/>Modanti vata bho devā tāvatiṁsā sahindakā
tathāgataṁ namassantā dhammassa ca sudhammataṁ.
Nave va deve passantā vaṇṇavante yasassino
sugatasmiṁ brahmacariyaṁ caritvāna idhāgate.
Te aññe atirocanti vaṇṇena yasasāyunā
sāvakā bhūripaññassa visesūpagatā idha.
Idaṁ disvāna nandanti tāvatiṁsā sahindakā
tathāgataṁ namassantā dhammassa ca sudhammatanti.
<p n="218"/>Idamatthaṁ bhante brahmā sanaṅkumāro abhāsittha. Idamatthaṁ
<pb n="2.260"/>
Bhante brahmuno sanaṅkumārassa bhāsato aṭṭhaṅgasamannāgato saro
hoti vissaṭṭho ca viññeyyo ca mañjū ca savanīyo ca bindu ca
avisārī ca gambhīro ca ninnādī ca. Yathāparisaṁ kho pana bhante
brahmā sanaṅkumāro sarena viññāpeti na cassa bahiddhā parisāya
ghoso niccharati. Yassa kho pana bhante evaṁ aṭṭhaṅgasamannāgato
saro hoti so vuccati brahmassaroti. Athakho bhante devā
tāvatiṁsā brahmānaṁ sanaṅkumāraṁ etadavocuṁ sādhu mahābrahme etadeva
mayaṁ saṅkhāya modāma <pb ed="P" n="2.228" set="D"/>atthi ca sakkena devānamindena tassa bhagavato
aṭṭha yathābhuccā vaṇṇā bhāsitā te ca mayaṁ saṅkhāya modāmāti.
<p rend="subhead" sid="5">aṭṭha yathābhuccavaṇṇā</p>
Athakho bhante brahmā sanaṅkumāro sakkaṁ devānamindaṁ etadavoca
sādhu devānaminda mayaṁpi tassa bhagavato aṭṭha yathābhucce vaṇṇe
suṇeyyāmāti. Evaṁ mahābrahmeti kho bhante sakko devānamindo
brahmuno sanaṅkumārasseva <note n="1">brahmāsanaṅkumārassevāti pāṭhena bhavitabbaṁ.</note> paṭissutvā <note n="2">Ma. Yu. ayaṁ pāṭho natthi. </note> bhagavato aṭṭha yathābhucce
vaṇṇe payirudāhāsi taṁ kiṁ maññati <note n="3">Ma. maññasi.</note> bhavaṁ mahābrahmā yāvañceso
bhagavā bahujanahitāya paṭipanno bahujanasukhāya lokānukampāya atthāya
hitāya sukhāya devamanussānaṁ. Evaṁ bahujanahitāya paṭipannaṁ
bahujanasukhāya lokānukampāya atthāya hitāya sukhāya devamanussānaṁ
imināpaṅgena samannāgataṁ satthāraṁ neva atītaṁse samanupassāma na
panetarahi aññatra tena bhagavatā. Svākkhāto kho pana tassa bhagavato
<pb n="2.261"/>
Dhammo sandiṭṭhiko akāliko ehipassiko opanayiko paccattaṁ
veditabbo viññūhi. Evaṁ opanayikassa dhammassa desetāraṁ
imināpaṅgena samannāgataṁ satthāraṁ neva atītaṁse samanupassāma na
panetarahi aññatra tena bhagavatā. Idaṁ kusalanti kho pana tena
bhagavatā supaññattaṁ idaṁ akusalanti supaññattaṁ. Idaṁ sāvajjaṁ.
Idaṁ anavajjaṁ. Idaṁ sevitabbaṁ. Idaṁ na sevitabbaṁ. Idaṁ hīnaṁ.
Idaṁ paṇītaṁ. Idaṁ kaṇhasukkasappaṭibhāganti supaññattaṁ. Evaṁ
kusalākusalasāvajjānavajjasevitabbāsevitabbahīnappaṇītakaṇhasukkasappaṭibhāgānaṁ
dhammānaṁ paññapetāraṁ imināpaṅgena samannāgataṁ satthāraṁ
neva <pb ed="P" n="2.229" set="D"/>atītaṁse samanupassāma na panetarahi aññatra tena bhagavatā.
Supaññattā kho pana tena bhagavatā sāvakānaṁ nibbānagāminī paṭipadā
saṁsandati nibbānañca paṭipadā ca. Seyyathāpi nāma gaṅgodakaṁ
yamunodakena saṁsandati sameti evameva supaññattā tena bhagavatā
sāvakānaṁ nibbānagāminī paṭipadā saṁsandati nibbānañca paṭipadā ca.
Evaṁ nibbānagāminiyā paṭipadāya paññapetāraṁ imināpaṅgena samannāgataṁ
satthāraṁ neva atītaṁse samanupassāma na panetarahi aññatra tena
bhagavatā. Laddhasahāyo kho pana so bhagavā sekhānañceva paṭipadānaṁ
khīṇāsavānañca vusitavataṁ tena <note n="1">Ma. Yu. te.</note> bhagavā apanujja ekārāmataṁ anuyutto
viharati. Evaṁ ekārāmataṁ anuyuttaṁ imināpaṅgena samannāgataṁ satthāraṁ
neva atītaṁse samanupassāma na panetarahi aññatra tena bhagavatā.
<pb n="2.262"/>
Abhinipphanno kho pana tassa bhagavato lābho abhinipphanno siloko
yāva maññe khattiyā sampiyāyamānarūpā viharanti vigatamado kho
pana so bhagavā āhāraṁ āhāreti. Evaṁ vigatamadaṁ āhāramāhāriyamānaṁ <note n="1">Ma. āhāraṁ āharayamānaṁ.</note>
imināpaṅgena samannāgataṁ satthāraṁ neva atītaṁse
samanupassāma na panetarahi aññatra tena bhagavatā. Yathāvādī
kho pana so bhagavā tathākārī yathākārī tathāvādī iti yathāvādī
tathākārī yathākārī tathāvādī. Evaṁ dhammānudhammapaṭipannaṁ
imināpaṅgena samannāgataṁ satthāraṁ neva atītaṁse samanupassāma na
panetarahi aññatra tena bhagavatā. Tiṇṇavicikiccho kho pana
so bhagavā vigatakathaṁkatho pariyositasaṅkappo ajjhāsayaṁ
ādibrahmacariyaṁ. <pb ed="P" n="2.230" set="D"/>Evaṁ tiṇṇavicikicchaṁ vigatakathaṁkathaṁ pariyositasaṅkappaṁ
ajjhāsayaṁ ādibrahmacariyaṁ imināpaṅgena samannāgataṁ satthāraṁ neva
atītaṁse samanupassāma na panetarahi aññatra tena bhagavatāti.
Ime kho bhante sakko devānamindo brahmuno sanaṅkumārassa
bhagavato aṭṭha yathābhucce vaṇṇe payirudāhāsi.
<p n="219"/>Tena sudaṁ bhante brahmā sanaṅkumāro attamano hoti
pamudito pītisomanassajāto bhagavato aṭṭha yathābhucce vaṇṇe
sutvā. Atha bhante brahmā sanaṅkumāro oḷārikaṁ attabhāvaṁ
abhinimminitvā kumāravaṇṇo <note n="2">Sī. Ma. Yu. kumāravaṇṇī.</note> hutvā pañcasikho devānaṁ tāvatiṁsānaṁ
<pb n="2.263"/>
Pāturahosi. So vehāsaṁ abbhuggantvā ākāse antalikkhe
pallaṅkena nisīdi. Seyyathāpi bhante balavā puriso supaccatthate
vā pallaṅke same vā bhūmibhāge pallaṅkena nisīdeyya evameva
kho bhante brahmā sanaṅkumāro vehāsaṁ abbhuggantvā ākāse
<p rend="subhead" sid="6">govindabrāhmaṇavatthu</p>
antalikkhe pallaṅkena nisīditvā deve tāvatiṁse āmantesi taṁ
kiṁ maññanti bhonto devā tāvatiṁsā yāva dīgharattaṁ mahāpañño
va <note n="1">Yu. ca.</note> so bhagavā ahosi. Bhūtapubbaṁ bho rājā disampati nāma
ahosi. Disampatissa rañño govindo nāma brāhmaṇo
purohito ahosi. Disampatissa rañño reṇu nāma kumāro
putto ahosi. Govindassa brāhmaṇassa jotipālo nāma
māṇavo putto ahosi. Iti reṇu ca rājaputto jotipālo ca
māṇavo aññe ca cha khattiyā iccete aṭṭha sahāyā ahesuṁ.
Athakho bho ahorattānaṁ accayena govindo brāhmaṇo kālamakāsi.
Govinde brāhmaṇe kālakate rājā disampati paridevesi yasmiṁ
vata bho mayaṁ samaye govinde brāhmaṇe sabbakiccāni
sammavossajjitvā <note n="2">Ma. sammā .... Yu. sama ....</note> pañcahi kāmaguṇehi samappitā samaṅgibhūtā paricārema
tasmiṁ kho pana samaye govindo brāhmaṇo kālakatoti.
Evaṁ vutte bho reṇu rājaputto rājānaṁ disampatiṁ etadavoca
mā kho tvaṁ deva govinde brāhmaṇe kālakate atibāḷhaṁ
paridevesi atthi deva govindassa brāhmaṇassa jotipālo nāma
<pb n="2.264"/>
Māṇavo putto paṇḍitataro ceva pitarā alamatthadasataro ceva
pitarā yepi <note n="1">Ma. Yu. yepissa.</note> tassa pitā atthe anusāsi tepi jotipālasseva
māṇavassa anusāsanīyāti. Evaṁ kumārāti. Evaṁ devāti.
<p rend="subhead" sid="7">mahāgovindavatthu</p>
Athakho bho rājā disampati aññataraṁ purisaṁ āmantesi ehi
tvaṁ ambho purisa yena jotipālo nāma māṇavo tenupasaṅkama
upasaṅkamitvā jotipālaṁ māṇavaṁ evaṁ vadehi bhavamatthu bhavantaṁ
jotipālaṁ māṇavaṁ rājā disampati bhavantaṁ jotipālaṁ māṇavaṁ
āmantayati rājā disampati bhoto jotipālassa māṇavassa
dassanakāmoti. Evaṁ devāti kho bho so puriso disampatissa
rañño paṭissutvā yena jotipālo māṇavo tenupasaṅkami
upasaṅkamitvā jotipālaṁ māṇavaṁ etadavoca bhavamatthu bhavantaṁ
jotipālaṁ māṇavaṁ rājā disampati bhavantaṁ jotipālaṁ māṇavaṁ
āmantayati <pb ed="P" n="2.232" set="D"/>rājā disampati bhoto jotipālassa māṇavassa
dassanakāmoti. Evaṁ bhoti kho bho <note n="2">Ma. so.</note> jotipālo māṇavo tassa
purisassa paṭissutvā yena rājā disampati tenupasaṅkami
upasaṅkamitvā disampatinā raññā saddhiṁ sammodi sammodanīyaṁ kathaṁ
sārāṇīyaṁ vītisāretvā ekamantaṁ nisīdi. Ekamantaṁ nisinnaṁ
kho bho jotipālaṁ māṇavaṁ rājā disampati etadavoca
anusāsatu no bhavaṁ jotipālo māṇavo mā no bhavaṁ jotipālo
māṇavo anusāsanīyā paccabyāhāsi pettike taṁ ṭhānaṁ ṭhapessāmi
<pb n="2.265"/>
Govindiye abhisiñcissāmīti. Evaṁ bhoti kho <note n="1">Ma. bho so.</note> jotipālo māṇavo
disampatissa rañño paccassosi. Athakho bho rājā disampati
jotipālaṁ māṇavaṁ govindiye abhisiñci <note n="2">Ma. taṁ.</note> pettike ṭhāne ṭhapesi.
Abhisitto jotipālo māṇavo govindiye pettike ṭhāne ṭhapito
yepissa pitā atthe anusāsi tepi atthe anusāsati yepissa
pitā atthe nānusāsi tepi atthe nānusāsati <note n="3">Ma. anusāsati.</note> yepissa pitā
kammante abhisambhosi tepi kammante abhisambhoti yepissa
pitā kammante nābhisambhosi tepi kammante nābhisambhoti <note n="4">Ma. abhisambhoti. </note>.
Tamenaṁ manussā evamāhaṁsu govindo vata bho brāhmaṇo
mahāgovindo vata bho brāhmaṇoti. Iminā kho evaṁ <note n="5">Yu. etaṁ.</note> bho
pariyāyena jotipālassa māṇavassa <note n="6">Ma. govindo. Yu. mahāgovindo ....</note> mahāgovindotveva samaññā
udapādi.
<p rend="subhead" sid="8">rajjasaṃvibhajanaṃ</p>
<p n="220"/>Athakho bho mahāgovindo brāhmaṇo yena te cha
khattiyā tenupasaṅkami upasaṅkamitvā te cha khattiye etadavoca
disampati kho bho rājā jiṇṇo vuḍḍho mahallako addhagato
vayoanuppatto ko nu kho pana bho jānāti jīvitānaṁ <note n="7">Ma. jīvitaṁ. ito paraṁ  īdisameva.</note> ṭhānaṁ kho
panetaṁ vijjati yaṁ disampatimhi raññe kālakate rājakattāro
reṇuṁ rājaputtaṁ rajje abhisiñceyyuṁ āyantu bhonto yena
reṇu rājaputto tenupasaṅkamatha upasaṅkamitvā reṇuṁ rājaputtaṁ
evaṁ vadetha mayaṁ kho bhoto reṇussa sahāyā piyā manāpā
<pb n="2.266"/>
Appaṭikūlā yaṁsukho bhavaṁ taṁsukhā mayaṁ yaṁdukkho bhavaṁ taṁdukkhā mayaṁ
disampati kho bho rājā jiṇṇo vuḍḍho mahallako addhagato
vayoanuppatto ko nu kho pana bho jānāti jīvitānaṁ ṭhānaṁ
kho panetaṁ vijjati yaṁ disampatimhi raññe kālakate rājakattāro
bhavantaṁ reṇuṁ rajje abhisiñceyyuṁ sace bhavaṁ reṇu rajjaṁ labhetha
saṁvibhajetha no rajjenāti. Evaṁ bhoti kho <note n="1">Ma. Yu. bho.</note> te cha khattiyā
mahāgovindassa brāhmaṇassa paṭissutvā yena reṇu rājaputto
tenupasaṅkamiṁsu upasaṅkamitvā reṇuṁ rājaputtaṁ etadavocuṁ mayaṁ
kho bhoto reṇussa sahāyā piyā manāpā appaṭikūlā yaṁsukho
bhavaṁ taṁsukhā mayaṁ yaṁdukkho bhavaṁ taṁdukkhā mayaṁ disampati kho bho
rājā jiṇṇo vuḍḍho mahallako addhagato vayoanuppatto
ko nu kho pana bho jānāti jīvitānaṁ ṭhānaṁ kho panetaṁ vijjati
yaṁ disampatimhi raññe kālakate rājakattāro bhavantaṁ reṇuṁ
rajje abhisiñceyyuṁ sace bhavaṁ reṇu rajjaṁ labhetha saṁvibhajetha
no rajjenāti. Ko nu kho bho añño mama vijite sukhaṁ
bhaveyyātha <note n="2">Sī. sumedheyyātha. Ma. sukho bhavetha. Yu. sukhamedheyyātha.</note> aññatra bhavantehi sacāhaṁ bho rajjaṁ labhissāmi
saṁvibhajissāmi vo rajjenāti. <pb ed="P" n="2.234" set="D"/>Athakho bho ahorattānaṁ accayena
rājā disampati kālamakāsi. Disampatimhi raññe kālakate
rājakattāro reṇuṁ rājaputtaṁ rajje abhisiñciṁsu. Abhisitto reṇu
<pb n="2.267"/>
Rajjena pañcahi kāmaguṇehi samappito samaṅgibhūto paricāreti.
Athakho bho mahāgovindo brāhmaṇo yena te cha khattiyā
tenupasaṅkami upasaṅkamitvā te cha khattiye etadavoca disampati
kho bho rājā kālakato abhisitto <note n="1">Yu. bhavaṁ.</note> reṇu rajjena pañcahi
kāmaguṇehi samappito samaṅgibhūto paricāreti ko nu kho pana
bho jānāti madaniyā kāmā āyantu bhonto yena reṇu
rājā tenupasaṅkamatha upasaṅkamitvā reṇuṁ rājānaṁ evaṁ vadetha
disampati vo bho rājā kālakato abhisitto bhavaṁ reṇu rajjena
sarati bhavaṁ taṁ vacananti. Evaṁ bhoti kho <note n="2">Ma. bho.</note> te cha khattiyā
mahāgovindassa brāhmaṇassa paṭissutvā yena reṇu rājā
tenupasaṅkamiṁsu upasaṅkamitvā reṇuṁ rājānaṁ etadavocuṁ disampati
kho bho rājā kālakato abhisitto bhavaṁ reṇu rajjena sarati
bhavaṁ taṁ vacananti. Sarāmahaṁ bho taṁ vacananti <note n="3">Ma. Yu. vacanaṁ.</note>. Ko nu kho
bho pahoti imaṁ mahāpaṭhaviṁ uttarena āyataṁ dakkhiṇena sakaṭamukhaṁ
sattadhā samaṁ suvibhattaṁ vibhajitunti. Ko nu kho bho añño pahoti
aññatra mahāgovindena brāhmaṇenāti. Athakho bho reṇu
rājā aññataraṁ purisaṁ āmantesi ehi tvaṁ ambho purisa
yena mahāgovindo brāhmaṇo tenupasaṅkama upasaṅkamitvā
mahāgovindaṁ brāhmaṇaṁ evaṁ vadehi rājā taṁ bhante reṇu
āmantetīti. <pb ed="P" n="2.235" set="D"/>Evaṁ devāti kho bho so puriso reṇussa rañño
<pb n="2.268"/>
Paṭissutvā yena mahāgovindo brāhmaṇo tenupasaṅkami
upasaṅkamitvā mahāgovindaṁ brāhmaṇaṁ etadavoca rājā taṁ bhante
reṇu āmantetīti. Evaṁ bhoti kho bho <note n="1">Ma. so.</note> mahāgovindo brāhmaṇo
tassa purisassa paṭissutvā yena reṇu rājā tenupasaṅkami
upasaṅkamitvā reṇunā raññā saddhiṁ sammodi sammodanīyaṁ kathaṁ
sārāṇīyaṁ vītisāretvā ekamantaṁ nisīdi. Ekamantaṁ nisinnaṁ kho
bho mahāgovindaṁ brāhmaṇaṁ reṇu rājā etadavoca etu bhavaṁ
govindo imaṁ mahāpaṭhaviṁ uttarena āyataṁ dakkhiṇena sakaṭamukhaṁ
sattadhā samaṁ suvibhattaṁ vibhajetūti <note n="2">Ma. Yu. vibhajatūti.</note>. Evaṁ bhoti kho bho <note n="3">Ma. so.</note> mahāgovindo
brāhmaṇo reṇussa rañño paṭissutvā imaṁ mahāpaṭhaviṁ uttarena
āyataṁ dakkhiṇena sakaṭamukhaṁ sattadhā samaṁ suvibhattaṁ vibhaji sabbāni
sakaṭamukhāni paṭṭhapesi <note n="4">Yu. aṭṭhapesi.</note>. Tatra sudaṁ majjhe reṇussa rañño
janapado hoti
<p n="221"/>Dantapuraṁ kāliṅgānaṁ assakānañca potanaṁ
māhissati <note n="5">Ma. mahesayaṁ. </note> avantīnaṁ socirānañca <note n="6">Ma. Yu. sovīrānañca.</note> rorukaṁ
mithilā ca videhānaṁ campā aṅgesu māpitā
bārāṇasī ca kāsīnaṁ ete govindamāpitāti.
<p n="222"/><pb ed="P" n="2.236" set="D"/>Athakho bho te cha khattiyā yathāsakena lābhena
attamanā ahesuṁ paripuṇṇasaṅkappā yaṁ vata no ahosi icchitaṁ
yaṁ ākaṅkhitaṁ <note n="7">Ma. Yu. yaṁ.</note> adhippetaṁ yaṁ abhipatthitaṁ taṁ no laddhanti.
<pb n="2.269"/>
<p n="223"/>Sattabhū brahmadatto ca vessabhū bharato saha
reṇu dve dhataraṭṭhā ca tadāsuṁ satta bhāravāti <note n="1">Ma. bhāradhāti. Yu. bhāratāti.</note>.
Paṭhamabhāṇavāraṁ niṭṭhitaṁ.
<p rend="subhead" sid="9">kittisaddābbhuggamanaṃ</p>
<p n="224"/>Athakho bho te cha khattiyā yena mahāgovindo
brāhmaṇo tenupasaṅkamiṁsu upasaṅkamitvā mahāgovindaṁ brāhmaṇaṁ
etadavocuṁ yathā kho bhavaṁ bho govindo reṇussa rañño sahāyo
piyo manāpo appaṭikūlo evameva kho bhavaṁ govindo brāhmaṇo
amhākaṁpi sahāyo piyo manāpo appaṭikūlo anusāsatu no bhavaṁ
govindo brāhmaṇo mā no bhavaṁ govindo brāhmaṇo
anusāsaniyā paccabyāhāsīti. Evaṁ bhoti kho bho <note n="2">Ma. so.</note> mahāgovindo
brāhmaṇo tesaṁ channaṁ khattiyānaṁ muddhābhisittānaṁ <note n="3">Ma. Yu. ayaṁ pāṭho natthi. </note> paccassosi.
Athakho bho mahāgovindo brāhmaṇo anusāsaniyā <note n="4">Ma. Yu. ayaṁ pāṭho natthi. </note> satta ca rājāno
khattiye muddhābhisitte rajjena <note n="5">Ma. Yu. muddhāvasitte rajje.</note> anusāsi satta ca brāhmaṇamahāsāle
satta ca nhātakasatāni mante vācesi. <pb ed="P" n="2.237" set="D"/>Athakho bho mahāgovindassa
brāhmaṇassa aparena samayena evaṁkalyāṇo kittisaddo abbhuggacchi
sakkhi mahāgovindo brāhmaṇo brahmānaṁ passati sakkhi
mahāgovindo brāhmaṇo brahmunā sākaccheti sallapati mantetīti.
Athakho bho mahāgovindassa brāhmaṇassa etadahosi mayhaṁ kho
evaṁkalyāṇo kittisaddo abbhuggato sakkhi mahāgovindo brāhmaṇo
brahmānaṁ passati sakkhi mahāgovindo brāhmaṇo brahmunā
<pb n="2.270"/>
Sākaccheti sallapati mantetīti na kho panāhaṁ brahmānaṁ passāmi
na brahmunā sākacchemi na brahmunā sallapemi <note n="1">Ma. Yu. sabbattha sallapāmi.</note> na brahmunā
mantemi sutaṁ kho pana metaṁ brāhmaṇānaṁ vuḍḍhānaṁ mahallakānaṁ
ācariyapācariyānaṁ bhāsamānānaṁ yo vassike cattāro māse
paṭisallīyati karuṇaṁ jhānaṁ jhāyati so brahmānaṁ passati brahmunā
sākaccheti sallapati mantetīti yannūnāhaṁ vassike cattāro māse
paṭisallīyeyyaṁ karuṇaṁ jhānaṁ jhāyeyyanti. Athakho <note n="2">Ma. Yu. bho.</note> mahāgovindo
brāhmaṇo yena reṇu rājā tenupasaṅkami upasaṅkamitvā
reṇuṁ rājānaṁ etadavoca mayhaṁ kho bho evaṁkalyāṇo
kittisaddo abbhuggato sakkhi mahāgovindo brāhmaṇo brahmānaṁ
passati sakkhi mahāgovindo brāhmaṇo brahmunā sākaccheti
sallapati mantetīti na kho panāhaṁ bho brahmānaṁ passāmi na
brahmunā sākacchemi na brahmunā sallapemi na brahmunā
mantemi sutaṁ kho pana metaṁ brāhmaṇānaṁ vuḍḍhānaṁ mahallakānaṁ
ācariyapācariyānaṁ bhāsamānānaṁ yo vassike cattāro māse
paṭisallīyati karuṇaṁ jhānaṁ jhāyati so brahmānaṁ passati brahmunā
sākaccheti sallapati mantetīti icchāmahaṁ bho vassike cattāro
māse paṭisallīyituṁ karuṇaṁ jhānaṁ jhāyituṁ namhi kenaci upasaṅkamitabbo
aññatra ekena bhattāhārenāti <note n="3">Ma. Yu. bhattābhihārenāti.  ito paraṁ īdisameva.</note>. Yassadāni bhavaṁ
govindo kālaṁ maññatīti. <pb ed="P" n="2.238" set="D"/>Athakho mahāgovindo brāhmaṇo
<pb n="2.271"/>
Yena te cha khattiyā tenupasaṅkami upasaṅkamitvā te cha khattiye
etadavoca mayhaṁ kho bho evaṁkalyāṇo kittisaddo abbhuggato
sakkhi mahāgovindo brāhmaṇo brahmānaṁ passati sakkhi
mahāgovindo brāhmaṇo brahmunā sākaccheti sallapati mantetīti
na kho bho panāhaṁ brahmānaṁ passāmi na brahmunā sākacchemi
na brahmunā sallapemi na brahmunā mantemi sutaṁ kho pana metaṁ
brāhmaṇānaṁ vuḍḍhānaṁ mahallakānaṁ ācariyapācariyānaṁ bhāsamānānaṁ
yo vassike cattāro māse paṭisallīyati karuṇaṁ jhānaṁ jhāyati
so brahmānaṁ passati brahmunā sākaccheti sallapati mantetīti
icchāmahaṁ bho vassike cattāro māse paṭisallīyituṁ karuṇaṁ jhānaṁ
jhāyituṁ namhi kenaci upasaṅkamitabbo aññatra ekena
bhattāhārenāti. Yassadāni bhavaṁ govindo kālaṁ maññatīti. Athakho
bho mahāgovindo brāhmaṇo yena satta ca brāhmaṇamahāsālā
satta ca nhātakasatāni tenupasaṅkami upasaṅkamitvā satta ca
brāhmaṇamahāsāle satta ca nhātakasatāni etadavoca mayhaṁ
kho bho evaṁkalyāṇo kittisaddo abbhuggato sakkhi mahāgovindo
brāhmaṇo brahmānaṁ passati sakkhi mahāgovindo brāhmaṇo
brahmunā sākaccheti sallapati mantetīti na kho panāhaṁ bho
brahmānaṁ passāmi na brahmunā sākacchemi na brahmunā
sallapemi na brahmunā mantemi sutaṁ kho pana metaṁ brāhmaṇānaṁ
<pb n="2.272"/>
Vuḍḍhānaṁ mahallakānaṁ ācariyapācariyānaṁ bhāsamānānaṁ yo vassike
cattāro māse paṭisallīyati karuṇaṁ jhānaṁ jhāyati so brahmānaṁ
passati brahmunā sākaccheti sallapati mantetīti tenahi bho
yathāsute yathāpariyatte mante vitthārena sajjhāyaṁ karotha
aññamaññañca mante vācetha icchāmahaṁ bho vassike cattāro māse
paṭisallīyituṁ karuṇaṁ jhānaṁ jhāyituṁ namhi kenaci upasaṅkamitabbo
aññatra ekena bhattāhārenāti. Yassadāni bhavaṁ govindo
kālaṁ maññatīti. <pb ed="P" n="2.239" set="D"/>Athakho bho mahāgovindo brāhmaṇo yena
cattārīsā bhariyā sādisiyo tenupasaṅkami upasaṅkamitvā cattārīsā
bhariyā sādisiyo etadavoca mayhaṁ kho bhoti evaṁkalyāṇo
kittisaddo abbhuggato sakkhi mahāgovindo brāhmaṇo brahmānaṁ
passati sakkhi mahāgovindo brāhmaṇo brahmunā sākaccheti
sallapati mantetīti na kho panāhaṁ bhoti brahmānaṁ passāmi
na brahmunā sākacchemi na brahmunā sallapemi na brahmunā
mantemi sutaṁ kho pana metaṁ brāhmaṇānaṁ vuḍḍhānaṁ mahallakānaṁ
ācariyapācariyānaṁ bhāsamānānaṁ yo vassike cattāro māse
paṭisallīyati karuṇaṁ jhānaṁ jhāyati so brahmānaṁ passati brahmunā
sākaccheti <note n="1">Ma. brahmunā.</note> sallapati <note n="2">Ma. brahmunā.</note> mantetīti icchāmahaṁ bhoti vassike cattāro
māse paṭisallīyituṁ karuṇaṁ jhānaṁ jhāyituṁ namhi kenaci upasaṅkamitabbo
aññatra ekena bhattāhārenāti. Yassadāni bhavaṁ govindo
<pb n="2.273"/>
Kālaṁ maññatīti. Athakho bho mahāgovindo brāhmaṇo puratthimena
nagarasseva navaṁ saṇṭhāgāraṁ <note n="1">Ma. sandhāgāraṁ.</note> kārāpetvā vassike cattāro māse
paṭisallīyi karuṇaṁ jhānaṁ jhāyi. Nāssa <note n="2">Sī. nassu ca. Ma. nāssudha. Yu. nāssuda.</note> koci upasaṅkamati <note n="3">Yu. upasaṅgami. </note>
aññatra ekena bhattāhārenāti <note n="4">Ma. Yu. itisaddo natthi.</note>. Athakho bho mahāgovindassa
brāhmaṇassa catunnaṁ māsānaṁ accayena ahudeva ukkaṇṭhanā ahu
paritassanā sutaṁ kho panetaṁ brāhmaṇānaṁ vuḍḍhānaṁ mahallakānaṁ
ācariyapācariyānaṁ bhāsamānānaṁ yo vassike cattāro māse
paṭisallīyati karuṇaṁ jhānaṁ jhāyati so brahmānaṁ passati brahmunā
sākaccheti sallapati mantetīti na kho panāhaṁ brahmānaṁ passāmi
na brahmunā sākacchemi na brahmunā sallapemi na brahmunā
mantemīti.
<p rend="subhead" sid="10">brahmunā sākacchā</p>
Athakho bho brahmā sanaṅkumāro mahāgovindassa
brāhmaṇassa cetasā cetoparivitakkamaññāya <pb ed="P" n="2.240" set="D"/>seyyathāpi nāma
balavā puriso sammiñjitaṁ vā bāhaṁ pasāreyya pasāritaṁ vā bāhaṁ
sammiñjeyya evameva brahmaloke antarahito mahāgovindassa
brāhmaṇassa sammukhe pāturahosi. Athakho bho mahāgovindassa
brāhmaṇassa ahudeva bhayaṁ ahu chambhitattaṁ ahu lomahaṁso
yathātaṁ adiṭṭhapubbaṁ rūpaṁ disvā. Athakho bho mahāgovindo
brāhmaṇo bhīto saṁviggo lomahaṭṭhajāto brahmānaṁ sanaṅkumāraṁ
gāthāya ajjhabhāsi
<pb n="2.274"/>
<p n="225"/>Vaṇṇavā yasavā sirimā ko nu tvamasi mārisa
ajānantā taṁ pucchāma kathaṁ jānemu taṁ mayanti.
Maṁ ve kumāraṁ jānanti brahmaloke sanantanaṁ
sabbe jānanti maṁ devā evaṁ govinda jānahi.
Āsanaṁ udakaṁ pajjaṁ madhupākañca <note n="1">Ma. madhusākañca.</note> brahmuno
agghe bhavantaṁ pucchāma agghaṁ kurutu no bhavaṁ.
Paṭiggaṇhāma te agghaṁ yaṁ tvaṁ govinda bhāsasi
diṭṭhe dhamme hitatthāya samparāyasukhāya ca
katāvakāso pucchassu yaṅkiñci abhipatthitanti.
<p n="226"/>Athakho bho mahāgovindassa brāhmaṇassa etadahosi
katāvakāso khomhi brahmunā sanaṅkumārena kinnu kho ahaṁ brahmānaṁ
sanaṅkumāraṁ puccheyyaṁ diṭṭhadhammikaṁ vā atthaṁ samparāyikaṁ vāti.
Athakho bho mahāgovindassa brāhmaṇassa etadahosi kusalo kho
ahaṁ diṭṭhadhammikānaṁ atthānaṁ aññepi maṁ diṭṭhadhammikaṁ atthaṁ
pucchanti yannūnāhaṁ brahmānaṁ sanaṅkumāraṁ samparāyikaññeva atthaṁ
puccheyyanti. Athakho bho mahāgovindo brāhmaṇo brahmānaṁ
sanaṅkumāraṁ gāthāya ajjhabhāsi
<p n="227"/>Pucchāmi brahmānaṁ sanaṅkumāraṁ
kaṅkhī akaṅkhiṁ paravediyesu
katthaṭṭhito kimhi ca sikkhamāno
<pb n="2.275"/>
Pappoti macco amataṁ brahmalokanti.
Hitvā mamattaṁ manujesu brahme
ekodibhūto karuṇādhimutto <note n="1">Ma. karuṇedhimutto. ito paraṁ īdisameva.</note>
nirāmagandho virato methunasmā
etthaṭṭhito ettha ca sikkhamāno
pappoti macco amataṁ brahmalokanti.
<p n="228"/>Hitvā mamattanti ahaṁ <note n="2">Sī. Yu. mamattaṁtāhaṁ.</note> bhoto ājānāmi. Idhekacco
appaṁ vā bhogakkhandhaṁ pahāya mahantaṁ vā bhogakkhandhaṁ pahāya appaṁ
vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ
ohāretvā kāsāyāni vatthāni acchādetvā agārasmā anagāriyaṁ
pabbajati iti hitvā mamattaṁti sahaṁ <note n="3">Sī.  Yu. mamattaṁtāhaṁ. Ma. mamattanti ahaṁ. mamattaṁtipahanti pana pāṭhena bhavitabbaṁ. </note> bhoto ājānāmi.
Ekodibhūtoti sahaṁ <note n="4">ekodibhūtotipahanti pāṭhena bhavitabbaṁ Ma. ... ahaṁ. Yu. ... cāhaṁ.</note> bhoto ājānāmi. Idhekacco vivittaṁ senāsanaṁ
bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ
abbhokāsaṁ palālapuñjaṁ paṭisallīyati <note n="5">Ma. Yu. ayaṁ  pāṭho natthi.</note> iti ekodibhūtoti sahaṁ <note n="6">Ma. ahaṁ. Yu. pahaṁ. ito paraṁ īdisameva.</note> bhoto
ājānāmi. Karuṇādhimuttoti sahaṁ bhoto ājānāmi. Idhekacco
karuṇāsahagatena cetasā ekaṁ disaṁ pharitvā viharati tathā dutiyaṁ
tathā tatiyaṁ tathā catutthaṁ iti uddhamadho tiriyaṁ sabbadhi sabbattatāya
sabbāvantaṁ lokaṁ karuṇāsahagatena cetasā vipulena mahaggatena
<pb n="2.276"/>
Appamāṇena averena abyāpajjhena pharitvā viharati iti karuṇādhimuttoti
sahaṁ bhoto ājānāmi. Āmagandhe ca <note n="1">Yu. va.</note> kho ahaṁ bhoto
bhāsamānassa na ca <note n="2">Ma. Yu. casaddo natthi.</note> ājānāmi
<p n="229"/>Ke āmagandhā manujesu brahme
ete aviddhā <note n="3">Ma. Yu. avidvā.</note> idha brūhi dhīra
kenāvuṭā <note n="4">Ma. Yu. kenāvaṭā. </note> vāti pajā kururū <note n="5">Sī. Yu. kruṭṭharū. Ma. kurutu.</note>
āpāyikā nīvutabrahmalokāti.
Kodho mosavajjaṁ nikati ca dobbho <note n="6">Ma. dubbho. Yu. dobho.</note>
kadariyatā atimāno ussuyā <note n="7">Ma. usūyā.  Yu. asuyayā.</note>
icchā vicikicchā paraheṭhanā ca
lobho ca doso ca mado ca moho
etesu yuttā anirāmagandhā
āpāyikā nīvutabrahmalokāti.
<p n="230"/>Yathā kho ahaṁ bhoto āmagandhe bhāsamānassa ājānāmi
te na sunimmadayā agāraṁ ajjhāvasatā pabbajissāmahaṁ bho
agāramhā anagāriyanti. Yassadāni bhavaṁ govindo kālaṁ maññatīti.
<p rend="subhead" sid="11">reṇurājāamantanā</p>
Athakho bho mahāgovindo brāhmaṇo yena reṇu rājā tenupasaṅkami
upasaṅkamitvā reṇuṁ rājānaṁ etadavoca aññaṁdāni
bhavaṁ purohitaṁ pariyesatu yo bhoto rajjaṁ anusāsissati icchāmahaṁ
<pb n="2.277"/>
Bho agārasmā anagāriyaṁ pabbajituṁ yathā kho pana me sutaṁ
brahmuno āmagandhe bhāsamānassa te na sunimmadayā agāraṁ
ajjhāvasatā pabbajissāmahaṁ bho agārasmā anagāriyanti.
<p n="231"/>Āmantayāmi rājānaṁ reṇuṁ bhūmipatiṁ ahaṁ
tvaṁ pajānassu rajjena nāhaṁ porohacce <note n="1">Ma. porohicce.</note> rame.
Sace te ūnakāmehi ahaṁ paripūrayāmi te
yo taṁ hiṁsati vāremi bhūmisenāpatī ahaṁ
tvaṁ pitā <note n="2">Yu. pitāsi.</note> ahaṁ putto ca <note n="3">Ma. Yu. casaddo natthi.</note> mā no govinda pājahi.
Na matthi ūnakāmehi hiṁsito me na vijjati
amanussavaco sutvā tasmāhaṁ na gahe rame.
Amanusso kathaṁvaṇṇo kante <note n="4">Ma. kiṁ  te.</note> atthaṁ abhāsatha
yañca sutvā jahāsi no gehe amhe ca kevale <note n="5">Ma. kevalī.</note>.
Upavutthassa me pubbe yiṭṭhakāmassa <note n="6">Ma. yiṭṭhu .... Yu. yaṭṭhu ....</note> me sato
aggi pajjalito āsi kusapattaparitthato.
Tato me brahmā pāturahu brahmalokā sanantano
so me pañhaṁ viyākāsi taṁ sutvā na gahe rame.
Saddahāmi ahaṁ bhoto yaṁ tvaṁ govinda bhāsasi
amanussavaco sutvā kathaṁ vattetha aññathā
te taṁ anuvattissāma <note n="7">anupabbajissāmātipi  pāṭho.</note> satthā govinda no bhavaṁ <note n="8">Yu. bhava.</note>.
<pb n="2.278"/>
Maṇi yathā veḷuriyo akāso <note n="1">Ma. Yu. akāco.</note> vimalo subho
evaṁ sutvā <note n="2">Ma. Yu. suddhā.</note> carissāma govindassānusāsaneti.
<p n="232"/>Sace bhavaṁ govindo agārasmā anagāriyaṁ pabbajissati
mayampi <note n="3">Yu. ahaṁpi ... pabbajissāmi.</note> agārasmā anagāriyaṁ pabbajissāma atha yā te gati
sā no gati bhavissatīti.
<p rend="subhead" sid="12">cha khattiyāamantanā</p>
Athakho bho mahāgovindo brāhmaṇo
yena te cha khattiyā tenupasaṅkami upasaṅkamitvā te cha khattiye
etadavoca aññaṁdāni bho <note n="4">Ma. Yu.  bhosaddo natthi.</note> bhavanto purohitaṁ pariyesantu yo
bhavantānaṁ rajje anusāsissati icchāmahaṁ bho agārasmā anagāriyaṁ
pabbajituṁ yathā kho pana me sutaṁ brahmuno āmagandhe bhāsamānassa
te na sunimmadayā agāraṁ ajjhāvasatā pabbajissāmahaṁ bho agārasmā
anagāriyanti. Athakho bho te cha khattiyā ekamantaṁ apakkamma <pb ed="P" n="2.245" set="D"/>evaṁ
samacintesuṁ ime kho bho <note n="5">Ma. Yu.  bhosaddo natthi.</note> brāhmaṇā nāma dhanaluddhā yannūna
mayaṁ mahāgovindaṁ brāhmaṇaṁ dhanena sikkheyyāmāti. Te mahāgovindaṁ
brāhmaṇaṁ upasaṅkamitvā evamāhaṁsu saṁvijjati kho bho imesu sattasu
rajjesu pahūtaṁ sāpateyyaṁ tato bhoto yāvatakena attho tāvatakaṁ
āharīyatanti <note n="6">Yu. āhareyyatanti.</note>. Alaṁ bho mamapīdaṁ pahūtaṁ sāpateyyaṁ bhavantānaṁyeva
tathā sāpateyyaṁ <note n="7">Ma. vāhasā tamahaṁ sabbaṁ. Yu. vāhasā  tamahaṁ yasaṁ.</note> ahaṁ sabbaṁ pahāya agārasmā anagāriyaṁ
pabbajissāmi yathā kho pana me sutaṁ brahmuno āmagandhe bhāsamānassa
te na sunimmadayā agāraṁ ajjhāvasatā pabbajissāmahaṁ bho agārasmā
anagāriyanti. Athakho bho te cha khattiyā ekamantaṁ apakkamma evaṁ
<pb n="2.279"/>
Samacintesuṁ ime kho bho <note n="1">Ma. Yu. bhosaddo natthi.</note> brāhmaṇā nāma itthīluddhā yannūna
mayaṁ mahāgovindaṁ brāhmaṇaṁ itthīhi sikkheyyāmāti. Te mahāgovindaṁ
brāhmaṇaṁ upasaṅkamitvā evamāhaṁsu saṁvijjanti kho bho
imesu sattasu rajjesu pahūtā itthiyo tato bhoto yāvatikāhi
attho tāvatikā ānīyatāti <note n="2">Ma. Yu. ānīyatanti.</note>. Alaṁ bho mamapīmā <note n="3">Ma. mamapitā.</note> cattārīsā
bhariyā sādisiyo tāvāhaṁ <note n="4">Sī.  tāpahaṁ. Ma. Yu. tāpāhaṁ.</note> sabbā pahāya agārasmā anagāriyaṁ
pabbajissāmi yathā kho pana me sutaṁ brahmuno āmagandhe
bhāsamānassa te na sunimmadayā agāraṁ ajjhāvasatā pabbajissāmahaṁ
bho agārasmā anagāriyanti. <pb ed="P" n="2.246" set="D"/>Sace bhavaṁ govindo agārasmā
anagāriyaṁ pabbajissati mayampi agārasmā anagāriyaṁ pabbajissāma
atha yā te gati sā no gati bhavissatīti.
<p n="233"/>Sace pajahatha kāmāni yattha satto puthujjano
ārambhavho daḷhā hotha khantībalasamāhitā.
Esa maggo ujumaggo esa maggo anuttaro
saddhammo sabbhi rakkhito brahmalokūpapattiyāti.
<p n="234"/>Tenahi bhavaṁ mahāgovindo satta vassāni āgametu
sattannaṁ vassānaṁ accayena mayampi agārasmā anagāriyaṁ pabbajissāma
atha yā te gati sā no gati bhavissatīti. Aticiraṁ kho bho
satta vassāni nāhaṁ sakkomi bhavante satta vassāni āgametuṁ
<pb n="2.280"/>
Ko nu kho pana bho jānāti jīvitānaṁ gamanīyo samparāyo
mantāya voṭṭhabbaṁ <note n="1">Ma. mantāyaṁ boddhabbaṁ. Yu. bodhabbaṁ. ito paraṁ īdisameva.</note> kattabbaṁ kusalaṁ caritabbaṁ brahmacariyaṁ natthi
jātassa amaraṇaṁ yathā kho pana me sutaṁ brahmuno āmagandhe
bhāsamānassa te na sunimmadayā agāraṁ ajjhāvasatā pabbajissāmahaṁ
bho agārasmā anagāriyanti. Tenahi bhavaṁ govindo cha vassāni
āgametu .pe. Pañca vassāni āgametu. Cattāri vassāni
āgametu. Tīṇi vassāni āgametu. Dve vassāni āgametu.
Ekaṁ vassaṁ āgametu ekassa vassassa accayena mayampi agārasmā
anagāriyaṁ pabbajissāma atha yā te gati sā no gati bhavissatīti.
Aticiraṁ kho bho ekaṁ vassaṁ nāhaṁ sakkomi <pb ed="P" n="2.247" set="D"/>bhavante ekaṁ vassaṁ
āgametuṁ ko nu kho pana bho jānāmi jīvitānaṁ gamanīyo
samparāyo mantāya voṭṭhabbaṁ kattabbaṁ kusalaṁ caritabbaṁ
brahmacariyaṁ natthi jātassa amaraṇaṁ yathā kho pana me sutaṁ
brahmuno āmagandhe bhāsamānassa te na sunimmadayā agāraṁ
ajjhāvasatā pabbajissāmahaṁ bho agārasmā anagāriyanti.
Tenahi bhavaṁ govindo satta māsāni āgametu sattannaṁ māsānaṁ
accayena mayampi agārasmā anagāriyaṁ pabbajissāma atha yā
te gati sā no gati bhavissatīti. Aticiraṁ kho bho satta
māsāni nāhaṁ sakkomi bhavante satta māsāni āgametuṁ ko
nu kho pana bho jānāti jīvitānaṁ gamanīyo samparāyo mantāya
<pb n="2.281"/>
Voṭṭhabbaṁ kattabbaṁ kusalaṁ caritabbaṁ brahmacariyaṁ natthi jātassa
amaraṇaṁ yathā kho pana me sutaṁ brahmuno āmagandhe bhāsamānassa
te na sunimmadayā agāraṁ ajjhāvasatā pabbajissāmahaṁ bho agārasmā
anagāriyanti. Tenahi bhavaṁ govindo cha māsāni āgametu. Pañca
māsāni āgametu. Cattāri māsāni āgametu. Tīṇi māsāni
āgametu. Dve māsāni āgametu. Ekaṁ māsaṁ āgametu.
Addhamāsaṁ <note n="1">aḍḍhamāsantipi pāṭho.</note> āgametu addhamāsassa accayena mayampi agārasmā
anagāriyaṁ pabbajissāma atha yā te gati sā no gati bhavissatīti.
Aticiraṁ kho bho addhamāso nāhaṁ sakkomi bhavante addhamāsaṁ
āgametuṁ ko nu kho pana bho jānāti jīvitānaṁ gamanīyo
samparāyo mantāya voṭṭhabbaṁ kattabbaṁ kusalaṁ caritabbaṁ
brahmacariyaṁ natthi jātassa amaraṇaṁ yathā kho pana me sutaṁ
brahmuno āmagandhe bhāsamānassa te na sunimmadayā agāraṁ
ajjhāvasatā pabbajissāmahaṁ bho agārasmā anagāriyanti. <pb ed="P" n="2.248" set="D"/>Tenahi
bhavaṁ govindo sattāhaṁ āgametu yāva mayaṁ sake puttabhātaro
rajje anusāsissāma sattāhassa accayena mayampi agārasmā
anagāriyaṁ pabbajissāma atha yā te gati sā no gati bhavissatīti.
Na ciraṁ kho bho sattāhaṁ āgamissāmahaṁ bhavante sattāhanti.
<p rend="subhead" sid="13">brāhmaṇamahāsālādīnaṃ āmantanā</p>
Athakho bho mahāgovindo brāhmaṇo yena te satta ca brāhmaṇamahāsālā
<pb n="2.282"/>
Satta ca nhātakasatāni tenupasaṅkami upasaṅkamitvā
satta ca brāhmaṇamahāsāle satta ca nhātakasatāni etadavoca
aññaṁdāni bhavanto ācariyaṁ pariyesantu yo bhavantānaṁ mante
vācessati icchāmahaṁ bho agārasmā anagāriyaṁ pabbajituṁ yathā
kho pana me sutaṁ brahmuno āmagandhe bhāsamānassa te na
sunimmadayā agāraṁ ajjhāvasatā pabbajissāmahaṁ bho agārasmā
anagāriyanti. Mā bhavaṁ govindo agārasmā anagāriyaṁ pabbaji
pabbajjā bho appesakkhā ca appalābhā ca brahmaññaṁ
mahesakkhañca mahālābhañcāti. Mā bhavanto evaṁ avacuttha
mā bhavanto evaṁ avacuttha pabbajjā appesakkhā ca appalābhā ca
brahmaññaṁ mahesakkhañca mahālābhañcāti ko nu kho bho aññatra <note n="1">aññoti vā pāṭho.</note>
mayā mahesakkhataro vā mahālābhataro vā ahaṁ vo vā <note n="2">Sī. Ma. Yu. ahaṁ hi bho.</note> etarahi
rājāva <note n="3">Yu. ... ca.</note> raññaṁ brahmāva <note n="4">Yu. ... ca.</note> brāhmaṇānaṁ devatāva <note n="5">Yu. ... ca.</note> gahapatikānaṁ tamahaṁ
sabbaṁ pahāya agārasmā anagāriyaṁ pabbajissāmi yathā kho pana
me sutaṁ brahmuno āmagandhe bhāsamānassa te na sunimmadayā
agāraṁ ajjhāvasatā pabbajissāmahaṁ bho agārasmā anagāriyanti.
Sace bhavaṁ govindo agārasmā anagāriyaṁ pabbajissati mayampi
agārasmā anagāriyaṁ pabbajissāma atha yā te gati sā no gati
bhavissatīti.
<p rend="subhead" sid="14">bhariyānaṃ āmantanā</p>
Athakho bho mahāgovindo brāhmaṇo yena cattārīsā
<pb n="2.283"/>
Bhariyā sādisiyo tenupasaṅkami upasaṅkamitvā cattārīsā bhariyā
sādisiyo etadavoca yā bhoti naṁ icchati sakāni vā ñātikulāni
gacchantu <note n="1">Ma. Yu. gacchatu.</note> aññaṁ vā bhattāraṁ pariyesantu <note n="2">Ma. Yu. pariyesatu.</note> icchāmahaṁ bhoti
agārasmā anagāriyaṁ pabbajituṁ yathā kho pana me sutaṁ brahmuno
āmagandhe bhāsamānassa te na sunimmadayā agāraṁ ajjhāvasatā
pabbajissāmahaṁ bhoti agārasmā anagāriyanti. Tvaññeva no
ñāti ñātikāmānaṁ tvaṁ pana bhattā bhattukāmānaṁ sace bhavaṁ
bho <note n="3">Ma. Yu. bhosaddo natthi.</note> govindo agārasmā anagāriyaṁ pabbajissati mayampi bho <note n="4">Ma. Yu. bhosaddo natthi.</note>
agārasmā anagāriyaṁ pabbajissāma atha yā te gati sā no
gati bhavissatīti.
<p rend="subhead" sid="15">mahāgovindapabbajjā</p>
Athakho bho mahāgovindo brāhmaṇo tassa
sattāhassa accayena kesamassuṁ ohāretvā kāsāyāni vatthāni
acchādetvā agārasmā anagāriyaṁ pabbaji. Pabbajitañca pana
mahāgovindaṁ brāhmaṇaṁ satta ca rājāno khattiyā muddhāvasittā
satta ca brāhmaṇamahāsālā satta ca nhātakasatāni cattārīsā ca
bhariyā sādisiyo anekāni ca khattiyasahassāni anekāni ca brāhmaṇasahassāni
anekāni ca gahapatisahassāni anekā <note n="5">Ma.  anekehi itthāgārehi.</note> ca itthāgārā
itthiyo kesamassuṁ ohāretvā kāsāyāni vatthāni acchādetvā
mahāgovindaṁ brāhmaṇaṁ agārasmā anagāriyaṁ pabbajitaṁ anupabbajiṁsu.
Tāya sudaṁ bho parisāya parivuto mahāgovindo brāhmaṇo gāmanigamarājadhānīsu
cārikaṁ carati. Yaṁ kho pana bho tena samayena mahāgovindo
<pb n="2.284"/>
Brāhmaṇo gāmaṁ vā nigamaṁ vā upasaṅkamati tattha rājāva hoti
raññaṁ brahmāva brāhmaṇānaṁ devatāva gahapatikānaṁ. Ye <note n="1">Yu. ye ca kho pana. Ma. ye kho pana bhoti ime pāṭhā natthi.</note> kho
pana bho tena samayena manussā khipanti vā upakkhalanti vā te
evamāhaṁsu namatthu mahāgovindassa brāhmaṇassa namatthu sattapurohitassāti.
Mahāgovindo <note n="2">Ma. Yu. bho. </note> brāhmaṇo mettāsahagatena cetasā
averena abyāpajjhena ekaṁ disaṁ pharitvā vihāsi tathā dutiyaṁ tathā
tatiyaṁ tathā catutthaṁ iti uddhamadho tiriyaṁ sabbadhi sabbattatāya
sabbāvantaṁ lokaṁ mettāsahagatena cetasā vipulena mahaggatena
appamāṇena averena abyāpajjhena pharitvā vihāsi karuṇāsahagatena
cetasā .pe. Muditāsahagatena cetasā .pe. Upekkhāsahagatena
cetasā .pe. Sāvakānañca brahmalokasahabyatāya maggaṁ
desesi. Ye kho pana bho tena samayena mahāgovindassa brāhmaṇassa
sāvakā sabbena sabbaṁ sāsanaṁ ājāniṁsu te kāyassa bhedā paraṁ
maraṇā sugatiṁ brahmalokaṁ upapajjiṁsu. Ye na sabbena sabbaṁ sāsanaṁ
ājāniṁsu te kāyassa bhedā paraṁ maraṇā appekacce paranimmitavasavattīnaṁ
devānaṁ sahabyataṁ upapajjiṁsu appekacce nimmānaratīnaṁ
devānaṁ sahabyataṁ upapajjiṁsu appekacce tusitānaṁ devānaṁ sahabyataṁ
upapajjiṁsu appekacce yāmānaṁ devānaṁ <pb ed="P" n="2.251" set="D"/>sahabyataṁ upapajjiṁsu
appekacce tāvatiṁsānaṁ devānaṁ sahabyataṁ upapajjiṁsu appekacce
cātummahārājikānaṁ devānaṁ sahabyataṁ upapajjiṁsu. Ye <note n="3">Yu. sabbe.</note> sabbanihīnakāyaṁ
<pb n="2.285"/>
Paripūresuṁ te gandhabbakāyaṁ paripūresuṁ. Iti kho pana <note n="1">Ma. Yu. bho.</note> sabbesaṁyeva
tesaṁ kulaputtānaṁ amoghā pabbajjā ahosi avajjā <note n="2">avañjhāti vā avajjhāti vā pāṭho.</note> saphalā
saudrayāti <note n="3">Yu. sauddisāti. </note>. Sarati taṁ bhagavāti. Sarāmahaṁ bho pañcasikha
ahantena samayena mahāgovindo brāhmaṇo ahosiṁ ahaṁ taṁ <note n="4">Ma. Yu. tesaṁ.</note>
sāvakānaṁ brahmalokasahabyatāya maggaṁ desesiṁ taṁ kho pana
pañcasikha brahmacariyaṁ na nibbidāya na virāgāya na nirodhāya na
upasamāya na abhiññāya na sambodhāya na nibbānāya saṁvattati
yāvadeva brahmalokūpapattiyā idaṁ kho pana me pañcasikha brahmacariyaṁ
ekantanibbidāya virāgāya nirodhāya upasamāya abhiññāya
sambodhāya nibbānāya saṁvattati. Katamañca <note n="5">Yu. katamañca ... saṁvattatīti ime pāṭhā natthi.</note> taṁ pañcasikha brahmacariyaṁ
ekantanibbidāya virāgāya nirodhāya upasamāya abhiññāya sambodhāya
nibbānāya saṁvattati ayameva ariyo aṭṭhaṅgiko maggo seyyathīdaṁ
sammādiṭṭhi sammāsaṅkappo sammāvācā sammākammanto sammāājīvo
sammāvāyāmo sammāsati sammāsamādhi idaṁ kho taṁ
pana pañcasikha brahmacariyaṁ ekantanibbidāya virāgāya nirodhāya
upasamāya abhiññāya sambodhāya nibbānāya saṁvattati. Ye kho
pana me pañcasikha sāvakā sabbena sabbaṁ sāsanaṁ ājānanti
te āsavānaṁ khayā anāsavaṁ cetovimuttiṁ paññāvimuttiṁ diṭṭhe va
dhamme sayaṁ <pb ed="P" n="2.252" set="D"/>abhiññā sacchikatvā upasampajja viharanti. Ye na
<pb n="2.286"/>
Sabbena sabbaṁ sāsanaṁ ājānanti te <note n="1">Yu. appekacce.</note> pañcannaṁ orambhāgiyānaṁ
saññojanānaṁ parikkhayā opapātikā honti tattha parinibbāyino
anāvattidhammā tasmā lokā. Ye na sabbena sabbaṁ sāsanaṁ
ājānanti appekacce tiṇṇaṁ saññojanānaṁ parikkhayā rāgadosamohānaṁ
tanuttā sakadāgāmino honti sakideva imaṁ lokaṁ
āgantvā dukkhassantaṁ karissanti <note n="2">Yu. karonti.</note>. Ye na sabbena sabbaṁ sāsanaṁ
ājānanti appekacce tiṇṇaṁ saññojanānaṁ parikkhayā sotāpannā
honti avinipātadhammā niyatā sambodhiparāyanā. Iti kho pañcasikha
sabbesaññeva imesaṁ kulaputtānaṁ amoghā pabbajjā avajjā saphalā
saudrayāti <note n="3">Yu. sauddisāti.</note>. Idamavoca bhagavā. Attamano pañcasikho gandhabbaputto
bhagavato bhāsitaṁ abhinanditvā anumoditvā bhagavantaṁ abhivādetvā
padakkhiṇaṁ katvā tatthevantaradhāyīti.
Mahāgovindasuttaṁ niṭṭhitaṁ chaṭṭhaṁ.
</xml>