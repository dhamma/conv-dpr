<xml src="a5-12.xml">
<readunit id="a5-12">(12) 2. andhakavindavaggo</readunit>
<p rend="subhead" sid="1">1, kulūpakasuttaṃ</p>
Andhakavindavaggo dutiyo
<p n="111"/>Pañcahi bhikkhave dhammehi samannāgato kulūpako bhikkhu
kulesu appiyo ca hoti amanāpo ca agaru ca abhāvanīyo ca katamehi
pañcahi asanthavavissāsī ca hoti anissaravikappī ca byatthupasevī <note n="3">Ma. vissaṭṭhupasevī.  Yu. byattūpasevī.</note>
ca upakaṇṇakajappī ca atiyācanako ca imehi kho
bhikkhave pañcahi dhammehi samannāgato kulūpako bhikkhu kulesu appiyo
ca hoti amanāpo ca agaru ca abhāvanīyo ca. Pañcahi bhikkhave
dhammehi samannāgato kulūpako bhikkhu kulesu piyo ca hoti manāpo
ca garu ca bhāvanīyo ca katamehi pañcahi na asanthavavissāsī ca
hoti na anissaravikappī ca na byatthupasevī <note n="3">Ma. vissaṭṭhupasevī.  Yu. byattūpasevī.</note> ca na upakaṇṇakajappī
ca na atiyācanako ca <pb ed="P" n="3.137" set="A"/>imehi kho bhikkhave pañcahi
dhammehi samannāgato kulūpako bhikkhu kulesu piyo ca hoti manāpo ca
garu ca bhāvanīyo cāti.
<p rend="subhead" sid="2">2, pacchāsamaṇasuttaṃ</p>
<p n="112"/>Pañcahi bhikkhave dhammehi samannāgato pacchāsamaṇo
na ādātabbo katamehi pañcahi atidūre vā gacchati accāsanne
<pb n="5.155"/>
Vā pattapariyāpannaṁ na gaṇhāti <note n="1">Ma. na pattapariyāpannaṁ gaṇhati.</note> āpattisāmantā bhaṇamānaṁ na
nivāreti bhaṇamānassa antarantarā kathaṁ opāteti duppañño hoti
jaḷo eḷamūgo imehi kho bhikkhave pañcahi dhammehi samannāgato
pacchāsamaṇo na ādātabbo. Pañcahi bhikkhave dhammehi samannāgato
pacchāsamaṇo ādātabbo katamehi pañcahi nātidūre gacchati
nāccāsanne pattapariyāpannaṁ gaṇhāti āpattisāmantā bhaṇamānaṁ
nivāreti bhaṇamānassa na antarantarā kathaṁ opāteti paññavā
hoti ajaḷo aneḷamūgo imehi kho bhikkhave pañcahi dhammehi
samannāgato pacchāsamaṇo ādātabboti.
<p rend="subhead" sid="3">3, sammāsamādhisuttaṃ</p>
<p n="113"/>Pañcahi bhikkhave dhammehi samannāgato bhikkhu abhabbo
sammāsamādhiṁ upasampajja viharituṁ katamehi pañcahi idha bhikkhave
bhikkhu akkhamo hoti rūpānaṁ akkhamo saddānaṁ akkhamo gandhānaṁ
akkhamo rasānaṁ akkhamo phoṭṭhabbānaṁ imehi kho bhikkhave pañcahi
dhammehi samannāgato bhikkhu abhabbo sammāsamādhiṁ upasampajja viharituṁ.
Pañcahi bhikkhave dhammehi samannāgato bhikkhu bhabbo sammāsamādhiṁ upasampajja
viharituṁ katamehi pañcahi <pb ed="P" n="3.138" set="A"/>idha bhikkhave bhikkhu khamo hoti rūpānaṁ
khamo saddānaṁ khamo gandhānaṁ khamo rasānaṁ khamo phoṭṭhabbānaṁ
imehi kho bhikkhave pañcahi dhammehi samannāgato bhikkhu bhabbo
sammāsamādhiṁ upasampajja viharitunti.
<p rend="subhead" sid="4">4, andhakavindasuttaṃ</p>
<p n="114"/>Ekaṁ samayaṁ bhagavā magadhesu viharati andhakavinde.
<pb n="5.156"/>
Athakho āyasmā ānando yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi ekamantaṁ nisinnaṁ kho
āyasmantaṁ ānandaṁ bhagavā etadavoca ye te <note n="1">Po. vo.</note> ānanda bhikkhū
navā acirapabbajitā adhunāgatā imaṁ dhammavinayaṁ te vo ānanda
bhikkhū pañcasu dhammesu samādapetabbā nivesetabbā patiṭṭhāpetabbā
katamesu pañcasu etha tumhe āvuso sīlavā hotha pātimokkhasaṁvarasaṁvutā
viharatha ācāragocarasampannā aṇumattesu vajjesu bhayadassāvino
samādāya sikkhatha sikkhāpadesūti iti pātimokkhasaṁvare samādapetabbā
nivesetabbā patiṭṭhāpetabbā etha tumhe āvuso indriyesu
guttadvārā viharatha ārakkhasatino nipakkasatino <note n="2">Po. Sī. nipakasatino.</note> sārakkhitamānasā
satārakkhena cetasā samannāgatāti iti indriyasaṁvare samādapetabbā
nivesetabbā patiṭṭhāpetabbā etha tumhe āvuso appabhassā
hotha bhassapariyantakārinoti iti bhassapariyante samādapetabbā
nivesetabbā patiṭṭhāpetabbā etha tumhe āvuso āraññakā hotha
araññavanapatthāni pantāni senāsanāni paṭisevathāti iti kāyavūpakāse
samādapetabbā nivesetabbā patiṭṭhāpetabbā etha tumhe āvuso
sammādiṭṭhikā hotha sammādassanena samannāgatāti iti sammādassane
samādapetabbā nivesetabbā patiṭṭhāpetabbā <pb ed="P" n="3.139" set="A"/>ye te <note n="1">Po. vo.</note> ānanda
bhikkhū navā acirapabbajitā adhunāgatā imaṁ dhammavinayaṁ te vo
ānanda bhikkhū imesu pañcasu dhammesu samādapetabbā nivesetabbā
<pb n="5.157"/>
Patiṭṭhāpetabbāti.
<p rend="subhead" sid="5">5, maccharinīsuttaṃ</p>
<p n="115"/>Pañcahi bhikkhave dhammehi samannāgatā bhikkhunī yathābhataṁ
nikkhittā evaṁ niraye katamehi pañcahi āvāsamaccharinī hoti
kulamaccharinī hoti lābhamaccharinī hoti vaṇṇamaccharinī hoti dhammamaccharinī
hoti imehi kho bhikkhave pañcahi dhammehi samannāgatā
bhikkhunī yathābhataṁ nikkhittā evaṁ niraye. Pañcahi bhikkhave dhammehi
samannāgatā bhikkhunī yathābhataṁ nikkhittā evaṁ sagge katamehi
pañcahi na āvāsamaccharinī hoti na kulamaccharinī hoti na lābhamaccharinī
hoti na vaṇṇamaccharinī hoti na dhammamaccharinī hoti.
Imehi kho bhikkhave pañcahi dhammehi samannāgatā bhikkhunī yathābhataṁ
nikkhittā evaṁ saggeti.
<p rend="subhead" sid="6">6, vaṇṇanāsuttaṃ</p>
<p n="116"/>Pañcahi bhikkhave dhammehi samannāgatā bhikkhunī yathābhataṁ
nikkhittā evaṁ niraye katameha pañcahi ananuvicca apariyogāhetvā
avaṇṇārahassa vaṇṇaṁ bhāsati ananuvicca apariyogāhetvā vaṇṇārahassa
avaṇṇaṁ bhāsati ananuvicca apariyogāhetvā appasādanīye
ṭhāne pasādaṁ upadaṁseti ananuvicca apariyogāhetvā pasādanīye
ṭhāne appasādaṁ upadaṁseti saddhādeyyaṁ vinipāteti. Imehi
kho .pe. Pañcahi bhikkhave dhammehi samannāgatā bhikkhunī yathābhataṁ
nikkhittā evaṁ sagge katamehi pañcahi anuvicca pariyogāhetvā
avaṇṇārahassa avaṇṇaṁ bhāsati anuvicca pariyogāhetvā vaṇṇārahassa
<pb n="5.158"/>
Vaṇṇaṁ bhāsati <pb ed="P" n="3.140" set="A"/>anuvicca pariyogāhetvā appasādanīye ṭhāne
appasādaṁ upadaṁseti anuvicca pariyogāhetvā pasādanīye ṭhāne
pasādaṁ upadaṁseti saddhādeyyaṁ na vinipāteti. Imehi kho .pe.
<p rend="subhead" sid="7">7, issukinīsuttaṃ</p>
<p n="117"/>Pañcahi bhikkhave dhammehi samannāgatā bhikkhunī yathābhataṁ
nikkhittā evaṁ niraye katamehi pañcahi ananuvicca apariyogāhetvā
avaṇṇārahassa vaṇṇaṁ bhāsati ananuvicca apariyogāhetvā vaṇṇārahassa
avaṇṇaṁ bhāsati issukinī ca hoti maccharinī ca saddhādeyyañca <note n="1">Ma. Yu. casaddo na dissati.</note>
vinipāteti. Imehi kho .pe. Pañcahi bhikkhave dhammehi
samannāgatā bhikkhunī yathābhataṁ nikkhittā evaṁ sagge katamehi
pañcahi anuvicca pariyogāhetvā avaṇṇārahassa avaṇṇaṁ bhāsati
anuvicca pariyogāhetvā vaṇṇārahassa vaṇṇaṁ bhāsati anissukinī
ca hoti amaccharinī ca saddhādeyyañca <note n="1">Ma. Yu. casaddo na dissati.</note> na vinipāteti. Imehi
kho .pe.
<p rend="subhead" sid="8">8, micchādiṭṭhikasuttaṃ</p>
<p n="118"/>Pañcahi bhikkhave dhammehi samannāgatā bhikkhunī yathābhataṁ
nikkhittā evaṁ niraye katamehi pañcahi ananuvicca apariyogāhetvā
avaṇṇārahassa vaṇṇaṁ bhāsati ananuvicca apariyogāhetvā
vaṇṇārahassa avaṇṇaṁ bhāsati micchādiṭṭhikā ca hoti micchāsaṅkappā
ca saddhādeyyañca <note n="1">Ma. Yu. casaddo na dissati.</note> vinipāteti. Imehi kho .pe.
Pañcahi bhikkhave dhammehi samannāgatā bhikkhunī yathābhataṁ nikkhittā evaṁ
<pb n="5.159"/>
Sagge katamehi pañcahi anuvicca pariyogāhetvā avaṇṇārahassa
avaṇṇaṁ bhāsati anuvicca pariyogāhetvā vaṇṇārahassa vaṇṇaṁ
bhāsati sammādiṭṭhikā ca hoti sammāsaṅkappā ca saddhādeyyañca <note n="1">Ma. Yu. casaddo na dissati.</note>
na vinipāteti. Imehi kho .pe.
<p rend="subhead" sid="9">9, micchāvācāsuttaṃ</p>
<p n="119"/>Pañcahi bhikkhave dhammehi samannāgatā bhikkhunī yathābhataṁ
nikkhittā evaṁ niraye katamehi pañcahi ananuvicca apariyogāhetvā
avaṇṇārahassa vaṇṇaṁ bhāsati ananuvicca apariyogāhetvā
vaṇṇārahassa avaṇṇaṁ bhāsati micchāvācā ca hoti micchākammantā
ca saddhādeyyañca <note n="1">Ma. Yu. casaddo na dissati.</note> vinipāteti. Imehi kho .pe.
Pañcahi bhikkhave dhammehi samannāgatā bhikkhunī yathābhataṁ nikkhittā evaṁ
sagge katamehi pañcahi anuvicca pariyogāhetvā avaṇṇārahassa
avaṇṇaṁ bhāsati anuvicca pariyogāhetvā vaṇṇārahassa vaṇṇaṁ
bhāsati sammāvācā ca hoti sammākammantā ca saddhādeyyañca <note n="1">Ma. Yu. casaddo na dissati.</note>
na vinipāteti. Imehi kho .pe.
<p rend="subhead" sid="10">10, micchāvāyāmasuttaṃ</p>
<p n="120"/>Pañcahi bhikkhave dhammehi samannāgatā bhikkhunī yathābhataṁ
nikkhittā evaṁ niraye katamehi pañcahi ananuvicca apariyogāhetvā
avaṇṇārahassa vaṇṇaṁ bhāsati ananuvicca apariyogāhetvā
vaṇṇārahassa avaṇṇaṁ bhāsati micchāvāyāmā ca hoti micchāsati <note n="2">Ma. Yu. micchāsatinī.</note>
ca saddhādeyyañca <note n="1">Ma. Yu. casaddo na dissati.</note> vinipāteti. <pb ed="P" n="3.142" set="A"/>Imehi kho .pe. Pañcahi bhikkhave
<pb n="5.160"/>
Dhammehi samannāgatā bhikkhunī yathābhataṁ nikkhittā evaṁ sagge katamehi
pañcahi anuvicca pariyogāhetvā avaṇṇārahassa avaṇṇaṁ
bhāsati anuvicca pariyogāhetvā vaṇṇārahassa vaṇṇaṁ bhāsati
sammāvāyāmā ca hoti sammāsati <note n="1">Ma. Yu. sammāsatinī.</note> ca saddhādeyyañca <note n="2">Ma. Yu. casadado na dissati.</note> na
vinipāteti. Imehi kho .pe.
Andhakavindavaggo dutiyo.
Tassuddānaṁ
kulūpako pacchāsamaṇo samādhi andhakavindaṁ
maccharī vaṇṇanā issā diṭṭhi vācāya vāyamoti <note n="3">Ma. Yu. vāyamāti. </note>.
</xml>