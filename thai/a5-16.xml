<xml src="a5-16.xml">
<readunit id="a5-16">(16) 1. saddhammavaggo</readunit>
<p rend="subhead" sid="1">1, paṭhamasammattaniyāmasuttaṃ</p>
<pb n="5.195"/>
Catutthapaṇṇāsako
saddhammavaggo paṭhamo
<p n="151"/>Pañcahi bhikkhave dhammehi samannāgato suṇantopi
saddhammaṁ abhabbo niyāmaṁ okkamituṁ kusalesu dhammesu sammattaṁ katamehi
pañcahi kathaṁ paribhoti kathikaṁ <note n="1">Po. kathitaṁ. sabbatthavāresu īdisameva.</note> paribhoti attānaṁ paribhoti vikkhittacitto
dhammaṁ suṇāti anekaggacitto ayoniso <note n="2">Ma. Yu. etthantare casaddo atthi. </note> manasikaroti
imehi kho bhikkhave pañcahi dhammehi samannāgato suṇantopi saddhammaṁ
abhabbo niyāmaṁ okkamituṁ kusalesu dhammesu sammattaṁ. Pañcahi
bhikkhave dhammehi samannāgato suṇanto <note n="3">Po. suṇantopi. ito paraṁ evaṁ ñātabbaṁ.</note> <pb ed="P" n="3.175" set="A"/>saddhammaṁ bhabbo niyāmaṁ okkamituṁ
kusalesu dhammesu sammattaṁ katamehi pañcahi na kathaṁ paribhoti
na kathikaṁ paribhoti na attānaṁ paribhoti avikkhittacitto dhammaṁ
suṇāti ekaggacitto yoniso <note n="2">Ma. Yu. etthantare casaddo atthi. </note> manasikaroti imehi kho bhikkhave
pañcahi dhammehi samannāgato suṇanto saddhammaṁ bhabbo niyāmaṁ okkamituṁ
kusalesu dhammesu sammattanti.
<p rend="subhead" sid="2">2, dutiyasammattaniyāmasuttaṃ</p>
<p n="152"/>Pañcahi bhikkhave dhammehi samannāgato suṇantopi
saddhammaṁ abhabbo niyāmaṁ okkamituṁ kusalesu dhammesu sammattaṁ katamehi
pañcahi kathaṁ paribhoti kathikaṁ paribhoti attānaṁ paribhoti
duppañño hoti jaḷo eḷamūgo anaññāte aññātamānī hoti imehi
<pb n="5.196"/>
Kho bhikkhave pañcahi dhammehi samannāgato suṇantopi saddhammaṁ abhabbo
niyāmaṁ okkamituṁ kusalesu dhammesu sammattaṁ. Pañcahi bhikkhave
dhammehi samannāgato suṇanto saddhammaṁ bhabbo niyāmaṁ okkamituṁ kusalesu
dhammesu sammattaṁ katamehi pañcahi na kathaṁ paribhoti na kathikaṁ
paribhoti na attānaṁ paribhoti paññavā hoti ajaḷo aneḷamūgo
na anaññāte aññātamānī hoti imehi kho bhikkhave pañcahi
dhammehi samannāgato suṇanto saddhammaṁ bhabbo niyāmaṁ okkamituṁ kusalesu
dhammesu sammattanti.
<p rend="subhead" sid="3">3, tatiyasammattaniyāmasuttaṃ</p>
<p n="153"/>Pañcahi bhikkhave dhammehi samannāgato suṇantopi
saddhammaṁ abhabbo niyāmaṁ okkamituṁ kusalesu dhammesu sammattaṁ katamehi
pañcahi makkhī dhammaṁ suṇāti makkhapariyuṭṭhito saupārambhacitto <note n="1">Po. Ma. Yu. upārambhacitto.</note>
dhammaṁ suṇāti randhagavesī dhammadesake <pb ed="P" n="3.176" set="A"/>āhatacitto hoti khilajāto <note n="2">Ma. khīlajāto. ito paraṁ evaṁ ñātabbaṁ.</note>
duppañño hoti jaḷo eḷamūgo anaññāte aññātamānī hoti
imehi kho bhikkhave pañcahi dhammehi samannāgato suṇantopi saddhammaṁ
abhabbo niyāmaṁ okkamituṁ kusalesu dhammesu sammattaṁ. Pañcahi bhikkhave
dhammehi samannāgato suṇanto saddhammaṁ bhabbo niyāmaṁ okkamituṁ kusalesu
dhammesu sammattaṁ katamehi pañcahi amakkhī dhammaṁ suṇāti
namakkhapariyuṭṭhito anupārambhacitto dhammaṁ suṇāti narandhagavesī dhammadesake
anāhatacitto hoti akhilajāto paññavā hoti ajaḷo aneḷamūgo
<pb n="5.197"/>
Na anaññāte aññātamānī hoti imehi kho bhikkhave pañcahi
dhammehi samannāgato suṇanto saddhammaṁ bhabbo niyāmaṁ okkamituṁ kusalesu
dhammesu sammattanti.
<p rend="subhead" sid="4">4, paṭhamasaddhammasammosasuttaṃ</p>
<p n="154"/>Pañcime bhikkhave dhammā saddhammassa sammosāya
antaradhānāya saṁvattanti katame pañca idha bhikkhave bhikkhū na sakkaccaṁ
dhammaṁ suṇanti na sakkaccaṁ dhammaṁ pariyāpuṇanti na sakkaccaṁ dhammaṁ
dhārenti na sakkaccaṁ dhatānaṁ dhammānaṁ atthaṁ upaparikkhanti na sakkaccaṁ
atthamaññāya dhammamaññāya dhammānudhammaṁ paṭipajjanti ime kho
bhikkhave pañca dhammā saddhammassa sammosāya antaradhānāya saṁvattanti.
Pañcime bhikkhave dhammā saddhammassa ṭhitiyā asammosāya anantaradhānāya
saṁvattanti katame pañca idha bhikkhave bhikkhū sakkaccaṁ dhammaṁ suṇanti
sakkaccaṁ dhammaṁ pariyāpuṇanti sakkaccaṁ dhammaṁ dhārenti sakkaccaṁ
dhatānaṁ dhammānaṁ atthaṁ upaparikkhanti sakkaccaṁ atthamaññāya
dhammamaññāya dhammānudhammaṁ paṭipajjanti <pb ed="P" n="3.177" set="A"/>ime kho bhikkhave pañca dhammā
saddhammassa ṭhitiyā asammosāya anantaradhānāya saṁvattantīti.
<p rend="subhead" sid="5">5, dutiyasaddhammasammosasuttaṃ</p>
<p n="155"/>Pañcime bhikkhave dhammā saddhammassa sammosāya
antaradhānāya saṁvattanti katame pañca idha bhikkhave bhikkhū dhammaṁ na
pariyāpuṇanti suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ
abbhūtadhammaṁ vedallaṁ ayaṁ bhikkhave paṭhamo dhammo saddhammassa sammosāya
antaradhānāya saṁvattati. Puna caparaṁ bhikkhave bhikkhū yathāsutaṁ yathāpariyattaṁ
<pb n="5.198"/>
Dhammaṁ na vitthārena paresaṁ desenti ayaṁ bhikkhave dutiyo dhammo
saddhammassa sammosāya antaradhānāya saṁvattati. Puna caparaṁ bhikkhave
bhikkhū yathāsutaṁ yathāpariyattaṁ dhammaṁ na vitthārena paraṁ <note n="1">Yu. paresaṁ.</note> vācenti ayaṁ
bhikkhave tatiyo dhammo saddhammassa sammosāya antaradhānāya saṁvattati.
Puna caparaṁ bhikkhave bhikkhū yathāsutaṁ yathāpariyattaṁ dhammaṁ na vitthārena
sajjhāyaṁ karonti ayaṁ bhikkhave catuttho dhammo saddhammassa sammosāya
antaradhānāya saṁvattati. Puna caparaṁ bhikkhave bhikkhū yathāsutaṁ
yathāpariyattaṁ dhammaṁ na cetasā anuvitakkenti anuvicārenti manasānupekkhanti
ayaṁ bhikkhave pañcamo dhammo saddhammassa sammosāya antaradhānāya
saṁvattati. Ime kho bhikkhave pañca dhammā saddhammassa sammosāya
antaradhānāya saṁvattanti. Pañcime bhikkhave dhammā saddhammassa ṭhitiyā
asammosāya anantaradhānāya saṁvattanti katame pañca idha bhikkhave
bhikkhū dhammaṁ pariyāpuṇanti suttaṁ geyyaṁ veyyākaraṇaṁ gāthaṁ udānaṁ
itivuttakaṁ jātakaṁ abbhūtadhammaṁ vedallaṁ ayaṁ bhikkhave <pb ed="P" n="3.178" set="A"/>paṭhamo dhammo
saddhammassa ṭhitiyā asammosāya anantaradhānāya saṁvattati. Puna caparaṁ
bhikkhave bhikkhū yathāsutaṁ yathāpariyattaṁ dhammaṁ vitthārena paresaṁ desenti
ayaṁ bhikkhave dutiyo dhammo saddhammassa ṭhitiyā asammosāya
anantaradhānāya saṁvattati. Puna caparaṁ bhikkhave bhikkhū yathāsutaṁ yathāpariyattaṁ
dhammaṁ vitthārena paresaṁ vācenti ayaṁ bhikkhave tatiyo dhammo
saddhammassa ṭhitiyā asammosāya anantaradhānāya saṁvattati. Puna caparaṁ
<pb n="5.199"/>
Bhikkhave bhikkhū yathāsutaṁ yathāpariyattaṁ dhammaṁ vitthārena sajjhāyaṁ karonti
ayaṁ bhikkhave catuttho dhammo saddhammassa ṭhitiyā asammosāya
anantaradhānāya saṁvattati. Puna caparaṁ bhikkhave bhikkhū yathāsutaṁ yathāpariyattaṁ
dhammaṁ cetasā anuvitakkenti anuvicārenti manasānupekkhanti ayaṁ
bhikkhave pañcamo dhammo saddhammassa ṭhitiyā asammosāya anantaradhānāya
saṁvattati. Ime kho bhikkhave pañca dhammā saddhammassa ṭhitiyā
asammosāya anantaradhānāya saṁvattantīti.
<p rend="subhead" sid="6">6, tatiyasaddhammasammosasuttaṃ</p>
<p n="156"/>Pañcime bhikkhave dhammā saddhammassa sammosāya
antaradhānāya saṁvattanti katame pañca idha bhikkhave bhikkhū duggahitaṁ
suttantaṁ pariyāpuṇanti dunnikkhittehi padabyañjanehi dunnikkhittassa
bhikkhave padabyañjanassa atthopi dunnayo hoti ayaṁ bhikkhave paṭhamo
dhammo saddhammassa sammosāya antaradhānāya saṁvattati. Puna caparaṁ
bhikkhave bhikkhū dubbacā honti dovacassakaraṇehi dhammehi samannāgatā
akkhamā apadakkhiṇaggāhino anusāsaniṁ ayaṁ bhikkhave dutiyo dhammo
saddhammassa sammosāya antaradhānāya saṁvattati. <pb ed="P" n="3.179" set="A"/>Puna caparaṁ bhikkhave
ye te bhikkhū bahussutā āgatāgamā dhammadharā vinayadharā mātikādharā
te na sakkaccaṁ suttantaṁ paraṁ <note n="1">Yu. paresaṁ.</note> vācenti tesaṁ accayena chinnamūlako
suttanto hoti appaṭisaraṇo ayaṁ bhikkhave tatiyo dhammo saddhammassa
sammosāya antaradhānāya saṁvattati. Puna caparaṁ bhikkhave therā
bhikkhū bāhullikā honti sāthalikā okkamane pubbaṅgamā paviveke
<pb n="5.200"/>
Nikkhittadhurā na viriyaṁ ārabhanti appattassa pattiyā anadhigatassa
adhigamāya asacchikatassa sacchikiriyāya tesaṁ pacchimā janatā diṭṭhānugatiṁ
āpajjati sāpi hoti bāhullikā sāthalikā okkamane pubbaṅgamā
paviveke nikkhittadhurā na viriyaṁ ārabhati appattassa pattiyā
anadhigatassa adhigamāya asacchikatassa sacchikiriyāya ayaṁ bhikkhave catuttho
dhammo saddhammassa sammosāya antaradhānāya saṁvattati. Puna caparaṁ
bhikkhave saṅgho bhinno hoti saṅghe kho pana bhikkhave bhinne
aññamaññaṁ akkosā ca honti aññamaññaṁ paribhāsā ca honti
aññamaññaṁ parikkhepā ca honti aññamaññaṁ pariccajā <note n="1">Po. Ma. pariccajanā. sabbatthavāresu īdisameva.</note> ca honti
tattha appasannā ceva nappasīdanti pasannānañca ekaccānaṁ
aññathattaṁ hoti ayaṁ bhikkhave pañcamo dhammo saddhammassa sammosāya
antaradhānāya saṁvattati. Ime kho bhikkhave pañca dhammā saddhammassa
sammosāya antaradhānāya saṁvattanti <note n="2">Po. saṁvattantīti.</note>. Pañcime bhikkhave dhammā
saddhammassa ṭhitiyā asammosāya anantaradhānāya saṁvattanti katame pañca
idha bhikkhave bhikkhū suggahitaṁ suttantaṁ pariyāpuṇanti sunikkhittehi
padabyañjanehi sunikkhittassa bhikkhave padabyañjanassa atthopi sunayo
hoti ayaṁ bhikkhave paṭhamo dhammo saddhammassa ṭhitiyā asammosāya
anantaradhānāya saṁvattati. <pb ed="P" n="3.180" set="A"/>Puna caparaṁ bhikkhave bhikkhū subacā honti
sovacassakaraṇehi dhammehi samannāgatā khamā padakkhiṇaggāhino anusāsaniṁ
ayaṁ bhikkhave dutiyo dhammo saddhammassa ṭhitiyā asammosāya
<pb n="5.201"/>
Anantaradhānāya saṁvattati. Puna caparaṁ bhikkhave ye te bhikkhū bahussutā
āgatāgamā dhammadharā vinayadharā mātikādharā te sakkaccaṁ <note n="1">Po. Ma. suttantaṁ.</note> paraṁ vācenti
tesaṁ accayena na chinnamūlako suttanto hoti sappaṭisaraṇo ayaṁ
bhikkhave tatiyo dhammo saddhammassa ṭhitiyā asammosāya anantaradhānāya
saṁvattati. Puna caparaṁ bhikkhave therā bhikkhū na bāhullikā honti
na sāthalikā okkamane nikkhittadhurā paviveke pubbaṅgamā viriyaṁ ārabhanti
appattassa pattiyā anadhigatassa adhigamāya asacchikatassa
sacchikiriyāya tesaṁ pacchimā janatā diṭṭhānugatiṁ āpajjati sāpi hoti
na bāhullikā na sāthalikā okkamane nikkhittadhurā paviveke pubbaṅgamā
viriyaṁ ārabhati appattassa pattiyā anadhigatassa adhigamāya asacchikatassa
sacchikiriyāya ayaṁ bhikkhave catuttho dhammo saddhammassa ṭhitiyā
asammosāya anantaradhānāya saṁvattati. Puna caparaṁ bhikkhave saṅgho samaggo
sammodamāno avivadamāno ekuddeso phāsuṁ <note n="2">Po. Ma. Yu. phāsu.</note> viharati saṅghe kho pana
bhikkhave samagge na ceva aññamaññaṁ akkosā honti na ca aññamaññaṁ
paribhāsā honti na ca aññamaññaṁ parikkhepā honti na ca aññamaññaṁ
pariccajā honti tattha appasannā ceva pasīdanti pasannānañca
bhiyyobhāvo hoti ayaṁ bhikkhave pañcamo dhammo saddhammassa ṭhitiyā
asammosāya anantaradhānāya saṁvattati. Ime kho bhikkhave pañca dhammā
saddhammassa ṭhitiyā asammosāya anantaradhānāya saṁvattantīti.
<p rend="subhead" sid="7">7, dukkathāsuttaṃ</p>
<pb n="5.202"/>
<p n="157"/><pb ed="P" n="3.181" set="A"/>Pañcannaṁ bhikkhave puggalānaṁ kathā dukkathā puggale <note n="1">Sī. Yu. puggalaṁ puggalaṁ. ito paraṁ īdīsameva.</note>
puggalaṁ upanidhāya katamesaṁ pañcannaṁ assaddhassa bhikkhave
saddhākathā dukkathā dussīlassa sīlakathā dukkathā appassutassa
bāhusaccakathā dukkathā maccharissa <note n="2">Po. Yu. macchariyassa. ito  paraṁ evaṁ ñātabbaṁ.</note> cāgakathā dukkathā duppaññassa
paññākathā dukkathā. Kasmā ca bhikkhave assaddhassa saddhākathā
dukkathā assaddho bhikkhave saddhākathāya kacchamānāya abhisajjati kuppati
byāpajjati patitthīyati kopañca dosañca appaccayañca pātukaroti
taṁ kissa hetu tañhi so bhikkhave saddhāsampadaṁ attani na
samanupassati na ca labhati tatonidānaṁ pītipāmujjaṁ <note n="3">Ma. pītipāmojjaṁ. sabbatthavāresu īdisameva.</note> tasmā assaddhassa
saddhākathā dukkathā. Kasmā ca bhikkhave dussīlassa sīlakathā dukkathā
dussīlo bhikkhave sīlakathāya kacchamānāya abhisajjati kuppati byāpajjati
patitthīyati kopañca dosañca appaccayañca pātukaroti taṁ kissa
hetu tañhi so bhikkhave sīlasampadaṁ attani na samanupassati na ca
labhati tatonidānaṁ pītipāmujjaṁ tasmā dussīlassa sīlakathā dukkathā.
Kasmā ca bhikkhave appassutassa bāhusaccakathā dukkathā appassuto
bhikkhave bāhusaccakathāya kacchamānāya abhisajjati kuppati byāpajjati
patitthīyati kopañca dosañca appaccayañca pātukaroti taṁ kissa
hetu tañhi so bhikkhave sutasampadaṁ attani na samanupassati na
ca labhati tatonidānaṁ pītipāmujjaṁ tasmā appassutassa bāhusaccakathā
<pb n="5.203"/>
Kathā dukkathā. Kasmā ca bhikkhave maccharissa cāgakathā dukkathā
maccharī bhikkhave cāgakathāya kacchamānāya abhisajjati kuppati byāpajjati
patitthīyati kopañca dosañca appaccayañca pātukaroti taṁ kissa
hetu tañhi so bhikkhave cāgasampadaṁ attani na samanupassati na
ca <pb ed="P" n="3.182" set="A"/>labhati tatonidānaṁ pītipāmujjaṁ tasmā maccharissa cāgakathā dukkathā.
Kasmā ca bhikkhave duppaññassa paññākathā dukkathā duppañño
bhikkhave paññākathāya kacchamānāya abhisajjati kuppati byāpajjati
patitthīyati kopañca dosañca appaccayañca pātukaroti taṁ kissa hetu
tañhi so bhikkhave paññāsampadaṁ attani na samanupassati na ca
labhati tatonidānaṁ pītipāmujjaṁ tasmā duppaññassa paññākathā
dukkathā. Imesaṁ kho bhikkhave pañcannaṁ puggalānaṁ kathā dukkathā puggale
puggalaṁ upanidhāya. Pañcannaṁ bhikkhave puggalānaṁ kathā sukathā puggale
puggalaṁ upanidhāya katamesaṁ pañcannaṁ saddhassa bhikkhave saddhākathā
sukathā sīlavato sīlakathā sukathā bahussutassa bāhusaccakathā sukathā
cāgavato cāgakathā sukathā paññavato paññākathā sukathā. Kasmā
ca bhikkhave saddhassa saddhākathā sukathā saddho bhikkhave saddhākathāya
kacchamānāya nābhisajjati na kuppati na byāpajjati na patittīyati na
kopañca dosañca appaccayañca pātukaroti taṁ kissa hetu tañhi
so bhikkhave saddhāsampadaṁ attani samanupassati labhati ca tatonidānaṁ
<pb n="5.204"/>
Pītipāmujjaṁ tasmā saddhassa saddhākathā sukathā. Kasmā ca bhikkhave
sīlavato sīlakathā sukathā sīlavā bhikkhave sīlakathāya kacchamānāya
nābhisajjati na kuppati na byāpajjati na patitthīyati na kopañca
dosañca appaccayañca pātukaroti taṁ kissa hetu tañhi so
bhikkhave sīlasampadaṁ attani samanupassati labhati ca tatonidānaṁ
pītipāmujjaṁ tasmā sīlavato sīlakathā sukathā. Kasmā ca bhikkhave
bahussutassa bāhusaccakathā sukathā bahussuto bhikkhave bāhusaccakathāya
kacchamānāya nābhisajjati na kuppati na byāpajjati na patitthīyati <pb ed="P" n="3.183" set="A"/>na kopañca
dosañca appaccayañca pātukaroti taṁ kissa hetu tañhi so
bhikkhave sutasampadaṁ attani samanupassati labhati ca tatonidānaṁ
pītipāmujjaṁ tasmā bahussutassa bāhusaccakathā sukathā. Kasmā ca
bhikkhave cāgavato cāgakathā sukathā cāgavā bhikkhave cāgakathāya kacchamānāya
nābhisajjati na kuppati na byāpajjati na patitthīyati na kopañca
dosañca appaccayañca pātukaroti taṁ kissa hetu tañhi so
bhikkhave cāgasampadaṁ attani samanupassati labhati ca tatonidānaṁ
pītipāmujjaṁ tasmā cāgavato cāgakathā sukathā. Kasmā ca bhikkhave
paññavato paññākathā sukathā paññavā bhikkhave paññākathāya
kacchamānāya nābhisajjati na kuppati na byāpajjati na patitthīyati na
kopañca dosañca appaccayañca pātukaroti taṁ kissa hetu tañhi
so bhikkhave paññāsampadaṁ attani samanupassati labhati ca
<pb n="5.205"/>
Tatonidānaṁ pītipāmujjaṁ tasmā paññavato paññākathā sukathā. Imesaṁ
kho bhikkhave pañcannaṁ puggalānaṁ kathā sukathā puggale puggalaṁ
upanidhāyāti.
<p rend="subhead" sid="8">8, sārajjasuttaṃ</p>
<p n="158"/>Pañcahi bhikkhave dhammehi samannāgato bhikkhu sārajjaṁ
okkanto <note n="1">Po. okkamanto.</note> hoti katamehi pañcahi idha bhikkhave bhikkhu assaddho
hoti dussīlo hoti appassuto hoti kusīto hoti
duppañño hoti imehi kho bhikkhave pañcahi dhammehi samannāgato
bhikkhu sārajjaṁ okkanto hoti. Pañcahi bhikkhave dhammehi
samannāgato bhikkhu visārado hoti katamehi pañcahi idha bhikkhave bhikkhu
saddho hoti sīlavā hoti bahussuto hoti āraddhaviriyo hoti
paññavā hoti <pb ed="P" n="3.184" set="A"/>imehi kho bhikkhave pañcahi dhammehi samannāgato
bhikkhu visārado hotīti.
<p rend="subhead" sid="9">9, udāyīsuttaṃ</p>
<p n="159"/><note n="2">Po. Ma. evamme sutaṁ.</note> Ekaṁ samayaṁ bhagavā kosambiyaṁ viharati ghositārāme.
Tena kho pana samayena āyasmā udāyi <note n="3">Po. Ma. udāyī. </note> mahatiyā gihiparisāya parivuto
dhammaṁ desento nisinno hoti. Addasā kho āyasmā ānando
āyasmantaṁ udāyiṁ mahatiyā gihiparisāya parivutaṁ dhammaṁ desentaṁ
nisinnaṁ disvāna yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi ekamantaṁ nisinno kho
āyasmā ānando bhagavantaṁ etadavoca āyasmā bhante udāyi
mahatiyā gihiparisāya parivuto dhammaṁ desento nisinnoti <note n="4">Po. Ma. Yu. desetīti.</note>. Na kho
<pb n="5.206"/>
Ānanda sukaraṁ paresaṁ dhammaṁ desetuṁ paresaṁ ānanda dhammaṁ desentena
pañca dhamme ajjhattaṁ upaṭṭhāpetvā paresaṁ dhammo desetabbo
katame pañca anupubbikathaṁ kathessāmīti paresaṁ dhammo desetabbo
pariyāyadassāvī kathaṁ kathessāmīti paresaṁ dhammo desetabbo anudayataṁ
paṭicca kathaṁ kathessāmīti paresaṁ dhammo desetabbo na āmisantaro
kathaṁ kathessāmīti paresaṁ dhammo desetabbo attānañca parañca
anupahacca kathaṁ kathessāmīti paresaṁ dhammo desetabbo. Na kho ānanda
sukaraṁ paresaṁ dhammaṁ desetuṁ paresaṁ ānanda dhammaṁ desentena ime
pañca dhamme ajjhattaṁ upaṭṭhāpetvā paresaṁ dhammo desetabboti.
<p rend="subhead" sid="10">10, duppaṭivinodayasuttaṃ</p>
<p n="160"/>Pañcime bhikkhave uppannā duppaṭivinodayā katame
pañca <pb ed="P" n="3.185" set="A"/>uppanno rāgo duppaṭivinodayo uppanno doso
duppaṭivinodayo uppanno moho duppaṭivinodayo uppannaṁ paṭibhāṇaṁ
duppaṭivinodayaṁ uppannaṁ gamikacittaṁ duppaṭivinodayaṁ ime kho
bhikkhave pañca uppannā duppaṭivinodayāti.
Saddhammavaggo paṭhamo.
Tassuddānaṁ
tayo saddhammaniyāmā <note n="1">Ma. sammattaniyāmā.</note> tayo saddhammasammosā
dukkathā ceva sārajjaṁ <note n="2">Yu. sārajjaṁ ceva.</note> udāyi dubbinodayāti.
</xml>