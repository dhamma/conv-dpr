<xml src="a3-1.xml">
<book id="an3">tikanipātapāḷi</book>
<p rend="subhead" check="nosid">1, paṭhamapaṇṇāsakaṃ</p>
<pgroup id="a3-1"/>
<readunit id="a3-1">1. bālavaggo</readunit>
<p rend="subhead" sid="1">1, bhayasuttaṃ</p>
<pb n="3.126"/>
<pb n="3.127"/>
Suttantapiṭake aṅguttaranikāyassa
tikanipāto
namo tassa bhagavato arahato sammāsambuddhassa.
Paṭhamapaṇṇāsako
bālavaggo paṭhamo <pb ed="P" n="1.101" set="A"/>
<p n="440"/>1 Evamme sutaṁ. Ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ. Bhagavā etadavoca
yānikānici bhikkhave bhayāni uppajjanti sabbāni tāni bālato uppajjanti
no paṇḍitato yekeci upaddavā uppajjanti sabbe te bālato
uppajjanti no paṇḍitato yekeci upasaggā uppajjanti sabbe
te bālato uppajjanti no paṇḍitato. Seyyathāpi bhikkhave
naḷāgārā vā tiṇāgārā vā aggi mukko <note n="1">Po. Ma. mutto.</note> kūṭāgārānipi dahati
ullittāvalittāni nivātāni phusitaggaḷāni pihitavātapānāni evameva kho
bhikkhave yānikānici bhayāni uppajjanti sabbāni tāni bālato uppajjanti
no paṇḍitato yekeci upaddavā uppajjanti sabbe te
bālato uppajjanti no paṇḍitato yekeci upasaggā uppajjanti
sabbe te bālato uppajjanti no paṇḍitato iti kho bhikkhave
<pb n="3.128"/>
Sappaṭibhayo bālo appaṭibhayo paṇḍito saupaddavo bālo anupaddavo
paṇḍito saupasaggo bālo anupasaggo paṇḍito natthi bhikkhave
paṇḍitato bhayaṁ natthi paṇḍitato upaddavo natthi paṇḍitato
upasaggo. Tasmā tiha bhikkhave evaṁ sikkhitabbaṁ yehi tīhi dhammehi
samannāgato bālo veditabbo te tayo dhamme abhinivajjetvā
yehi tīhi dhammehi samannāgato paṇḍito veditabbo te tayo dhamme
samādāya vattissāmāti <pb ed="P" n="1.102" set="A"/>evañhi vo bhikkhave sikkhitabbanti.
<p rend="subhead" sid="2">2, lakkhaṇasuttaṃ</p>
<p n="441"/>2 Kammalakkhaṇo bhikkhave bālo kammalakkhaṇo paṇḍito
apadāne sobhati <note n="1">Ma. apadānasobhanī.</note> paññā <note n="2">Ma. Yu. paññāti.</note>. Tīhi bhikkhave dhammehi samannāgato bālo
veditabbo katamehi tīhi kāyaduccaritena vacīduccaritena manoduccaritena
imehi kho bhikkhave tīhi dhammehi samannāgato bālo veditabbo.
Tīhi bhikkhave dhammehi samannāgato paṇḍito veditabbo katamehi tīhi
kāyasucaritena vacīsucaritena manosucaritena imehi kho bhikkhave tīhi
dhammehi samannāgato paṇḍito veditabbo. Tasmā tiha bhikkhave
evaṁ sikkhitabbaṁ yehi tīhi dhammehi samannāgato bālo veditabbo
te tayo dhamme abhinivajjetvā yehi tīhi dhammehi samannāgato
paṇḍito veditabbo te tayo dhamme samādāya vattissāmāti evañhi
vo bhikkhave sikkhitabbanti.
<p rend="subhead" sid="3">3, cintīsuttaṃ</p>
<p n="442"/>3 Tīṇīmāni bhikkhave bālassa bālalakkhaṇāni bālanimittāni
<pb n="3.129"/>
Bālāpadānāni katamāni tīṇi idha bhikkhave bālo duccintitacintī
ca hoti dubbhāsitabhāsī <note n="1">Po. Ma. ca. ito paraṁ īdisameva.</note> dukkatakammakārī <note n="2">Po. Ma. ca. ito paraṁ īdisameva.</note> no cetaṁ <note n="3">Ma. Yu. no cedaṁ.</note> bhikkhave
bālo duccintitacintī ca abhavissa dubbhāsitabhāsī dukkatakammakārī kena
naṁ paṇḍitā jāneyyuṁ bālo ayaṁ bhavaṁ asappurisoti yasmā ca kho
bhikkhave bālo duccintitacintī ca hoti dubbhāsitabhāsī dukkatakammakārī
tasmā naṁ paṇḍitā jānanti bālo ayaṁ bhavaṁ asappurisoti imāni
kho bhikkhave tīṇi bālassa bālalakkhaṇāni bālanimittāni bālāpadānāni.
Tīṇīmāni bhikkhave paṇḍitassa paṇḍitalakkhaṇāni paṇḍitanimittāni
paṇḍitāpadānāni katamāni tīṇi idha bhikkhave paṇḍito sucintitacintī
ca hoti subhāsitabhāsī sukatakammakārī no cetaṁ <note n="4">Ma. Yu. no cedaṁ.</note> bhikkhave paṇḍito
sucintitacintī ca abhavissa subhāsitabhāsī sukatakammakārī <pb ed="P" n="1.103" set="A"/>kena naṁ paṇḍitā
jāneyyuṁ paṇḍito ayaṁ bhavaṁ sappurisoti yasmā ca kho bhikkhave
paṇḍito sucintitacintī ca hoti subhāsitabhāsī sukatakammakārī tasmā
naṁ paṇḍitā jānanti paṇḍito ayaṁ bhavaṁ sappurisoti imāni kho
bhikkhave tīṇi paṇḍitassa paṇḍitalakkhaṇāni paṇḍitanimittāni
paṇḍitāpadānāni. Tasmā tiha bhikkhave evaṁ sikkhitabbaṁ yehi tīhi
dhammehi samannāgato bālo veditabbo te tayo dhamme abhinivajjetvā
yehi tīhi dhammehi samannāgato paṇḍito veditabbo te tayo
dhamme samādāya vattissāmāti evañhi vo bhikkhave sikkhitabbanti.
<p rend="subhead" sid="4">4, accayasuttaṃ</p>
<pb n="3.130"/>
<p n="443"/>4 Tīhi bhikkhave dhammehi samannāgato bālo veditabbo
katamehi tīhi accayaṁ accayato na passati accayaṁ accayato disvā
yathādhammaṁ na paṭikkaroti parassa kho pana accayaṁ desentassa yathādhammaṁ
na paṭiggaṇhāti imehi kho bhikkhave tīhi dhammehi samannāgato
bālo veditabbo. Tīhi bhikkhave dhammehi samannāgato paṇḍito
veditabbo katamehi tīhi accayaṁ accayato passati accayaṁ accayato
disvā yathādhammaṁ paṭikkaroti parassa kho pana accayaṁ desentassa
yathādhammaṁ paṭiggaṇhāti imehi kho bhikkhave tīhi dhammehi
samannāgato paṇḍito veditabboti.
<p rend="subhead" sid="5">5, ayonisosuttaṃ</p>
<p n="444"/>5 Tīhi bhikkhave dhammehi samannāgato bālo veditabbo
katamehi tīhi ayoniso pañhaṁ kattā hoti ayoniso pañhaṁ
vissajjetā hoti parassa kho pana yoniso pañhaṁ vissajjitaṁ
parimaṇḍalehi padabyañjanehi siliṭṭhehi upagatehi nābbhānumoditā <note n="1">Ma. <pb ed="P" n="1.104" set="A"/>Yu. nābbhanumoditā.</note> hoti
imehi kho bhikkhave tīhi dhammehi samannāgato bālo veditabbo.
Tīhi bhikkhave dhammehi samannāgato paṇḍito veditabbo katamehi
tīhi yoniso pañhaṁ kattā hoti yoniso pañhaṁ vissajjetā hoti
parassa kho pana yoniso pañhaṁ vissajjitaṁ parimaṇḍalehi padabyañjanehi
siliṭṭhehi upagatehi abbhānumoditā <note n="2">Ma. Yu. abbhanumoditā.</note> hoti imehi kho bhikkhave tīhi
dhammehi samannāgato paṇḍito veditabboti.
<p rend="subhead" sid="6">6, akusalasuttaṃ</p>
<p n="445"/>6 Tīhi bhikkhave dhammehi samannāgato bālo veditabbo
<pb n="3.131"/>
Katamehi tīhi akusalena kāyakammena akusalena vacīkammena akusalena
manokammena imehi kho bhikkhave tīhi dhammehi samannāgato bālo
veditabbo. Tīhi bhikkhave dhammehi samannāgato paṇḍito veditabbo
katamehi tīhi kusalena kāyakammena kusalena vacīkammena kusalena
manokammena imehi kho bhikkhave tīhi dhammehi samannāgato paṇḍito
veditabboti.
<p rend="subhead" sid="7">7, sāvajjasuttaṃ</p>
<p n="446"/>7 Tīhi bhikkhave dhammehi samannāgato bālo veditabbo
katamehi tīhi sāvajjena kāyakammena sāvajjena vacīkammena sāvajjena
manokammena imehi kho bhikkhave tīhi dhammehi samannāgato bālo
veditabbo. Tīhi bhikkhave dhammehi samannāgato paṇḍito
veditabbo katamehi tīhi anavajjena kāyakammena anavajjena
vacīkammena anavajjena manokammena imehi kho bhikkhave tīhi dhammehi
samannāgato paṇḍito veditabboti.
<p rend="subhead" sid="8">8, sabyābajjhasuttaṃ</p>
<p n="447"/>8 Tīhi bhikkhave dhammehi samannāgato bālo veditabbo
katamehi tīhi sabyāpajjhena <note n="1">Ma. sabyābajjhena.</note> kāyakammena sabyāpajjhena vacīkammena
sabyāpajjhena manokammena imehi kho bhikkhave tīhi dhammehi
samannāgato bālo veditabbo. Tīhi bhikkhave dhammehi samannāgato
paṇḍito veditabbo katamehi tīhi abyāpajjhena kāyakammena
abyāpajjhena vacīkammena abyāpajjhena manokammena imehi kho bhikkhave
tīhi dhammehi samannāgato paṇḍito veditabbo. Tasmā tiha bhikkhave
<pb n="3.132"/>
Evaṁ sikkhitabbaṁ yehi tīhi dhammehi samannāgato bālo veditabbo
te tayo dhamme abhinivajjetvā yehi tīhi dhammehi samannāgato
paṇḍito veditabbo te tayo dhamme samādāya vattissāmāti evañhi
vo bhikkhave <pb ed="P" n="1.105" set="A"/>sikkhitabbanti.
<p rend="subhead" sid="9">9, khatasuttaṃ</p>
<p n="448"/>9 Tīhi bhikkhave dhammehi samannāgato bālo abyatto
asappuriso khataṁ upahataṁ attānaṁ pariharati sāvajjo ca hoti
sānuvajjo <note n="1">Po. Ma. ca. ito paraṁ īdisameva.</note> viññūnaṁ bahuñca apuññaṁ pasavati katamehi tīhi
kāyaduccaritena vacīduccaritena manoduccaritena imehi kho bhikkhave tīhi
dhammehi samannāgato bālo abyatto asappuriso khataṁ upahataṁ attānaṁ
pariharati sāvajjo ca hoti sānuvajjo viññūnaṁ bahuñca apuññaṁ
pasavati. Tīhi bhikkhave dhammehi samannāgato paṇḍito byatto sappuriso
akkhataṁ anupahataṁ attānaṁ pariharati anavajjo ca hoti ananuvajjo <note n="2">Po. Ma. ca. ito paraṁ īdisameva.</note>
viññūnaṁ bahuñca puññaṁ pasavati katamehi tīhi kāyasucaritena
vacīsucaritena manosucaritena imehi kho bhikkhave tīhi dhammehi
samannāgato paṇḍito byatto sappuriso akkhataṁ anupahataṁ attānaṁ
pariharati anavajjo ca hoti ananuvajjo viññūnaṁ bahuñca puññaṁ
pasavatīti.
<p rend="subhead" sid="10">10, malasuttaṃ</p>
<p n="449"/>10 Tīhi bhikkhave dhammehi samannāgato tayo male
appahāya yathābhataṁ nikkhitto evaṁ niraye katamehi tīhi dussīlo ca hoti
dussīlyamalañcassa appahīnaṁ hoti issukī ca hoti issāmalañcassa
<pb n="3.133"/>
Appahīnaṁ hoti maccharī ca hoti maccheramalañcassa appahīnaṁ hoti
imehi kho bhikkhave tīhi dhammehi samannāgato ime tayo male
appahāya yathābhataṁ nikkhitto evaṁ niraye. Tīhi bhikkhave dhammehi
samannāgato tayo male pahāya yathābhataṁ nikkhitto evaṁ sagge katamehi
tīhi sīlavā ca hoti dussīlyamalañcassa pahīnaṁ hoti anissukī ca
hoti issāmalañcassa pahīnaṁ hoti amaccharī ca hoti maccheramalañcassa
pahīnaṁ hoti imehi kho bhikkhave tīhi dhammehi samannāgato
ime tayo male pahāya yathābhataṁ nikkhitto evaṁ saggeti.
Bālavaggo paṭhamo.
Tassuddānaṁ
bhayalakkhaṇā <note n="1">Ma. bhayaṁ lakkhaṇacintī ca.</note> cintā ca accayañca ayoniso
akusalañca sāvajjaṁ sabyāpajjhaṁ <note n="2">Ma. sabyābajjhaṁ.</note> khataṁ malanti.
</xml>