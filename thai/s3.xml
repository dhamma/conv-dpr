<xml src="s3.xml">
<pgroup id="s3"/>
<readunit id="s3">3. kosalasaṃyuttaṃ</readunit>
<p rend="subhead" check="nosid">1, paṭhamavaggo</p>
<p rend="subhead" sid="1">1, daharasuttaṃ</p>
<pb n="1.98"/>
Kosalasaṁyuttaṁ
paṭhamavaggo paṭhamo
paṭhamaṁ daharasuttaṁ
<p n="322"/><pb ed="P" n="1.68" set="S"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho rājā pasenadikosalo
yena bhagavā tenupasaṅkami upasaṅkamitvā bhagavatā saddhiṁ sammodi
sammodanīyaṁ kathaṁ sārāṇīyaṁ vītisāretvā ekamantaṁ nisīdi.
<p n="323"/>Ekamantaṁ nisinno kho rājā pasenadikosalo bhagavantaṁ
etadavoca bhavaṁpi no gotamo anuttaraṁ sammāsambodhiṁ abhisambuddhoti
paṭijānātīti <note n="1">Sī. iti paṭijānātīti pāṭhadvayaṁ na paññāyati.</note>. Yaṁ hi taṁ mahārāja sammā vadamāno vadeyya
anuttaraṁ sammāsambodhiṁ abhisambuddhoti mamantaṁ <note n="2">Ma. mameva taṁ. </note> sammā vadamāno
vadeyya ahaṁ hi mahārāja anuttaraṁ sammāsambodhiṁ abhisambuddhoti.
<p n="324"/>Yepi te bho gotama samaṇabrāhmaṇā saṅghino gaṇino
gaṇācariyā ñātā yasassino titthakarā sādhusammatā bahujanassa
seyyathīdaṁ pūraṇo kassapo makkhali gosālo nigantho nāṭaputto
sañjayo velaṭṭhaputto pakudho <note n="3">Sī. Yu. kakudho.</note> kaccāyano ajito kesakambalo <note n="4">Sī. kesakambalī.</note> tepi
<pb n="1.99"/>
Mayā anuttaraṁ sammāsambodhiṁ abhisambuddhoti paṭijānāthāti puṭṭhā
samānā na anuttaraṁ sammāsambodhiṁ abhisambuddhoti paṭijānanti
kiṁ pana bhavaṁ gotamo daharo ceva jātiyā navo ca pabbajjāyāti.
<p n="325"/><pb ed="P" n="1.69" set="S"/>Cattāro khome mahārāja daharāti na uññātabbā
daharāti na paribhotabbā katame cattāro khattiyo kho mahārāja
daharoti na uññātabbo daharoti na paribhotabbo urago kho
mahārāja daharoti na uññātabbo daharoti na paribhotabbo aggi
kho mahārāja daharoti na uññātabbo daharoti na paribhotabbo
bhikkhu kho mahārāja daharoti na uññātabbo daharoti na
paribhotabbo ime kho mahārāja cattāro daharāti na uññātabbā
daharāti na paribhotabbāti.
<p n="326"/>Idamavoca bhagavā idaṁ vatvāna sugato athāparaṁ
etadavoca satthā
khattiyaṁ jātisampannaṁ abhijātaṁ yasassinaṁ
daharoti nāvajāneyya na naṁ paribhave naro
ṭhānamhi so manussindo rajjaṁ laddhāna khattiyo
so kuddho rājadaṇḍena tasmiṁ pakkamate bhusaṁ
tasmā taṁ parivajjeyya rakkhaṁ jīvitamattano
gāme vā yadi vāraññe yattha passe bhujaṅgamaṁ
daharoti nāvajāneyya na naṁ paribhave naro
<pb n="1.100"/>
Uccāvacehi vaṇṇehi urago carati tejasī
so āsajja ḍaṁse bālaṁ naraṁ nāriñca ekadā
tasmā taṁ parivajjeyya rakkhaṁ jīvitamattano
pahūtabhakkhaṁ jālinaṁ pāvakaṁ kaṇhavattaniṁ
daharoti nāvajāneyya na naṁ paribhave naro
laddhā hi so upādānaṁ mahā hutvāna pāvako
so āsajja ḍahe bālaṁ naraṁ nāriñca ekadā
tasmā taṁ parivajjeyya rakkhaṁ jīvitamattano
vanaṁ yadaggi ḍahati pāvako kaṇhavattanī
jāyanti tattha pārohā ahorattānamaccaye
yañca kho sīlasampanno bhikkhu ḍahati tejasā
na tassa puttā pasavo dāyādā vindare dhanaṁ
anapaccā adāyādā tālavatthu bhavanti te
tasmā hi paṇḍito poso sampassaṁ bhayamattano <note n="1">atthamattanotipi pāṭhena bhavitabbaṁ.</note>
bhujaṅgamaṁ pāvakañca khattiyañca yasassinaṁ
bhikkhuñca sīlasampannaṁ sammadeva samācareti.
<p n="327"/>Evaṁ vutte rājā pasenadikosalo bhagavantaṁ etadavoca
abhikkantaṁ bhante abhikkantaṁ bhante seyyathāpi bhante nikkujjitaṁ
vā ukkujjeyya paṭicchannaṁ vā vivareyya mūḷhassa vā maggaṁ
<pb n="1.101"/>
Ācikkheyya andhakāre vā telapajjotaṁ dhāreyya cakkhumanto rūpāni
dakkhantīti evameva bhagavatā anekapariyāyena dhammo pakāsito
esāhaṁ bhante bhagavantaṁ saraṇaṁ gacchāmi dhammañca bhikkhusaṅghañca
upāsakaṁ maṁ <note n="1">Ma. Yu. etthantare bhanteti atthi.</note> bhagavā dhāretu ajjatagge pāṇupetaṁ saraṇaṅgatanti.
<p rend="subhead" sid="2">2, purisasuttaṃ</p>
Dutiyaṁ purisasuttaṁ
<p n="328"/>Sāvatthiyaṁ ārāme ... Atha kho rājā pasenadikosalo
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi. Ekamantaṁ nisinno kho rājā pasenadikosalo
bhagavantaṁ etadavoca kati nu kho bhante purisassa dhammā ajjhattaṁ
uppajjamānā uppajjanti ahitāya dukkhāya aphāsuvihārāyāti.
<p n="329"/>Tayo kho mahārāja purisassa dhammā ajjhattaṁ uppajjamānā
uppajjanti ahitāya dukkhāya aphāsuvihārāya katame tayo
lobho kho mahārāja purisassa dhammo ajjhattaṁ uppajjamāno
uppajjati ahitāya dukkhāya aphāsuvihārāya doso kho mahārāja
purisassa dhammo ajjhattaṁ uppajjamāno uppajjati ahitāya dukkhāya
aphāsuvihārāya moho kho mahārāja purisassa dhammo ajjhattaṁ
uppajjamāno uppajjati ahitāya dukkhāya aphāsuvihārāya ime kho
mahārāja tayo purisassa dhammā ajjhattaṁ uppajjamānā uppajjanti
ahitāya dukkhāya aphāsuvihārāyāti.
<p n="330"/>Idamavoca .pe.
<pb n="1.102"/>
Lobho doso ca moho ca purisaṁ pāpacetasaṁ
hiṁsanti attasambhūtā tacasāraṁva sapphalanti <note n="1">Ma. Yu. samphalanti.</note>.
<p rend="subhead" sid="3">3, jarāmaraṇasuttaṃ</p>
Tatiyaṁ rājasuttaṁ
<p n="331"/><pb ed="P" n="1.71" set="S"/>Sāvatthiyaṁ ... Ekamantaṁ nisinno kho rājā pasenadikosalo
bhagavantaṁ etadavoca atthi nu kho bhante jātassa aññatra
jarāmaraṇāti.
<p n="332"/>Natthi kho mahārāja jātassa aññatra jarāmaraṇā yepi
te mahārāja khattiyamahāsālā aḍḍhā mahaddhanā mahābhogā
pahūtajātarūparajatā pahūtavittūpakaraṇā pahūtadhanadhaññā tesampi jātānaṁ
natthi aññatra jarāmaraṇā yepi te mahārāja brāhmaṇamahāsālā
.pe. Gahapatimahāsālā aḍḍhā mahaddhanā mahābhogā pahūtajātarūparajatā
pahūtavittūpakaraṇā pahūtadhanadhaññā tesampi jātānaṁ natthi aññatra
jarāmaraṇā yepi te mahārāja bhikkhū arahanto khīṇāsavā vusitavanto
katakaraṇīyā ohitabhārā anuppattasadatthā parikkhīṇabhavasaññojanā
sammadaññā vimuttā tesampāyaṁ kāyo bhedanadhammo nikkhepanadhammoti.
<p n="333"/>Idamavoca .pe.
Jīranti ve rājarathā sucittā
atho sarīrampi jaraṁ upeti
satañca dhammo na jaraṁ upeti
santo have sabbhi pavedayantīti.
<pb n="1.103"/>
<p rend="subhead" sid="4">4, piyasuttaṃ</p>
Catutthaṁ piyasuttaṁ
<p n="334"/>Sāvatthiyaṁ ... Ekamantaṁ nisinno kho rājā pasenadikosalo
bhagavantaṁ etadavoca idha mayhaṁ bhante rahogatassa paṭisallīnassa
evaṁ cetaso parivitakko udapādi kesaṁ nu kho piyo attā
kesaṁ appiyo attāti tassa mayhaṁ bhante etadahosi ye ca
kho keci kāyena duccaritaṁ caranti vācāya duccaritaṁ caranti manasā
duccaritaṁ caranti tesaṁ appiyo attā kiñcāpi te evaṁ vadeyyuṁ
piyo no attāti atha kho tesaṁ appiyo attā taṁ kissa hetu
yaṁ hi appiyo <pb ed="P" n="1.72" set="S"/>appiyassa kareyya taṁ te attanāva attano karonti
tasmā tesaṁ appiyo attā ye ca kho keci kāyena sucaritaṁ
caranti vācāya sucaritaṁ caranti manasā sucaritaṁ caranti tesaṁ piyo
attā kiñcāpi te evaṁ vadeyyuṁ appiyo no attāti atha
kho tesaṁ piyo attā taṁ kissa hetu yaṁ hi piyo piyassa kareyya
taṁ te attanāva attano karonti tasmā tesaṁ piyo attāti.
<p n="335"/>Evametaṁ mahārāja evametaṁ mahārāja ye hi keci
mahārāja kāyena duccaritaṁ caranti vācāya duccaritaṁ caranti manasā
duccaritaṁ caranti <note n="1">Ma. Yu. etthantare tasmāti dissati.</note> tesaṁ appiyo attā kiñcāpi te evaṁ vadeyyuṁ
piyo no attāti atha kho tesaṁ appiyo attā taṁ kissa
hetu yaṁ hi mahārāja appiyo appiyassa kareyya taṁ te attanāva
attano karonti tasmā tesaṁ appiyo attāti ye ca kho keci
<pb n="1.104"/>
Mahārāja kāyena sucaritaṁ caranti vācāya sucaritaṁ caranti manasā
sucaritaṁ caranti tesaṁ piyo attā kiñcāpi te evaṁ vadeyyuṁ
appiyo no attāti atha kho tesaṁ piyo attā taṁ kissa hetu
yaṁ hi mahārāja piyo piyassa kareyya taṁ te attanāva attano
karonti tasmā tesaṁ piyo attāti.
<p n="336"/>Idamavoca .pe.
Attānañce piyaṁ jaññā na naṁ pāpena saṁyuje
na hi taṁ sulabhaṁ hoti sukhaṁ dukkaṭakārinā
antakenādhipannassa jahato <note n="1">Sī. jahate.</note> mānusaṁ bhavaṁ
kiṁ hi <note n="2">Sī. kiñca.</note> tassa sakaṁ hoti kiñca ādāya gacchati
kiñcassa anugaṁ hoti chāyāva anupāyinī
ubho puññañca pāpañca yaṁ macco kurute idha
taṁ hi tassa sakaṁ hoti tañca <note n="3">Ma. taṁva.</note> ādāya gacchati
tañcassa <note n="4">Ma. taṁvassa taṁ.</note> anugaṁ hoti chāyāva anupāyinī
tasmā kareyya kalyāṇaṁ nicayaṁ samparāyikaṁ
puññāni paralokasmiṁ patiṭṭhā honti pāṇinanti.
<p rend="subhead" sid="5">5, attarakkhitasuttaṃ</p>
Pañcamaṁ attarakkhitasuttaṁ
<p n="337"/>Ekamantaṁ nisinno kho rājā pasenadikosalo bhagavantaṁ
etadavoca idha mayhaṁ bhante rahogatassa paṭisallīnassa evaṁ cetaso
<pb n="1.105"/>
Parivitakko udapādi kesaṁ nu kho rakkhito attā kesaṁ nu kho <note n="1">Sī. Yu. ayaṁ saddo na dissati.</note>
arakkhito attāti tassa mayhaṁ bhante etadahosi ye ca kho
keci kāyena duccaritaṁ caranti vācāya duccaritaṁ caranti manasā
duccaritaṁ caranti tesaṁ arakkhito attā kiñcāpi te hatthikāyo
vā rakkheyya assakāyo vā rakkheyya rathakāyo vā rakkheyya
pattikāyo <pb ed="P" n="1.73" set="S"/>vā rakkheyya atha kho tesaṁ arakkhito attā taṁ
kissa hetu bāhirā hesā rakkhā nesā rakkhā ajjhattikā tasmā
tesaṁ arakkhito attāti ye ca kho keci kāyena sucaritaṁ caranti
vācāya sucaritaṁ caranti manasā sucaritaṁ caranti tesaṁ rakkhito attā
kiñcāpi te neva hatthikāyo rakkheyya na assakāyo rakkheyya
na rathakāyo rakkheyya na pattikāyo rakkheyya atha kho tesaṁ
rakkhito attā taṁ kissa hetu ajjhattikā hesā rakkhā nesā
rakkhā bāhirā tasmā tesaṁ rakkhito attāti.
<p n="338"/>Evametaṁ mahārāja evametaṁ mahārāja ye hi keci
mahārāja kāyena duccaritaṁ caranti .pe. Tesaṁ arakkhito attāti
taṁ kissa hetu bāhirā hesā mahārāja rakkhā nesā rakkhā
ajjhattikā tasmā tesaṁ arakkhito attāti ye hi keci mahārāja
kāyena sucaritaṁ caranti vācāya sucaritaṁ caranti manasā sucaritaṁ caranti
tesaṁ rakkhito attā kiñcāpi te neva hatthikāyo rakkheyya na
<pb n="1.106"/>
Assakāyo rakkheyya na rathakāyo rakkheyya na pattikāyo rakkheyya
atha kho tesaṁ rakkhito attā taṁ kissa hetu ajjhattikā hesā
mahārāja rakkhā nesā rakkhā bāhirā tasmā tesaṁ rakkhito attāti.
<p n="339"/>Idamavoca .pe.
Kāyena saṁvaro sādhu sādhu vācāya saṁvaro
manasā saṁvaro sādhu sādhu sabbattha saṁvaro
sabbattha saṁvuto lajjī rakkhitoti pavuccatīti.
<p rend="subhead" sid="6">6, appakasuttaṃ</p>
Chaṭṭhaṁ appakasuttaṁ
<p n="340"/>Sāvatthiyaṁ ... Ekamantaṁ nisinno kho rājā pasenadikosalo
bhagavantaṁ etadavoca idha mayhaṁ bhante rahogatassa paṭisallīnassa
evaṁ cetaso parivitakko udapādi appakā te sattā lokasmiṁ
ye uḷāre uḷāre bhoge labhitvā na ceva majjanti na ca
pamajjanti na ca kāmesu gedhaṁ āpajjanti na ca sattesu
vippaṭipajjanti atha kho eteva <note n="1">Sī. te.</note> bahutarā sattā lokasmiṁ ye
uḷāre uḷāre bhoge labhitvā majjanti ceva pamajjanti <pb ed="P" n="1.74" set="S"/>ca kāmesu
ca gedhaṁ āpajjanti sattesu ca vippaṭipajjantīti.
<p n="341"/>Evametaṁ mahārāja evametaṁ mahārāja appakā te
mahārāja sattā lokasmiṁ ye uḷāre bhoge labhitvā na
ceva majjanti na ca pamajjanti na ca kāmesu gedhaṁ āpajjanti
<pb n="1.107"/>
Na ca sattesu vippaṭipajjanti atha kho eteva bahutarā sattā
lokasmiṁ ye uḷāre uḷāre bhoge labhitvā majjanti ceva pamajjanti
ca kāmesu ca gedhaṁ āpajjanti sattesu ca vippaṭipajjantīti.
<p n="342"/>Idamavoca .pe.
Sārattā kāmabhogesu giddhā kāmesu mucchitā
atisāraṁ na bujjhanti migā <note n="1">magātipi pāṭho.</note> kūṭaṁva oḍḍitaṁ
pacchāsaṁ kaṭukaṁ hoti vipāko hissa pāpakoti.
<p rend="subhead" sid="7">7, aḍḍakaraṇasuttaṃ</p>
Sattamaṁ atthakaraṇasuttaṁ
<p n="343"/>Ekamantaṁ nisinno kho rājā pasenadikosalo bhagavantaṁ
etadavoca idhāhaṁ bhante atthakaraṇe <note n="2">Ma. aṭṭakaraṇe.</note> nisinno kho <note n="3">Po. Yu. ayaṁ saddo na dissati. </note> passāmi
khattiyamahāsālepi khattiyamahāsālepi brāhmaṇamahāsālepi gahapatimahāsālepi
aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe
kāmahetu kāmanidānaṁ kāmādhikaraṇaṁ sampajānamusā bhāsante tassa mayhaṁ
bhante etadahosi alaṁdāni me atthakaraṇena bhadramukhodāni
atthakaraṇena paññāyissatīti.
<p n="344"/>Evametaṁ mahārāja evametaṁ mahārāja <note n="4">Sī. Yu. ime pāṭhā na dissanti.</note> yepi te
mahārāja khattiyamahāsālā brāhmaṇamahāsālā gahapatimahāsālā
aḍḍhā mahaddhanā mahābhogā pahūtajātarūparajatā pahūtavittūpakaraṇā
<pb n="1.108"/>
Pahūtadhanadhaññā kāmahetu kāmanidānaṁ kāmādhikaraṇaṁ sampajānamusā
bhāsanti tesaṁ taṁ bhavissati dīgharattaṁ ahitāya dukkhāyāti.
<p n="345"/>Idamavoca .pe.
Sārattā kāmabhogesu giddhā kāmesu mucchitā
atisāraṁ na bujjhanti macchā khippaṁva oḍḍitaṁ
pacchāsaṁ kaṭukaṁ hoti vipāko hissa pāpakoti.
<p rend="subhead" sid="8">8, mallikāsuttaṃ</p>
Aṭṭhamaṁ mallikāsuttaṁ
<p n="346"/><pb ed="P" n="1.75" set="S"/>Sāvatthiyaṁ ... Tena kho pana samayena rājā pasenadikosalo
mallikāya deviyā saddhiṁ uparipāsādavaragato hoti. Atha kho
rājā pasenadikosalo mallikaṁ deviṁ etadavoca atthi nu kho te
mallike ko cañño attanā piyataroti. Natthi kho me mahārāja
ko cañño attanā piyataro tuyhaṁ pana mahārāja atthañño
koci attanā piyataroti. Mayhampi kho mallike natthañño koci
attanā piyataroti.
<p n="347"/>Atha kho rājā pasenadikosalo pāsādā orohitvā <note n="1">Sī. otaritvā.</note>
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi. Ekamantaṁ nisinno kho rājā pasenadikosalo
bhagavantaṁ etadavoca idhāhaṁ bhante mallikāya deviyā saddhiṁ
uparipāsādavaragato mallikaṁ deviṁ etadavocaṁ atthi nu kho mallike
<pb n="1.109"/>
Ko cañño attanā piyataroti evaṁ vutte bhante mallikā devī
maṁ etadavoca natthi kho me mahārāja ko cañño attanā
piyataroti <note n="1">Ma. itisaddo natthi.</note> tuyhaṁ pana mahārāja atthañño koci attanā piyataroti
evaṁ vuttāhaṁ bhante mallikaṁ deviṁ etadavocaṁ mayhampi kho
mallike natthañño koci attanā piyataroti.
<p n="348"/>Atha kho bhagavā etamatthaṁ viditvā tāyaṁ velāyaṁ imaṁ
gāthaṁ abhāsi
sabbā disā anuparigamma cetasā
nevajjhagā piyataramattanā kvaci
evaṁ piyo puthu attā paresaṁ
tasmā na hiṁse paraṁ attakāmoti.
<p rend="subhead" sid="9">9, yaññasuttaṃ</p>
Navamaṁ yaññasuttaṁ
<p n="349"/>Sāvatthiyaṁ ... Tena kho pana samayena rañño
pasenadikosalassa mahāyañño paccupaṭṭhito hoti. Pañca ca usabhasatāni
pañca ca vacchatarasatāni pañca ca vacchatarisatāni pañca <pb ed="P" n="1.76" set="S"/>ca ajasatāni
pañca ca urabbhasatāni thūṇūpanītāni honti yaññatthāya. Yepissa
te honti dāsāti vā <note n="2">Ma. dāsīti vāti īdiso pāṭho dissati.</note> pessāti vā kammakarāti vā tepi
daṇḍatajjitā bhayatajjitā assumukhā rudamānā parikammāni karonti.
<p n="350"/>Atha kho sambahulā bhikkhū pubbaṇhasamayaṁ nivāsetvā
<pb n="1.110"/>
Pattacīvaramādāya sāvatthiṁ piṇḍāya pavisiṁsu sāvatthiyaṁ piṇḍāya
caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu
upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ
nisinnā kho te bhikkhū bhagavantaṁ etadavocuṁ idha bhante rañño
pasenadikosalassa mahāyañño paccupaṭṭhito hoti <note n="1">Sī. ayaṁ pāṭho na dissati.</note> pañca ca
usabhasatāni pañca ca vacchatarasatāni pañca ca vacchatarisatāni pañca ca
ajasatāni pañca ca urabbhasatāni thūṇūpanītāni honti yaññatthāya
yepissa te honti <note n="2">Sī. ayaṁ pāṭho na dissati.</note> dāsāti vā pessāti vā kammakarāti vā
tepi daṇḍatajjitā bhayatajjitā assumukhā rudamānā parikammāni
karontīti.
<p n="351"/>Atha kho bhagavā etamatthaṁ viditvā tāyaṁ velāyaṁ imā
gāthāyo abhāsi
assamedhaṁ purisamedhaṁ sammāpāsaṁ vājapeyyaṁ <note n="3">A. rājapeyyaṁ. </note>
niraggaḷaṁ mahāyaññā <note n="4">Ma. Yu. ayaṁ pāṭho na dissati.</note> mahārambhā na te honti mahapphalā
ajeḷakā ca gāvo ca vividhā yattha haññare
na taṁ sammaggatā yaññaṁ upayanti mahesino
ye ca yaññā nirārambhā yajantānukulaṁ sadā
ajeḷakā ca gāvo ca vividhā nettha haññare
<pb n="1.111"/>
Etaṁ sammaggatā yaññaṁ upayanti mahesino
etaṁ yajetha medhāvī eso yañño mahapphalo
etañhi yajamānassa seyyo hoti na pāpiyo
yañño ca vipulo hoti pasīdanti ca devatāti.
<p rend="subhead" sid="10">10, bandhanasuttaṃ</p>
Dasamaṁ bandhanasuttaṁ
<p n="352"/>Tena kho pana samayena raññā pasenadikosalena
mahājanakāyo bandhāpito hoti. Appekacce rajjūhi appekacce
addūhi <note n="1">Sī. Yu. andūhi.</note> appekacce saṅkhalikāhi. <pb ed="P" n="1.77" set="S"/>Atha kho sambahulā bhikkhū
pubbaṇhasamayaṁ nivāsetvā pattacīvaramādāya sāvatthiṁ piṇḍāya
pavisiṁsu sāvatthiyaṁ piṇḍāya caritvā <note n="2">Sī. pavisitvā.</note> pacchābhattaṁ piṇḍapātapaṭikkantā
yena bhagavā tenupasaṅkamiṁsu upasaṅkamitvā bhagavantaṁ
abhivādetvā ekamantaṁ nisīdiṁsu. Ekamantaṁ nisinnā kho te
bhikkhū bhagavantaṁ etadavocuṁ idha bhante raññā pasenadikosalena
mahājanakāyo bandhāpito hoti <note n="3">Sī. Ma. Yu. ayaṁ pāṭho na dissati.</note> appekacce rajjūhi appekacce
addūhi appekacce saṅkhalikāhīti.
<p n="353"/>Atha kho bhagavā etamatthaṁ viditvā tāyaṁ velāyaṁ imā
gāthāyo abhāsi
<pb n="1.112"/>
Na taṁ daḷhaṁ bandhanamāhu dhīrā
yadāyasaṁ dārujaṁ pabbajañca <note n="1">babbajañcāti vā pāṭho.</note>
sārattarattā maṇikuṇḍalesu
puttesu dāresu ca yā apekkhā
etaṁ daḷhaṁ bandhanamāhu dhīrā
ohārinaṁ sithilaṁ duppamuñcaṁ
etampi chetvāna paribbajanti
anapekkhino kāmasukhaṁ pahāyāti.
Paṭhamo vaggo.
Tassuddānaṁ
rahado <note n="2">Ma. Yu. daharo.</note> puriso rājā piyaṁ attānarakkhitā <note n="3">Sī. attena. Ma. Yu.  piyāttānarakkhito.</note>
appakā atthakaraṇā <note n="4">Ma. aṭṭakaraṇaṁ.</note> mallikā yaññabandhananti.
<p rend="subhead" check="nosid">2, dutiyavaggo</p>
<p rend="subhead" sid="11">1, sattajaṭilasuttaṃ</p>
<pb n="1.113"/>
Dutiyavaggo dutiyo
paṭhamaṁ jaṭilasuttaṁ
<p n="354"/>Ekaṁ samayaṁ bhagavā sāvatthiyaṁ viharati pubbārāme
migāramātu pāsāde. Tena kho pana samayena bhagavā sāyaṇhasamayaṁ
paṭisallānā vuṭṭhito bahidvārakoṭṭhake nisinno hoti. Atha kho
rājā pasenadikosalo yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi.
<p n="355"/><pb ed="P" n="1.78" set="S"/>Tena kho pana samayena satta ca <undef/> jaṭilā satta ca
niganthā satta ca acelā <undef/> satta ca ekasāṭakā satta ca
paribbājakā paruḷhakacchanakhalomā khārivividhamādāya <undef/> bhagavato avidūre
atikkamanti. Atha kho rājā pasenadikosalo uṭṭhāyāsanā ekaṁsaṁ
uttarāsaṅgaṁ karitvā dakkhiṇajānumaṇḍalaṁ paṭhaviyaṁ nihanto <undef/> yena te
satta ca jaṭilā satta ca niganthā satta ca acelā <undef/> satta ca
ekasāṭakā satta ca paribbājakā tenañjaliṁ paṇāmetvā tikkhattuṁ
nāmaṁ sāvesi rājāhaṁ bhante pasenadikosalo ... Rājāhaṁ bhante
pasenadikosaloti. Atha kho rājā pasenadikosalo acirapakkantesu
<pb n="1.114"/>
Tesu <note n="1">Sī. tesūti pāṭho natthi.</note> sattasu ca <note n="2">Sī. cakāro vajjito.</note> jaṭilesu sattasu ca niganthesu sattasu ca acelesu
sattasu ca ekasāṭakesu sattasu ca paribbājakesu yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinno kho rājā pasenadikosalo bhagavantaṁ etadavoca
ye te <note n="3">Sī. yena te. </note> bhante loke arahanto vā arahattamaggaṁ vā samāpannā
ete tesaṁ aññatarāti.
<p n="356"/>Dujjānaṁ kho etaṁ mahārāja tayā gihinā kāmabhoginā
puttasambādhasayanaṁ ajjhāvasantena kāsikacandanaṁ paccanubhontena
mālāgandhavilepanaṁ dhārayantena jātarūparajataṁ sādiyantena ime vā
arahanto ime vā arahattamaggaṁ samāpannāti saṁvāsena kho
mahārāja sīlaṁ veditabbaṁ tañca kho dīghena addhunā na itaraṁ
manasikarotā no amanasikārā <note n="4">Sī. Yu. amanasikarotā.</note> paññavatā no duppaññena
saṁvohārena kho mahārāja soceyyaṁ veditabbaṁ tañca kho dīghena
addhunā na itaraṁ manasikarotā no amanasikārā paññavatā
no duppaññena āpadāsu kho mahārāja thāmo veditabbo
so ca kho dīghena addhunā na itaraṁ manasikarotā no amanasikārā
paññavatā no duppaññena <pb ed="P" n="1.79" set="S"/>sākacchāya kho mahārāja paññā
veditabbā sā ca kho dīghena addhunā na itaraṁ manasikarotā
<pb n="1.115"/>
No amanasikārā paññavatā no duppaññenāti.
<p n="357"/>Acchariyaṁ bhante abbhūtaṁ bhante yāva subhāsitañcidaṁ
bhante bhagavatā dujjānaṁ kho etaṁ mahārāja tayā gihinā
kāmabhoginā .pe. Paññavatā no duppaññenāti ete bhante
mama purisā cārā <note n="1">Sī. corā.</note> ocarakā <note n="2">Sī. okacarāti vā okācarāti vā pāṭho.</note> janapadaṁ ocaritvā āgacchanti tehi
paṭhamaṁ ociṇṇaṁ ahaṁ pacchā ohayissāmi <note n="3">Sī. oyāyissāmītipi  obhāyissāmītipi pāṭho. Ma. Yu. osāpayissāmi.</note> idāni te bhante
taṁ rajojallaṁ pavāhetvā sunhātā suvilittā kappitakesamassū
odātavatthavasanā pañcahi kāmaguṇehi samappitā samaṅgibhūtā maṁ
paricārayantīti.
<p n="358"/>Atha kho bhagavā etamatthaṁ viditvā tāyaṁ velāyaṁ
imā gāthāyo abhāsi
na vaṇṇarūpena naro sujāto <note n="4">Ma. Yu. sujāno.</note>
na vissase ittaradassanena
susaññatānañhi viyañjanena
asaññatā lokamimaṁ caranti
paṭirūpako mattikakuṇḍalo ca <note n="5">Sī. Yu.  va..</note>
lohaddhamāso <note n="6">Po. Ma. Yu. lohaḍḍhamāso.</note> ca <note n="7">Sī. Yu. va..</note> suvaṇṇachanno
<pb n="1.116"/>
Caranti loke <note n="1">Sī. Yu. eke.</note> parivārachannā
anto asuddhā bahi sobhamānāti.
<p rend="subhead" sid="12">2, pañcarājasuttaṃ</p>
Dutiyaṁ pañcarājasuttaṁ
<p n="359"/>Sāvatthiyaṁ viharati ... Tena kho pana samayena pañcannaṁ
rājūnaṁ pasenadipamukhānaṁ pañcahi kāmaguṇehi samappitānaṁ samaṅgibhūtānaṁ
paricārayamānānaṁ ayamantarākathā udapādi kiṁ nu kho kāmānaṁ
agganti. Tatrekacce evamāhaṁsu rūpā kāmānaṁ agganti.
Ekacce evamāhaṁsu saddā kāmānaṁ agganti. Ekacce evamāhaṁsu
gandhā kāmānaṁ agganti. Ekacce evamāhaṁsu rasā kāmānaṁ
agganti. Ekacce evamāhaṁsu <pb ed="P" n="1.80" set="S"/>phoṭṭhabbā kāmānaṁ agganti.
Yato kho te rājāno nāsakkhiṁsu aññamaññaṁ saññāpetuṁ atha
kho rājā pasenadikosalo te rājāno etadavoca āyāma
mārisā yena bhagavā tenupasaṅkamissāma upasaṅkamitvā bhagavantaṁ
etamatthaṁ paṭipucchissāma yathā no bhagavā byākarissati tathā naṁ
dhāreyyāmāti <note n="2">Ma. dhāressantīti.</note>. Evaṁ mārisāti kho te rājāno rañño
pasenadikosalassa paccassosuṁ.
<p n="360"/>Atha kho te pañca rājāno pasenadipamukhā yena
bhagavā tenupasaṅkamiṁsu upasaṅkamitvā bhagavantaṁ abhivādetvā ekamantaṁ
nisīdiṁsu. Ekamantaṁ nisinno kho rājā pasenadikosalo bhagavantaṁ
<pb n="1.117"/>
Etadavoca idha bhante amhākaṁ pañcannaṁ rājūnaṁ pañcahi
kāmaguṇehi samappitānaṁ samaṅgibhūtānaṁ paricārayamānānaṁ ayamantarākathā
udapādi kiṁ nu kho kāmānaṁ agganti ekacce evamāhaṁsu
rūpā kāmānaṁ agganti ekacce evamāhaṁsu saddā kāmānaṁ
agganti ekacce evamāhaṁsu gandhā kāmānaṁ agganti ekacce
evamāhaṁsu rasā kāmānaṁ agganti ekacce evamāhaṁsu phoṭṭhabbā
kāmānaṁ agganti kiṁ nu kho bhante kāmānaṁ agganti.
<p n="361"/>Manāpapariyantaṁ khvāhaṁ mahārāja pañcasu kāmaguṇesu
agganti vadāmi ye ca <note n="1">Sī. tañce. Ma. Yu. te ca.</note> mahārāja rūpā ekaccassa manāpā
honti te ca <note n="2">Sī. va..</note> rūpā ekaccassa amanāpā honti yehi ca
so rūpehi attamano hoti paripuṇṇasaṅkappo so tehi
rūpehi aññaṁ rūpaṁ uttaritaraṁ vā paṇītataraṁ vā na pattheti
te tassa rūpā paramā honti te tassa rūpā anuttarā
honti. Ye ca mahārāja saddā ... Ye ca mahārāja gandhā ...
Ye ca mahārāja rasā ... Ye ca mahārāja phoṭṭhabbā ekaccassa
manāpā honti te ca phoṭṭhabbā ekaccassa amanāpā honti
yehi ca so phoṭṭhabbehi attamano hoti paripuṇṇasaṅkappo
so tehi phoṭṭhabbehi aññaṁ phoṭṭhabbaṁ uttaritaraṁ vā paṇītataraṁ
vā na pattheti te tassa phoṭṭhabbā paramā honti te
<pb n="1.118"/>
Tassa phoṭṭhabbā anuttarā hontīti.
<p n="362"/>Tena kho pana samayena candanaṅgaliko <note n="1">Sī. candanaṅkalikoti pāṭho dissati. A. candanaṅgaliyo.</note> upāsako tassaṁ
parisāyaṁ nisinno hoti. Atha kho candanaṅgaliko upāsako
uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ
paṇāmetvā bhagavantaṁ etadavoca paṭibhāti maṁ bhagavā paṭibhāti maṁ
sugatāti. Paṭibhātu taṁ candanaṅgalikāti bhagavā avoca. Atha kho
candanaṅgaliko upāsako bhagavantaṁ <note n="2">bhagavatotipi pāṭho. </note> sammukhā tadanurūpāya gāthāya
abhitthavi
padumaṁ yathā kokanadaṁ sugandhaṁ
pāto siyā phullamavītagandhaṁ
aṅgīrasaṁ passa virocamānaṁ
tapantamādiccamivantalikkheti.
<p n="363"/>Atha kho te pañca rājāno candanaṅgalikaṁ upāsakaṁ
pañcahi uttarāsaṅgehi acchādesuṁ. Atha kho candanaṅgaliko upāsako
tehi pañcahi uttarāsaṅgehi bhagavantaṁ acchādesīti.
<p rend="subhead" sid="13">3, doṇapākasuttaṃ</p>
Tatiyaṁ doṇapākasuttaṁ
<p n="364"/>Sāvatthiyaṁ viharati ... Tena kho pana samayena rājā
pasenadikosalo doṇapākasudhaṁ <note n="3">Ma. doṇapākakuraṁ. Po. Yu. doṇapākasudaṁ.</note> bhuñjati. Atha kho rājā
<pb n="1.119"/>
Pasenadikosalo bhuttāvī mahassāsī yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi.
<p n="365"/>Atha kho bhagavā taṁ <note n="1">Po. Ma. tanti natthi.</note> rājānaṁ pasenadikosalaṁ bhuttāviṁ
mahassāsiṁ viditvā tāyaṁ velāyaṁ imaṁ gāthaṁ abhāsi
manujassa sadā satimato
mattaṁ jānato laddhabhojane
tanukassa <note n="2">Yu. tanu tassa.</note> bhavanti vedanā
saṇikaṁ jīrati āyu pālayanti.
<p n="366"/><pb ed="P" n="1.82" set="S"/>Tena kho pana samayena sudassano māṇavo rañño
pasenadikosalassa piṭṭhito ṭhito hoti. Atha kho rājā pasenadikosalo
sudassanaṁ māṇavaṁ āmantesi ehi tvaṁ tāta sudassana bhagavato
santike imaṁ gāthaṁ pariyāpuṇitvā mama bhattābhihāre bhāsa
ahañca te devasikaṁ kahāpaṇasataṁ niccabhattaṁ <note n="3">niccabhikkhantipi pāṭho. </note> pavattayissāmīti.
Paramaṁ bhoti <note n="4">Yu. evaṁ devāti.</note> kho sudassano māṇavo rañño pasenadikosalassa
paṭissuṇitvā bhagavato santike imaṁ gāthaṁ pariyāpuṇitvā rañño
pasenadikosalassa bhattābhihāre <note n="5">Po. Ma. yu etthantare sudanti dissati.</note> bhāsati
manujassa sadā satimato
mattaṁ jānato laddhabhojane
<pb n="1.120"/>
Tanukassa bhavanti vedanā
saṇikaṁ jīrati āyu pālayanti.
<p n="367"/>Atha kho rājā pasenadikosalo anupubbena nāḷikodanaparamatāya
saṇṭhāsi. Atha kho rājā pasenadikosalo aparena samayena
susallikhitagatto pāṇinā gattāni anumajjanto tāyaṁ velāyaṁ
imaṁ udānaṁ udānesi ubhayena vata maṁ so bhagavā atthena anukampi
diṭṭhadhammikena ceva atthena <note n="1">Yu. atthenāti natthi.</note> samparāyikena cāti.
<p rend="subhead" sid="14">4, paṭhamasaṅgāmasuttaṃ</p>
Catutthaṁ paṭhamasaṅgāmavatthusuttaṁ
<p n="368"/>Sāvatthiyaṁ viharati ... Atha kho rājā māgadho ajātasattu
vedehiputto caturaṅginiṁ senaṁ sannayhitvā <note n="2">Sī. sannayahitvā sannayahitvā.</note> rājānaṁ pasenadikosalaṁ
abbhuyyāsi yena kāsi <note n="3">Po. Yu. kāsī. </note>. Assosi kho rājā pasenadikosalo rājā
kira māgadho ajātasattu vedehiputto caturaṅginiṁ senaṁ sannayhitvā
mamaṁ abbhuyyāto yena kāsīti. Atha kho rājā pasenadikosalo
caturaṅginiṁ senaṁ sannayhitvā rājānaṁ māgadhaṁ ajātasattuṁ vedehiputtaṁ
paccuyyāsi <note n="4">Yu. sabbattha pācāyāsi.</note> yena kāsi. <pb ed="P" n="1.83" set="S"/>Atha kho rājā ca māgadho ajātasattu
vedehiputto rājā ca pasenadikosalo saṅgāmesuṁ. Tasmiṁ <note n="5">Yu. tena.</note> kho
pana saṅgāme rājā māgadho ajātasattu vedehiputto rājānaṁ
pasenadikosalaṁ parājesi. Parājito ca rājā pasenadikosalo
sakameva <note n="6">Ma. saṅgāmā.</note> rājadhāniṁ sāvatthiṁ paccuyyāsi.
<pb n="1.121"/>
<p n="369"/>Atha kho sambahulā bhikkhū pubbaṇhasamayaṁ nivāsetvā
pattacīvaramādāya sāvatthiṁ piṇḍāya pavisiṁsu sāvatthiyaṁ piṇḍāya
caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu
upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ
nisinnā kho te bhikkhū bhagavantaṁ etadavocuṁ idha bhante rājā
māgadho ajātasattu vedehiputto caturaṅginiṁ senaṁ sannayhitvā rājānaṁ
pasenadikosalaṁ abbhuyyāsi yena kāsi assosi kho bhante rājā
pasenadikosalo rājā kira māgadho ajātasattu vedehiputto caturaṅginiṁ
senaṁ sannayhitvā mamaṁ abbhuyyāto yena kāsīti atha kho bhante
rājā pasenadikosalo caturaṅginiṁ senaṁ sannayhitvā rājānaṁ māgadhaṁ
ajātasattuṁ vedehiputtaṁ paccuyyāsi yena kāsi atha kho bhante
rājā ca māgadho ajātasattu vedehiputto rājā ca pasenadikosalo
saṅgāmesuṁ tasmiṁ kho pana bhante saṅgāme <note n="1">Ma. Yu. etthantare rājā māgadhoti dissati.</note> ajātasattu
vedehiputto rājānaṁ pasenadikosalaṁ parājesi parājito ca bhante
rājā pasenadikosalo sakameva rājadhāniṁ sāvatthiṁ paccuyyāsīti.
<p n="370"/>Rājā bhikkhave māgadho ajātasattu vedehiputto pāpamitto
pāpasahāyo pāpasampavaṅko rājā ca kho <note n="2">Sī. Yu. khokāro na dissati. </note> bhikkhave pasenadikosalo
kalyāṇamitto kalyāṇasahāyo kalyāṇasampavaṅko ajjevaṁ <note n="3">Sī. Yu. ajjatañca.</note>
<pb n="1.122"/>
Bhikkhave rājā pasenadikosalo imaṁ rattiṁ dukkhaṁ sessati parājitoti.
<p n="371"/>Idamavoca .pe.
Jayaṁ veraṁ pasavati dukkhaṁ seti parājito
upasanto sukhaṁ seti hitvā jayaparājayanti.
<p rend="subhead" sid="15">5, dutiyasaṅgāmasuttaṃ</p>
Pañcamaṁ dutiyasaṅgāmavatthusuttaṁ
<p n="372"/>Atha kho rājā māgadho ajātasattu vedehiputto
caturaṅginiṁ <pb ed="P" n="1.84" set="S"/>senaṁ sannayhitvā rājānaṁ pasenadikosalaṁ abbhuyyāsi yena
kāsi. Assosi kho rājā pasenadikosalo rājā kira māgadho
ajātasattu vedehiputto caturaṅginiṁ senaṁ sannayhitvā mamaṁ abbhuyyāto
yena kāsīti. Atha kho rājā pasenadikosalo caturaṅginiṁ senaṁ
sannayhitvā rājānaṁ māgadhaṁ ajātasattuṁ vedehiputtaṁ paccuyyāsi
yena kāsi. Atha kho rājā ca māgadho ajātasattu vedehiputto
rājā ca pasenadikosalo saṅgāmesuṁ. Tasmiṁ kho pana saṅgāme
rājā pasenadikosalo rājānaṁ māgadhaṁ ajātasattuṁ vedehiputtaṁ parājesi
jīvaggāhañca naṁ aggahesi.
<p n="373"/>Atha kho rañño pasenadikosalassa etadahosi kiñcāpi
kho myāyaṁ rājā māgadho ajātasattu vedehiputto adubbhantassa
dubbhati atha ca pana me bhāgineyyo hoti yannūnāhaṁ rañño
māgadhassa ajātasattuno vedehiputtassa sabbaṁ hatthikāyaṁ pariyādiyitvā
sabbaṁ assakāyaṁ pariyādiyitvā sabbaṁ rathakāyaṁ pariyādiyitvā
<pb n="1.123"/>
Sabbaṁ pattikāyaṁ pariyādiyitvā jīvantameva naṁ ossajjeyyanti.
Atha kho rājā pasenadikosalo rañño māgadhassa ajātasattuno
vedehiputtassa sabbaṁ hatthikāyaṁ pariyādiyitvā sabbaṁ assakāyaṁ
pariyādiyitvā sabbaṁ rathakāyaṁ pariyādiyitvā sabbaṁ pattikāyaṁ
pariyādiyitvā jīvantameva naṁ ossajji.
<p n="374"/>Atha kho sambahulā bhikkhū pubbaṇhasamayaṁ nivāsetvā
pattacīvaramādāya sāvatthiṁ piṇḍāya pavisiṁsu sāvatthiyaṁ piṇḍāya
caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu
upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ
nisinnā kho te bhikkhū bhagavantaṁ etadavocuṁ <pb ed="P" n="1.85" set="S"/>idha bhante rājā
māgadho ajātasattu vedehiputto caturaṅginiṁ senaṁ sannayhitvā rājānaṁ
pasenadikosalaṁ abbhuyyāsi yena kāsi assosi kho bhante rājā
pasenadikosalo rājā kira māgadho ajātasattu vedehiputto
caturaṅginiṁ senaṁ sannayhitvā mamaṁ abbhuyyāto yena kāsīti atha
kho bhante rājā pasenadikosalo caturaṅginiṁ senaṁ sannayhitvā
rājānaṁ māgadhaṁ ajātasattuṁ vedehiputtaṁ paccuyyāsi yena kāsi
atha kho bhante rājā ca māgadho ajātasattu vedehiputto rājā
ca pasenadikosalo saṅgāmesuṁ tasmiṁ kho pana bhante saṅgāme
rājā pasenadikosalo rājānaṁ māgadhaṁ ajātasattuṁ vedehiputtaṁ
parājesi jīvaggāhañca naṁ aggahesi atha kho bhante rañño
<pb n="1.124"/>
Pasenadikosalassa etadahosi kiñcāpi kho myāyaṁ rājā māgadho
ajātasattu vedehiputto adubbhantassa dubbhati atha ca pana me
bhāgineyyo hoti yannūnāhaṁ rañño māgadhassa ajātasattuno
vedehiputtassa sabbaṁ hatthikāyaṁ pariyādiyitvā sabbaṁ assakāyaṁ sabbaṁ
rathakāyaṁ sabbaṁ pattikāyaṁ pariyādiyitvā jīvantameva naṁ ossajjeyyanti.
Atha kho bhante rājā pasenadikosalo rañño māgadhassa
ajātasattuno vedehiputtassa sabbaṁ hatthikāyaṁ pariyādiyitvā sabbaṁ
assakāyaṁ pariyādiyitvā sabbaṁ rathakāyaṁ pariyādiyitvā sabbaṁ pattikāyaṁ
pariyādiyitvā jīvantameva naṁ ossajjīti.
<p n="375"/>Atha kho bhagavā etamatthaṁ viditvā tāyaṁ velāyaṁ imā
gāthāyo abhāsi
vilumpateva puriso yāvassa upakappati
yadā caññe vilumpanti so vilutto vilumpati <note n="1">Ma. viluppati.</note>
ṭhānañhi maññatī bālo yāva pāpaṁ na paccati
yadā ca paccati pāpaṁ atha [bālo] dukkhaṁ nigacchati
labhati hantā hantāraṁ jetāraṁ labhate jayaṁ
akkosako ca akkosaṁ rosetārañca rosako <note n="2">Sī. rosato paṭirosakotipi rosato ca parosakotipi pāṭho.</note>
atha kammavivaṭṭena so vilutto vilumpatīti.
<pb n="1.125"/>
<p rend="subhead" sid="16">6, mallikāsuttaṃ</p>
Chaṭṭhaṁ dhītusuttaṁ
<p n="376"/><pb ed="P" n="1.86" set="S"/>Sāvatthīnidānaṁ. Atha kho rājā pasenadikosalo yena
bhagavā tenupasaṅkami upasaṅkamitvā bhagavantaṁ abhivādetvā ekamantaṁ
nisīdi. Atha kho aññataro puriso yena rājā pasenadikosalo
tenupasaṅkami upasaṅkamitvā rañño pasenadikosalassa upakaṇṇake
ārocesi mallikā deva devī dhītaraṁ vijātāti. Evaṁ vutte
rājā pasenadikosalo anattamano ahosi.
<p n="377"/>Atha kho bhagavā rājānaṁ pasenadikosalaṁ anattamanaṁ viditvā
tāyaṁ velāyaṁ imā gāthāyo abhāsi
itthīpi hi ekacciyā seyyā <note n="1">seyyotipi pāṭho.</note> posa janādhipa
medhāvinī sīlavatī sassudevā patibbatā
tassā yo jāyatī poso sūro hoti disampati
tādisā <note n="2">Yu. tādiso.</note> subhariyā putto rajjampi anusāsatīti.
<p rend="subhead" sid="17">7, appamādasuttaṃ</p>
Sattamaṁ paṭhamāppamādasuttaṁ
<p n="378"/>Sāvatthiyaṁ ... Ekamantaṁ nisinno kho rājā pasenadikosalo
bhagavantaṁ etadavoca atthi nu kho bhante eko dhammo yo
ubho atthe samadhiggayha tiṭṭhati diṭṭhadhammikañceva atthaṁ samparāyikañcāti.
Atthi kho mahārāja eko dhammo yo ubho atthe
samadhiggayha tiṭṭhati diṭṭhadhammikañceva atthaṁ samparāyikañcāti.
<pb n="1.126"/>
Katamo pana bhante eko dhammo yo ubho atthe samadhiggayha
tiṭṭhati diṭṭhadhammikañceva atthaṁ samparāyikañcāti.
<p n="379"/>Appamādo kho mahārāja eko dhammo yo ubho
atthe samadhiggayha tiṭṭhati diṭṭhadhammikañceva atthaṁ samparāyikañcāti.
Seyyathāpi mahārāja yānikānici jaṅgalānaṁ <note n="1">Yu. jaṅgamānaṁ.</note> pāṇānaṁ padajātāni
sabbāni tāni hatthipade samodhānaṁ gacchanti hatthipadaṁ tesaṁ
aggamakkhāyati yadidaṁ mahantattena <note n="2">Yu. mahantena. Ma. mahantaṭṭhena.</note> evameva kho mahārāja appamādo
eko dhammo yo <pb ed="P" n="1.87" set="S"/>ubho atthe samadhiggayha tiṭṭhati diṭṭhadhammikañceva
atthaṁ samparāyikañcāti.
<p n="380"/>Idamavoca .pe.
Āyuṁ ārogiyaṁ vaṇṇaṁ saggaṁ uccākulīnataṁ
ratiyo patthayantena <note n="3">Sī. patthayānena.</note> uḷārā aparāparā
appamādaṁ pasaṁsanti puññakiriyāsu paṇḍitā
appamatto ubho atthe adhiggaṇhāti paṇḍito
diṭṭhe dhamme ca yo attho yo cattho samparāyiko
atthābhisamayā dhīro paṇḍitoti pavuccatīti.
<p rend="subhead" sid="18">8, kalyāṇamittasuttaṃ</p>
Aṭṭhamaṁ dutiyāppamādasuttaṁ
<p n="381"/>Sāvatthiyaṁ viharati ... Ekamantaṁ nisīdi. Ekamantaṁ
nisinno kho rājā pasenadikosalo bhagavantaṁ etadavoca idha
<pb n="1.127"/>
Mayhaṁ bhante rahogatassa paṭisallīnassa evañcetaso parivitakko
udapādi svākkhāto bhagavatā dhammo so ca kho kalyāṇamittassa
kalyāṇasahāyassa kalyāṇasampavaṅkassa no pāpamittassa no
pāpasahāyassa no pāpasampavaṅkassāti. Evametaṁ mahārāja
evametaṁ mahārāja svākkhāto mahārāja mayā dhammo so ca
kho kalyāṇamittassa kalyāṇasahāyassa kalyāṇasampavaṅkassa no
pāpamittassa no pāpasahāyassa no pāpasampavaṅkassāti.
<p n="382"/>Ekamidāhaṁ mahārāja samayaṁ sakkesu viharāmi nagarakaṁ nāma <note n="1">sakkaraṁ nāmāti pāṭhena bhavitabbaṁ.</note>
sakyānaṁ nigamo. Atha kho mahārāja ānando bhikkhu yenāhaṁ
tenupasaṅkami upasaṅkamitvā maṁ abhivādetvā ekamantaṁ nisīdi.
Ekamantaṁ nisinno kho mahārāja ānando bhikkhu maṁ etadavoca
upaḍḍhamidaṁ bhante brahmacariyassa yadidaṁ kalyāṇamittatā kalyāṇasahāyatā
kalyāṇasampavaṅkatāti. Evaṁ vuttāhaṁ mahārāja ānandaṁ
bhikkhuṁ etadavocaṁ mā hevaṁ ānanda sakalameva hidaṁ ānanda
brahmacariyaṁ yadidaṁ kalyāṇamittatā <pb ed="P" n="1.88" set="S"/>kalyāṇasahāyatā kalyāṇasampavaṅkatā
kalyāṇamittassetaṁ <note n="2">Sī. kalyāṇamittassidaṁ.</note> ānanda bhikkhuno pāṭikaṅkhaṁ kalyāṇamittassa
kalyāṇasahāyassa kalyāṇasampavaṅkassa ariyaṁ aṭṭhaṅgikaṁ maggaṁ
bhāvessati ariyaṁ aṭṭhaṅgikaṁ maggaṁ bahulīkarissatīti.
<p n="383"/>Kathañca ānanda bhikkhu kalyāṇamitto kalyāṇasahāyo
<pb n="1.128"/>
Kalyāṇasampavaṅko ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ
maggaṁ bahulīkaroti. Idhānanda bhikkhu sammādiṭṭhiṁ bhāveti vivekanissitaṁ
virāganissitaṁ nirodhanissitaṁ vossaggapariṇāmiṁ sammāsaṅkappaṁ bhāveti ...
Sammāvācaṁ bhāveti ... Sammākammantaṁ bhāveti ... Sammāājīvaṁ bhāveti
... Sammāvāyāmaṁ bhāveti ... Sammāsatiṁ bhāveti ... Sammāsamādhiṁ
bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. Evaṁ
kho ānanda bhikkhu kalyāṇamitto kalyāṇasahāyo kalyāṇasampavaṅko
ariyaṁ aṭṭhaṅgikaṁ maggaṁ bhāveti ariyaṁ aṭṭhaṅgikaṁ maggaṁ
bahulīkaroti. Tadimināpetaṁ ānanda pariyāyena veditabbaṁ
yathā sakalamevidaṁ brahmacariyaṁ yadidaṁ kalyāṇamittatā kalyāṇasahāyatā
kalyāṇasampavaṅkatāti. Mamañhi ānanda kalyāṇamittaṁ āgamma
jātidhammā sattā jātiyā parimuccanti jarādhammā sattā jarāya
parimuccanti byādhidhammā sattā byādhito parimuccanti maraṇadhammā
sattā maraṇena parimuccanti sokaparidevadukkhadomanassupāyāsadhammā
sattā sokaparidevadukkhadomanassupāyāsehi parimuccantīti <note n="1">Po. Ma. Yu. itisaddo na dissati.</note>.
Iminā kho etaṁ ānanda pariyāyena veditabbaṁ yathā
sakalamevidaṁ brahmacariyaṁ yadidaṁ kalyāṇamittatā kalyāṇasahāyatā
kalyāṇasampavaṅkatāti.
<p n="384"/>Tasmātiha te mahārāja evaṁ sikkhitabbaṁ kalyāṇamitto
bhavissāmi kalyāṇasahāyo kalyāṇasampavaṅkoti. Evaṁ hi
<pb n="1.129"/>
Te mahārāja sikkhitabbaṁ. Kalyāṇamittassa te mahārāja
kalyāṇasahāyassa kalyāṇasampavaṅkassa ayaṁ <pb ed="P" n="1.89" set="S"/>eko dhammo upanissāya
vihātabbo appamādo kusalesu dhammesu. Appamattassa te
mahārāja viharato appamādaṁ upanissāya itthāgārassa anuyāyantassa
evaṁ bhavissati rājā kho appamatto viharati appamādaṁ upanissāya
handa mayaṁpi appamattā viharāma appamādaṁ upanissāyāti.
Appamattassa te mahārāja viharato appamādaṁ upanissāya khattiyānampi
anuyantānaṁ evaṁ bhavissati rājā kho appamatto viharati
appamādaṁ upanissāya handa mayaṁpi appamattā viharāma appamādaṁ
upanissāyāti. Appamattassa te mahārāja viharato appamādaṁ
upanissāya balakāyassapi evaṁ bhavissati rājā kho appamatto
viharati appamādaṁ upanissāya handa mayaṁpi appamattā viharāma
appamādaṁ upanissāyāti. Appamattassa te mahārāja viharato
appamādaṁ upanissāya negama jānapadassāpi evaṁ bhavissati rājā
kho appamatto viharati appamādaṁ upanissāya handa mayaṁpi
appamattā viharāma appamādaṁ upanissāyāti. Appamattassa te
mahārāja viharato appamādaṁ upanissāya attāpi gutto rakkhito
bhavissati itthāgārampi guttaṁ rakkhitaṁ bhavissati kosakoṭṭhāgārampi
guttaṁ rakkhitaṁ bhavissatīti.
<p n="385"/>Idamavoca .pe.
<pb n="1.130"/>
Bhoge patthayamānena uḷāre aparāpare
appamādaṁ pasaṁsanti puññakiriyāsu paṇḍitā
appamatto ubho atthe adhiggaṇhāti paṇḍito
diṭṭhe dhamme ca yo attho yo cattho samparāyiko
atthābhisamayā dhīro paṇḍitoti pavuccatīti.
<p rend="subhead" sid="19">9, paṭhamāputtakasuttaṃ</p>
Navamaṁ paṭhamāputtakasuttaṁ
<p n="386"/>Sāvatthiyaṁ ... Atha kho rājā pasenadikosalo divādivassa
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi. Ekamantaṁ nisinnaṁ kho rājānaṁ pasenadikosalaṁ
bhagavā etadavoca handa kuto nu tvaṁ mahārāja āgacchasi
divādivassāti. Idha bhante sāvatthiyaṁ seṭṭhī gahapati kālakato
tamahaṁ aputtakaṁ sāpateyyaṁ rājantepuraṁ atiharitvā āgacchāmi
asīti bhante satasahassāni hiraññasseva ko <pb ed="P" n="1.90" set="S"/>pana vādo rūpiyassa
tassa kho pana bhante seṭṭhissa gahapatissa evarūpo bhattabhogo
ahosi kaṇājakaṁ bhuñjati bilaṅgadutiyaṁ evarūpo vatthabhogo ahosi
sāṇaṁ dhāreti tipakkhavasanaṁ evarūpo yānabhogo ahosi jajjararathakena
yāti paṇṇacchattakena dhāriyamānenāti.
<p n="387"/>Evametaṁ mahārāja evametaṁ mahārāja asappuriso
kho mahārāja uḷāre bhoge labhitvā nevattānaṁ sukheti piṇeti
na mātāpitaro sukheti piṇeti na puttadāraṁ sukheti piṇeti na
<pb n="1.131"/>
Dāsakammakaraporise sukheti piṇeti na mittāmacce sukheti piṇeti
na samaṇesu brāhmaṇesu uddhaggikaṁ dakkhiṇaṁ patiṭṭhāpeti sovaggikaṁ
sukhavipākaṁ saggasaṁvattanikaṁ. Tassa te bhoge evaṁ sammā aparibhuñjamāne
rājāno vā haranti corā vā haranti aggi vā
ḍahati udakaṁ vā vahati appiyā vā dāyādā haranti. Evaṁsa
te <note n="1">Yu. evaṁ sante.</note> mahārāja bhogā sammā aparibhuñjamānā parikkhayaṁ gacchanti
no paribhogaṁ. Seyyathāpi mahārāja amanussaṭṭhāne pokkharaṇī
acchodakā sītodakā sātodakā <note n="2">Sī. acchodikā sītodikā sātodikā.</note> setakā supatitthā ramaṇīyā
tañjano <note n="3">Sī. rājānotipi  mahājanotipi pāṭho.</note> neva hareyya na piveyya na nhāyeyya <note n="4">Sī. Yu. nahāyeyya.</note> na yathāpaccayaṁ vā
kareyya evañhi taṁ mahārāja udakaṁ sammā aparibhuñjamānaṁ parikkhayaṁ <note n="5">Sī. parisosaṁ.</note>
gaccheyya no paribhogaṁ evameva kho mahārāja asappuriso uḷāre
bhoge labhitvā nevattānaṁ sukheti piṇeti .pe. Evaṁsa te mahārāja
bhogā sammā aparibhuñjamānā parikkhayaṁ gacchanti no paribhogaṁ.
<p n="388"/>Sappuriso ca kho mahārāja uḷāre bhoge labhitvā
attānaṁ sukheti piṇeti mātāpitaro sukheti piṇeti puttadāraṁ
sukheti piṇeti dāsakammakaraporise sukheti piṇeti mittāmacce
sukheti piṇeti samaṇesu brāhmaṇesu uddhaggikaṁ dakkhiṇaṁ patiṭṭhāpeti
<pb n="1.132"/>
Sovaggikaṁ sukhavipākaṁ saggasaṁvattanikaṁ. Tassa te bhoge evaṁ sammā
paribhuñjamāne neva rājāno <pb ed="P" n="1.91" set="S"/>haranti na corā haranti na aggi
ḍahati na udakaṁ vahati na appiyā dāyādā haranti. Evaṁsa te
mahārāja bhogā sammā paribhuñjamānā paribhogaṁ gacchanti no
parikkhayaṁ. Seyyathāpi mahārāja gāmassa vā nigamassa vā avidūre
pokkharaṇī acchodakā sītodakā sātodakā setakā supatitthā
ramaṇīyā tañjano hareyyapi piveyyapi nhāyeyyapi yathāpaccayaṁpi
kareyya evañhi taṁ mahārāja udakaṁ sammā paribhuñjamānaṁ paribhogaṁ
gaccheyya no parikkhayaṁ evameva kho mahārāja sappuriso uḷāre
bhoge labhitvā attānaṁ sujeti piṇeti .pe. Evaṁsa te bhogā
sammā paribhuñjamānā paribhogaṁ gacchanti no parikkhayanti.
<p n="389"/>Idamavoca .pe.
Amanussaṭṭhāne udakaṁ vasitaṁ
tadapeyyamānaṁ puriso sameti
evaṁ dhanaṁ kāpuriso labhitvā
nevattanā paribhuñjati <note n="1">Ma. Yu. bhuñjati.</note> no dadāti
dhīro ca viññū adhigamma bhoge
so paribhuñjati <note n="1">Ma. Yu. bhuñjati.</note> kiccakaro ca hoti
so ñātisaṅghaṁ nisabho bharitvā
anindito saggamupeti ṭhānanti.
<pb n="1.133"/>
<p rend="subhead" sid="20">10, dutiyāputtakasuttaṃ</p>
Dasamaṁ dutiyāputtakasuttaṁ
<p n="390"/>Atha kho rājā pasenadikosalo divādivassa yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinnaṁ kho rājānaṁ pasenadikosalaṁ bhagavā etadavoca handa
kuto nu tvaṁ mahārāja āgacchasi divādivassāti. Idha bhante
sāvatthiyaṁ seṭṭhī gahapati kālakato tamahaṁ aputtakaṁ sāpateyyaṁ
rājantepuraṁ atiharitvā āgacchāmi sataṁ bhante satasahassāni
hiraññasseva ko pana vādo rūpiyassa tassa kho pana bhante
seṭṭhissa gahapatissa evarūpo bhattabhogo ahosi kaṇājakaṁ bhuñjati
bilaṅgadutiyaṁ evarūpo vatthabhogo ahosi sāṇaṁ dhāreti tipakkhavasanaṁ
evarūpo yānabhogo ahosi jajjararathakena yāti paṇṇacchattakena
dhāriyamānenāti.
<p n="391"/>Evametaṁ mahārāja evametaṁ mahārāja bhūtapubbaṁ so
mahārāja seṭṭhī gahapati tagarasikhiṁ nāma paccekasambuddhaṁ piṇḍapātena
paṭipādesi detha samaṇassa piṇḍanti vatvā uṭṭhāyāsanā pakkāmi
datvā ca pana pacchā vippaṭisārī ahosi varametaṁ piṇḍapātaṁ
dāsā vā kammakarā vā bhuñjeyyunti bhātu ca pana ekaṁ puttakaṁ
sāpateyyassa kāraṇā jīvitā voropesi. Yaṁ kho so mahārāja
seṭṭhī gahapati tagarasikhiṁ paccekasambuddhaṁ piṇḍapātena paṭipādesi
tassa kammassa vipākena sattakkhattuṁ sugatiṁ saggaṁ lokaṁ upapajji
<pb n="1.134"/>
Tasseva kammassa vipākāvasesena imissāyeva sāvatthiyā sattakkhattuṁ
seṭṭhittaṁ kāresi. Yaṁ kho so mahārāja seṭṭhī gahapati datvā
pacchā vippaṭisārī ahosi varametaṁ piṇḍapātaṁ dāsā vā kammakarā
vā bhuñjeyyunti tassa kammassa vipākena nāssuḷārāya bhattabhogāya
cittaṁ namati nāssuḷārāya vatthabhogāya cittaṁ namati nāssuḷārāya
yānabhogāya cittaṁ namati nāssuḷārānaṁ pañcannaṁ kāmaguṇānaṁ
bhogāya cittaṁ namati. Yaṁ kho so mahārāja seṭṭhī gahapati bhātu ca
pana ekaṁ puttakaṁ sāpateyyassa kāraṇā jīvitā voropesi tassa
kammassa vipākena bahūni vassāni bahūni vassasatāni bahūni vassasahassāni
bahūni vassasatasahassāni niraye paccittha tasseva vassasatāni bahūni <note n="1">Po. Ma. Yu. vassasatāni bahūni na dissanti.</note>
kammassa vipākāvasesena idaṁ <note n="2">sī idha.</note> sattamaṁ aputtakaṁ sāpateyyaṁ rājakosaṁ
pavesenti. Tassa kho pana mahārāja seṭṭhissa gahapatissa purāṇañca
puññaṁ parikkhīṇaṁ navañca puññaṁ anupacitaṁ. Ajja pana mahārāja
seṭṭhī gahapati mahāroruve niraye paccatīti. Evaṁ bhante seṭṭhī
gahapati mahāroruvaṁ nirayaṁ upapannoti. <pb ed="P" n="1.93" set="S"/>Evaṁ mahārāja seṭṭhī
gahapati mahāroruvaṁ nirayaṁ <note n="3">Yu. mahāroruve  niraye.</note> upapannoti.
<p n="392"/>Idamavoca .pe.
Dhaññaṁ dhanaṁ rajataṁ jātarūpaṁ pariggahaṁ vāpi yadatthi kiñci
dāsā kammakarā pessā ye cassa anujīvino
<pb n="1.135"/>
Sabbannādāya gantabbaṁ sabbaṁ nikkhīpagāminaṁ
yañca karoti kāyena vācāya uda cetasā
taṁ hi tassa sakaṁ hoti tañca ādāya gacchati
tañcassa anugaṁ hoti chāyāva anupāyinī
tasmā kareyya kalyāṇaṁ nicayaṁ samparāyikaṁ
puññāni paralokasmiṁ patiṭṭhā honti pāṇinanti.
Dutiyo vaggo.
Tassuddānaṁ
jaṭilā pañcarājāno doṇapākakurena ca
saṅgāmena dve vuttāni dhītarā <note n="1">Ma. mallikā.</note> dve appamādena ca
aputtakena dve vuttā vaggo tena pavuccatīti.
<p rend="subhead" check="nosid">3, tatiyavaggo</p>
<p rend="subhead" sid="21">1, puggalasuttaṃ</p>
<pb n="1.136"/>
Tatiyavaggo tatiyo
paṭhamaṁ puggalasuttaṁ
<p n="393"/>Sāvatthiyaṁ ... Atha kho rājā pasenadikosalo yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinnaṁ kho rājānaṁ pasenadikosalaṁ bhagavā etadavoca
cattārome mahārāja puggalā santo saṁvijjamānā lokasmiṁ katame
cattāro tamo tamaparāyano tamo jotiparāyano joti tamaparāyano
joti jotiparāyano.
<p n="394"/>Kathañca mahārāja puggalo tamo tamaparāyano hoti.
Idha mahārāja ekacco puggalo nīce kule pacchājāto hoti
caṇḍālakule vā veṇakule vā nesādakule vā rathakārakule vā
pukkusakule vā daḷidde appannapānabhojane kasiravuttike <pb ed="P" n="1.94" set="S"/>yattha
kasirena ghāsacchādo labbhati. So ca hoti dubbaṇṇo duddassiko
okoṭimako bahvābādho kāṇo vā kuṇī vā khañjo vā pakkhahato
vā na lābhī annassa vatthassa yānassa mālāgandhavilepanassa
seyyāvasathapadīpeyyassa. So kāyena duccaritaṁ carati vācāya duccaritaṁ
carati manasā duccaritaṁ carati. So kāyena duccaritaṁ caritvā
vācāya duccaritaṁ caritvā manasā duccaritaṁ caritvā kāyassa bhedā
parammaraṇā apāyaṁ duggatiṁ vinipātaṁ nirayaṁ upapajjati. Seyyathāpi
<pb n="1.137"/>
Mahārāja puriso andhakārā vā andhakāraṁ gaccheyya tamā vā
tamaṁ gaccheyya lohitamalā vā lohitamalaṁ gaccheyya tathūpamāhaṁ
mahārāja imaṁ puggalaṁ vadāmi. Evaṁ kho mahārāja puggalo
tamo tamaparāyano hoti.
<p n="395"/>Kathañca mahārāja puggalo tamo jotiparāyano hoti.
Idha mahārāja ekacco puggalo nīce kule pacchājāto hoti
caṇḍālakule vā veṇakule vā nesādakule vā rathakārakule vā
pukkusakule vā daḷidde appannapānabhojane kasiravuttike yattha
kasirena ghāsacchādo labbhati. So ca <note n="1">etthantare khosaddo dissati.</note> hoti dubbaṇṇo duddassiko
okoṭimako bahvābādho kāṇo vā kuṇī vā khañjo vā pakkhahato
vā na lābhī annassa pānassa vatthassa yānassa mālāgandhavilepanassa
seyyāvasathapadīpeyyassa. So kāyena sucaritaṁ carati vācāya
sucaritaṁ carati manasā sucaritaṁ carati. So kāyena sucaritaṁ caritvā
vācāya sucaritaṁ caritvā manasā sucaritaṁ caritvā kāyassa bhedā
parammaraṇā sugatiṁ saggaṁ lokaṁ upapajjati. Seyyathāpi mahārāja
puriso paṭhaviyā vā pallaṅkaṁ āroheyya pallaṅkā vā assapiṭṭhiṁ
āroheyya assapiṭṭhiyā vā hatthikkhandhaṁ āroheyya hatthikkhandhā
vā pāsādaṁ āroheyya tathūpamāhaṁ mahārāja imaṁ puggalaṁ vadāmi.
Evaṁ kho mahārāja puggalo tamo jotiparāyano hoti.
<p n="396"/>Kathañca mahārāja puggalo joti tamaparāyano hoti.
<pb n="1.138"/>
Idha mahārāja ekacco puggalo ucce kule pacchājāto hoti
khattiyamahāsālakule vā brāhmaṇamahāsālakule vā gahapatimahāsālakule
vā aḍḍhe mahaddhane mahābhoge pahūtajātarūparajate <pb ed="P" n="1.95" set="S"/>pahūtavittūpakaraṇe
pahūtadhanadhaññe. So ca hoti abhirūpo dassanīyo
pāsādiko paramāya vaṇṇapokkharatāya samannāgato lābhī annassa
pānassa vatthassa yānassa mālāgandhavilepanassa seyyāvasathapadīpeyyassa.
So kāyena duccaritaṁ carati vācāya duccaritaṁ carati
manasā duccaritaṁ carati. So kāyena duccaritaṁ caritvā vācāya
duccaritaṁ caritvā manasā duccaritaṁ caritvā kāyassa bhedā parammaraṇā
apāyaṁ duggatiṁ vinipātaṁ nirayaṁ upapajjati. Seyyathāpi mahārāja puriso
pāsādā vā hatthikkhandhaṁ oroheyya hatthikkhandhā vā assapiṭṭhiṁ
oroheyya assapiṭṭhiyā vā pallaṅkaṁ oroheyya pallaṅkā vā
paṭhaviṁ oroheyya paṭhaviyā vā andhakāraṁ paviseyya <note n="1">Sī. Yu. oroheyya.</note> tathūpamāhaṁ
mahārāja imaṁ puggalaṁ vadāmi. Evaṁ kho mahārāja puggalo joti
tamaparāyano hoti.
<p n="397"/>Kathañca mahārāja puggalo joti jotiparāyano hoti.
Idha mahārāja ekacco puggalo ucce kule pacchājāto hoti
khattiyamahāsālakule vā brāhmaṇamahāsālakule vā gahapatimahāsālakule
vā aḍḍhe mahaddhane mahābhoge pahūtajātarūparajate pahūtavittūpakaraṇe
<pb n="1.139"/>
Pahūtadhanadhaññe. So ca hoti abhirūpo dassanīyo pāsādiko
paramāya vaṇṇapokkharatāya samannāgato lābhī annassa pānassa
vatthassa yānassa mālāgandhavilepanassa seyyāvasathapadīpeyyassa. So
kāyena sucaritaṁ carati vācāya sucaritaṁ carati manasā sucaritaṁ carati. So
kāyena sucaritaṁ caritvā vācāya sucaritaṁ caritvā manasā sucaritaṁ caritvā
kāyassa bhedā parammaraṇā sugatiṁ saggaṁ lokaṁ upapajjati. Seyyathāpi
mahārāja puriso pallaṅkā vā pallaṅkaṁ saṅkameyya assapiṭṭhiyā vā
assapiṭṭhiṁ saṅkameyya hatthikkhandhā vā hatthikkhandhaṁ saṅkameyya pāsādā
vā pāsādaṁ saṅkameyya tathūpamāhaṁ mahārāja imaṁ puggalaṁ vadāmi.
Evaṁ kho mahārāja puggalo joti jotiparāyano hoti. <pb ed="P" n="1.96" set="S"/>Ime kho
mahārāja cattāro puggalā santo saṁvijjamānā lokasminti.
<p n="398"/>Idamavoca .pe.
Daḷiddo puriso rāja assaddho hoti maccharī
kadariyo pāpasaṅkappo micchādiṭṭhi anādaro
samaṇe brāhmaṇe vāpi aññe vāpi vaṇibbake
akkosati paribhāsati natthiko hoti rosako
dadamānaṁ nivāreti yācamānāna bhojanaṁ
tādiso puriso rāja miyyamāno janādhipa
upeti nirayaṁ ghoraṁ tamo tamaparāyano
daḷiddo puriso rāja saddho hoti amaccharī
<pb n="1.140"/>
Dadāti seṭṭhasaṅkappo abyaggamanaso naro
samaṇe brāhmaṇe vāpi aññe vāpi vaṇibbake
uṭṭhāya abhivādeti samacariyāya sikkhati
dadamānaṁ na vāreti yācamānāna bhojanaṁ
tādiso puriso rāja miyyamāno janādhipa
upeti tidivaṁ ṭhānaṁ tamo jotiparāyano
aḍḍho ce <note n="1">Yu. ve.</note> puriso rāja assaddho hoti maccharī
kadariyo pāpasaṅkappo micchādiṭṭhi anādaro
samaṇe brāhmaṇe vāpi aññe vāpi vaṇibbake
akkosati paribhāsati natthiko hoti rosako
dadamānaṁ nivāreti yācamānāna bhojanaṁ
tādiso puriso rāja miyyamāno janādhipa
upeti nirayaṁ ghoraṁ joti tamaparāyano
aḍḍho ce <undef/> puriso rāja saddho hoti amaccharī
dadāti seṭṭhasaṅkappo abyaggamanaso naro
samaṇe brāhmaṇe vāpi aññe vāpi vaṇibbake
uṭṭhāya abhivādeti samacariyāya sikkhati
dadamānaṁ na vāreti yācamānāna bhojanaṁ
tādiso puriso rāja miyyamāno janādhipa
upeti tidivaṁ ṭhānaṁ joti jotiparāyanoti.
<pb n="1.141"/>
<p rend="subhead" sid="22">2, ayyikāsuttaṃ</p>
Dutiyaṁ ayyikāsuttaṁ
<p n="399"/>Sāvatthīnidānaṁ. Atha kho rājā pasenadikosalo divādivassa
yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi. Ekamantaṁ nisinnaṁ kho rājānaṁ pasenadikosalaṁ
bhagavā etadavoca handa kuto nu tvaṁ mahārāja āgacchasi divādivassāti.
Ayyikā <note n="1">Sī. Yu. ayyakā.</note> me bhante kālakatā jiṇṇā vuḍḍhā <note n="2">Sī. vuddhā.</note> mahallikā
addhagatā vayo anuppattā vīsavassasatikā jātiyā ayyikā kho
pana <note n="3">Ma. Yu. etthantare mesaddo dissati. </note> bhante piyā ahosi manāpā hatthiratanena cepahaṁ <note n="4">Ma. Yu. pāhaṁ.</note> bhante
labheyyaṁ mā me ayyikā kālamakāsīti hatthiratanaṁpahaṁ dadeyyaṁ
mā me ayyikā kālamakāsīti assaratanena cepahaṁ bhante labheyyaṁ
mā me ayyikā kālamakāsīti assaratanaṁpahaṁ dadeyyaṁ mā me
ayyikā kālamakāsīti gāmavarena cepahaṁ bhante labheyyaṁ mā me
ayyikā kālamakāsīti gāmavaraṁpahaṁ dadeyyaṁ mā me ayyikā
kālamakāsīti janapadena <note n="5">Sī. janapadapadesena.</note> cepahaṁ bhante labheyyaṁ mā me ayyikā
kālamakāsīti janapadaṁpahaṁ <note n="6">Sī. Ma. janapadapadesaṁ.</note> dadeyyaṁ mā me ayyikā kālamakāsīti <note n="7">Ma. Yu.  sabbe sattā .pe. maraṇaṁ anatītātīti. ime pāṭhā dissanti.</note>
acchariyaṁ bhante abbhūtaṁ bhante yāva subhāsitañcidaṁ bhante bhagavatā
sabbe sattā maraṇadhammā maraṇapariyosānā maraṇaṁ anatītāti.
<p n="400"/>Evametaṁ mahārāja evametaṁ mahārāja sabbe sattā
<pb n="1.142"/>
Maraṇadhammā maraṇapariyosānā maraṇaṁ anatītā. Seyyathāpi mahārāja
yānikānici kumbhakārakabhājanāni āmakāni ceva pakkāni ca sabbāni
tāni bhedanadhammāni bhedanapariyosānāni bhedanaṁ anatītāni evameva
kho mahārāja sabbe sattā maraṇadhammā maraṇapariyosānā maraṇaṁ
anatītāti.
<p n="401"/>Idamavoca .pe.
Sabbe sattā marissanti maraṇantaṁ hi jīvitaṁ
yathākammaṁ gamissanti puññapāpaphalūpagā
nirayaṁ pāpakammantā puññakammā ca sugatiṁ
tasmā kareyya kalyāṇaṁ nicayaṁ samparāyikaṁ
puññāni paralokasmiṁ patiṭṭhā honti pāṇinanti.
<p rend="subhead" sid="23">3, lokasuttaṃ</p>
Tatiyaṁ lokasuttaṁ
<p n="402"/><pb ed="P" n="1.98" set="S"/>Sāvatthiyaṁ ... Ekamantaṁ nisinno kho rājā pasenadikosalo
bhagavantaṁ etadavoca kati nu kho bhante lokassa dhammā uppajjamānā
uppajjanti ahitāya dukkhāya aphāsuvihārāyāti.
<p n="403"/>Tayo kho mahārāja lokassa dhammā uppajjamānā
uppajjanti ahitāya dukkhāya aphāsuvihārāya. Katame tayo.
Lobho kho mahārāja lokassa dhammo uppajjamāno uppajjati
ahitāya dukkhāya aphāsuvihārāya doso kho mahārāja lokassa
dhammo uppajjamāno uppajjati ahitāya dukkhāya aphāsuvihārāya
<pb n="1.143"/>
Moho kho mahārāja lokassa dhammo uppajjamāno uppajjati
ahitāya dukkhāya aphāsuvihārāya. Ime kho mahārāja tayo lokassa
dhammā uppajjamānā uppajjanti ahitāya dukkhāya aphāsuvihārāyāti.
<p n="404"/>Idamavoca .pe.
Lobho doso ca moho ca purisaṁ pāpacetasaṁ
hiṁsanti attasambhūtā tacasāraṁva sapphalanti <note n="1">Ma. Yu. samphalanti.</note>.
<p rend="subhead" sid="24">4, issattasuttaṃ</p>
Catutthaṁ issatthasuttaṁ
<p n="405"/>Sāvatthiyaṁ ... Ekamantaṁ nisinno kho rājā pasenadikosalo
bhagavantaṁ etadavoca kattha nu <note n="2">Sī. kathannūti pāṭho.</note> kho bhante dānaṁ dātabbanti.
Yattha kho mahārāja cittaṁ pasīdatīti. Kattha pana bhante dinnaṁ
mahapphalanti.
<p n="406"/>Aññaṁ kho etaṁ mahārāja kattha dānaṁ dātabbaṁ aññaṁ
panetaṁ kattha dinnaṁ mahapphalanti sīlavato kho mahārāja dinnaṁ
mahapphalaṁ no tathā dussīle. Tena hi mahārāja taññevettha
paṭipucchissāmi yathā te khameyya tathā naṁ byākareyyāsi.
<p n="407"/>Taṁ kiṁ maññasi mahārāja idha tyassa yuddhaṁ paccupaṭṭhitaṁ
saṅgāmo samupabyūḷho atha āgaccheyya khattiyakumāro asikkhito
akatahattho akatayoggo akatupāsano <pb ed="P" n="1.99" set="S"/>bhīru chambhī utrāsī palāyī
bhareyyāsi taṁ purisaṁ attho ca te tādisena purisenāti. Nāhaṁ
<pb n="1.144"/>
Bhante bhareyyaṁ taṁ purisaṁ na ca me attho tādisena purisenāti.
Atha āgaccheyya brāhmaṇakumāro asikkhito .pe. Atha āgaccheyya
vessakumāro asikkhito .pe. Atha āgaccheyya suddakumāro asikkhito
.pe. Na ca me attho tādisena purisenāti.
<p n="408"/>Taṁ kiṁ maññasi mahārāja idha tyassa yuddhaṁ paccupaṭṭhitaṁ
saṅgāmo samupabyūḷho atha āgaccheyya khattiyakumāro susikkhito
katahattho katayoggo katupāsano abhīru acchambhī anutrāsī apalāyī
bhareyyāsi taṁ purisaṁ attho ca te tādisena purisenāti.
Bhareyyāhaṁ bhante taṁ purisaṁ attho ca me tādisena purisenāti.
Atha āgaccheyya brāhmaṇakumāro .pe. Atha āgaccheyya vessakumāro
.pe. Atha āgaccheyya suddakumāro susikkhito katahattho
katayoggo katupāsano abhīru acchambhī anutrāsī apalāyī bhareyyāsi
taṁ purisaṁ attho ca te tādisena purisenāti. Bhareyyāhaṁ bhante taṁ
purisaṁ attho ca me tādisena purisenāti.
<p n="409"/>Evameva kho mahārāja yasmā <note n="1">Ma. Yu. etthantare kasmāti dissati.</note> cepi kulā agārasmā
anagāriyaṁ pabbajito hoti so ca hoti pañcaṅgavippahīno pañcaṅgasamannāgato
tasmiṁ dinnaṁ mahapphalaṁ hoti. Katamāni pañcaṅgāni
pahīnāni honti. Kāmacchando pahīno hoti byāpādo pahīno
hoti thīnamiddhaṁ pahīnaṁ hoti uddhaccakukkuccaṁ pahīnaṁ hoti vicikicchā
pahīnā hoti. Imāni pañcaṅgāni pahīnāni honti. Katamehi
<pb n="1.145"/>
Pañcahaṅgehi samannāgato hoti. Asekkhena sīlakkhandhena samannāgato
hoti asekkhena samādhikkhandhena samannāgato hoti asekkhena
paññākkhandhena <pb ed="P" n="1.100" set="S"/>samannāgato hoti asekkhena vimuttikkhandhena
samannāgato hoti asekkhena vimuttiñāṇadassanakkhandhena
samannāgato hoti. Imehi pañcahaṅgehi samannāgato hoti.
Iti pañcaṅgavippahīne pañcaṅgasamannāgate dinnaṁ mahapphalanti.
<p n="410"/>Idamavoca bhagavā .pe. Satthā
issatthaṁ balaviriyañca yasmiṁ vijjetha māṇave
taṁ yuddhattho bhare rājā nāsūraṁ jātipaccayā
tatheva khantisoraccaṁ dhammā yasmiṁ patiṭṭhitā
tamariyavutti <note n="1">Ma. ariyavuttiṁ medhāviṁ. Yu. tamariyavuttiṁ.</note> medhāviṁ hīnajaccampi pūjaye
kāraye assame ramme vāsayettha bahussute
papañcavivane kayirā dugge saṅkamanāni ca
annaṁ pānaṁ khādanīyaṁ vatthasenāsanāni ca
dadeyya ujubhūtesu vippasannena cetasā
yathāpi <note n="2">Ma. Yu. yathāhi.</note> megho thanayaṁ vijjumālī satakkuku <note n="3">Ma. Yu. satakkaku.</note>
thalaṁ ninnañca pūreti abhivassaṁ vasundharaṁ
tatheva saddho sutavā abhisaṅkhacca bhojanaṁ
vaṇibbake tappayati annapānena paṇḍito
anumodamāno pakireti detha dethāti bhāsati
<pb n="1.146"/>
Tañhissa tajjitaṁ <note n="1">Po. Ma. Yu. gajjitaṁ.</note> hoti devasseva pavassato
sā puññadhārā vipulā dātāraṁ abhivassatīti.
<p rend="subhead" sid="25">5, pabbatūpamasuttaṃ</p>
Pañcamaṁ pabbatopamasuttaṁ
<p n="411"/>Sāvatthīnidānaṁ. Atha kho rājā pasenadikosalo
divādivassa yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi. Ekamantaṁ nisinnaṁ kho rājānaṁ pasenadikosalaṁ
bhagavā etadavoca handa kuto nu tvaṁ mahārāja āgacchasi
divādivassāti. Yāni tāni bhante raññaṁ khattiyānaṁ muddhāvasittānaṁ
issariyamadamattānaṁ kāmagedhapariyuṭṭhitānaṁ janapadatthāvariyappattānaṁ
mahantaṁ paṭhavīmaṇḍalaṁ abhivijiya ajjhāvasantānaṁ rājakaraṇīyāni
bhavanti tesvāhaṁ <note n="2">Ma. tesu khvāhaṁ.</note> etarahi ussukkaṁ āpannoti.
<p n="412"/>Taṁ kiṁ maññasi mahārāja idha te puriso <pb ed="P" n="1.101" set="S"/>āgaccheyya
puratthimāya disāya saddhāyiko paccayiko so taṁ upasaṅkamitvā
evaṁ vadeyya yagghe mahārāja jāneyya <note n="3">Ma. Yu. jāneyyāsi.</note> ahaṁ āgacchāmi puratthimāya
disāya tatthaddasaṁ mahantaṁ pabbataṁ abbhasamaṁ sabbe pāṇe
nippothento <note n="4">Sī. Yu.  nipuphoṭento. Ma. nipphothenuto.</note> āgacchati yante mahārāja karaṇīyaṁ taṁ karohīti.
Atha dutiyo puriso āgaccheyya dakkhiṇāya disāya .pe. Atha
tatiyo puriso āgaccheyya pacchimāya disāya .pe. Atha catuttho
puriso āgaccheyya uttarāya disāya saddhāyiko paccayiko so
<pb n="1.147"/>
Taṁ upasaṅkamitvā evaṁ vadeyya yagghe mahārāja jāneyya <note n="1">Ma. Yu. jāneyyāsi.</note> ahaṁ
āgacchāmi uttarāya disāya tatthaddasaṁ mahantaṁ pabbataṁ abbhasamaṁ
sabbe pāṇe nippothento āgacchati yante mahārāja karaṇīyaṁ
taṁ karohīti. Evarūpe te mahārāja mahati mahabbhaye samuppanne
dāruṇe manussakkhaye <note n="2">Ma. manussakāye.</note> dullabhe manussatte kimassa karaṇīyanti.
Evarūpe me bhante mahati mahabbhaye samuppanne dāruṇe manussakkhaye
dullabhe manussatte kimassa karaṇīyaṁ aññatra dhammacariyāya aññatra
samacariyāya aññatra kusalakiriyāya aññatra puññakiriyāyāti.
<p n="413"/>Ārocemi kho te mahārāja paṭivedemi kho te
mahārāja adhivattati kho taṁ mahārāja jarāmaraṇaṁ adhivattamāne ca
te mahārāja jarāmaraṇe kimassa karaṇīyanti. Adhivattamāne ca
me bhante jarāmaraṇe kimassa karaṇīyaṁ aññatra dhammacariyāya
aññatra samacariyāya aññatra kusalakiriyāya aññatra puññakiriyāya
yāni tāni bhante raññaṁ khattiyānaṁ muddhāvasittānaṁ issariyamadamattānaṁ
kāmagedhapariyuṭṭhitānaṁ janapadatthāvariyappattānaṁ mahantaṁ paṭhavīmaṇḍalaṁ
abhivijiya ajjhāvasantānaṁ hatthiyuddhāni bhavanti tesampi
bhante hatthiyuddhānaṁ natthi gati natthi visayo adhivattamāne
jarāmaraṇe yānipi tāni bhante raññaṁ khattiyānaṁ muddhāvasittānaṁ
.pe. Ajjhāvasantānaṁ assayuddhāni bhavanti .pe. Rathayuddhāni
<pb n="1.148"/>
Bhavanti .pe. Pattiyuddhāni bhavanti tesampi <pb ed="P" n="1.102" set="S"/>bhante pattiyuddhānaṁ
natthi gati natthi visayo adhivattamāne jarāmaraṇe santi kho
pana bhante imasmiṁ rājakule mantino mahāmattā ye pahonti
āgate paccatthike mantehi bhedayituṁ tesampi bhante mantayuddhānaṁ
natthi gati natthi visayo adhivattamāne jarāmaraṇe saṁvijjati kho
pana bhante imasmiṁ rājakule pahūtaṁ hiraññasuvaṇṇaṁ bhūmigatañceva
vehāsaṭṭhañca yena mayaṁ pahoma āgate paccatthike dhanena upalāpetuṁ
tesampi bhante dhanayuddhānaṁ natthi gati natthi visayo adhivattamāne
jarāmaraṇe adhivattamāne ca me bhante jarāmaraṇe kimassa karaṇīyaṁ
aññatra dhammacariyāya aññatra samacariyāya aññatra kusalakiriyāya
aññatra puññakiriyāyāti.
<p n="414"/>Evametaṁ mahārāja evametaṁ adhivattamāne ca te
jarāmaraṇe kimassa karaṇīyaṁ aññatra dhammacariyāya aññatra samacariyāya
aññatra kusalakiriyāya aññatra puññakiriyāyāti.
<p n="415"/>Idamavoca bhagavā .pe. Satthā
yathāpi selā vipulā nabhaṁ āhacca pabbatā
samantā anupariyeyyuṁ nippothentā <note n="1">Po. Ma. Yu. nippothenuto.</note> catuddisā
evaṁ jarā ca maccu ca adhivattanti pāṇino
khattiye brāhmaṇe vesse sudde caṇḍālapukkuse
<pb n="1.149"/>
Na kiñci <note n="1">kañcītipi pāṭhena bhavitabbaṁ.</note> parivajjeti sabbamevābhimaddati
na tattha hatthīnaṁ bhūmi na rathānaṁ na pattiyā
na cāpi mantayuddhena sakkā jetuṁ dhanena vā
tasmā hi paṇḍito poso sampassaṁ atthamattano
buddhe dhamme ca saṅghe ca dhīro saddhaṁ nivesaye
yo dhammacārī <note n="2">Ma. yo dhammaṁ cari kāyena.</note> kāyena vācāya uda cetasā
idheva naṁ pasaṁsanti pecca sagge pamodatīti.
Kosalasaṁyuttaṁ samattaṁ.
Tassuddānaṁ
puggalo ayyikā loko issatthaṁ pabbatopamaṁ <note n="3">Ma. pabbatūpamā.</note>
desitaṁ buddhaseṭṭhena imaṁ kosalapañcakaṁ.
</xml>