<xml src="a1-20.xml">
<readunit id="a1-20">20. amatavaggo</readunit>
<pb n="1.59"/>
<p n="235"/>Amatante bhikkhave na paribhuñjanti ye kāyagatāsatiṁ na
paribhuñjanti. Amatante bhikkhave paribhuñjanti ye kāyagatāsatiṁ
paribhuñjantīti.
<p n="236"/>Amatantesaṁ bhikkhave aparibhuttaṁ yesaṁ kāyagatāsati
aparibhuttā. Amatantesaṁ bhikkhave paribhuttaṁ yesaṁ kāyagatāsati
paribhuttāti.
<p n="237"/>Amatantesaṁ bhikkhave parihīnaṁ yesaṁ kāyagatāsati parihīnā.
Amatantesaṁ bhikkhave aparihīnaṁ yesaṁ kāyagatāsati aparihīnāti.
<p n="238"/>Amatantesaṁ bhikkhave viraddhaṁ yesaṁ kāyagatāsati <pb ed="P" n="1.46" set="A"/>viraddhā.
Amatantesaṁ bhikkhave āraddhaṁ yesaṁ kāyagatāsati āraddhāti.
<p n="239"/>Amatante bhikkhave pamādiṁsu ye kāyagatāsatiṁ pamādiṁsu.
Amatante bhikkhave na pamādiṁsu ye kāyagatāsatiṁ na pamādiṁsūti.
<p n="240"/>Amatantesaṁ bhikkhave pamuṭṭhaṁ yesaṁ kāyagatāsati pamuṭṭhā.
Amatantesaṁ bhikkhave appamuṭṭhaṁ yesaṁ kāyagatāsati appamuṭṭhāti.
<p n="241"/>Amatantesaṁ bhikkhave anāsevitaṁ yesaṁ kāyagatāsati
anāsevitā. Amatantesaṁ bhikkhave āsevitaṁ yesaṁ kāyagatāsati
āsevitāti.
<p n="242"/>Amatantesaṁ bhikkhave abhāvitaṁ yesaṁ kāyagatāsati
abhāvitā. Amatantesaṁ bhikkhave bhāvitaṁ yesaṁ kāyagatāsati bhāvitāti.
<p n="243"/>Amatantesaṁ bhikkhave abahulīkataṁ yesaṁ kāyagatāsati
<pb n="1.60"/>
Abahulīkatā. Amatantesaṁ bhikkhave bahulīkataṁ yesaṁ kāyagatāsati
bahulīkatāti.
<p n="244"/>Amatantesaṁ bhikkhave anabhiññātaṁ yesaṁ kāyagatāsati
anabhiññātā. Amatantesaṁ bhikkhave abhiññātaṁ yesaṁ kāyagatāsati
abhiññātāti.
<p n="245"/>Amatantesaṁ bhikkhave apariññātaṁ yesaṁ kāyagatāsati
apariññātā. Amatantesaṁ bhikkhave pariññātaṁ yesaṁ kāyagatāsati
pariññātāti.
<p n="246"/>Amatantesaṁ bhikkhave asacchikataṁ yesaṁ kāyagatāsati
asacchikatā. Amatantesaṁ bhikkhave sacchikataṁ yesaṁ kāyagatāsati
sacchikatāti. <note n="1">Ma. idamavo ca bhagavā attamanā te bhikkhū bhagavato bhāsitaṁ abhinandunti. </note> <note n="2">Ma. amatavaggo.</note>
Ekanipātassa suttasahassaṁ samattaṁ <note n="3">Ma. ekakanipātapāli niṭṭhitā.</note>.
</xml>