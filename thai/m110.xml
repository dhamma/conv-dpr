<xml src="m110.xml">
<pgroup id="m110"/>
<readunit id="m110">10. cūḷapuṇṇamasuttaṃ</readunit>
<pb n="3.109"/>
Cūḷapuṇṇamasuttaṁ
<p n="130"/>Evamme sutaṁ ekaṁ samayaṁ bhagavā sāvatthiyaṁ viharati
pubbārāme migāramātu pāsāde. <pb ed="P" n="3.21" set="M"/>Tena kho pana samayena bhagavā
tadahuposathe paṇṇarase puṇṇāya puṇṇamāya rattiyā bhikkhusaṅghaparivuto
abbhokāse nisinno hoti.
<p n="131"/>Atha kho bhagavā tuṇhībhūtaṁ <note n="1">Ma. Yu. tuṇhībhūtaṁ tuṇhībhūtaṁ.</note> bhikkhusaṅghaṁ anuviloketvā
bhikkhū āmantesi jāneyya nu kho bhikkhave asappuriso asappurisaṁ
asappuriso ayambhavanti. No hetaṁ bhante. Sādhu bhikkhave
aṭṭhānametaṁ bhikkhave anavakāso yaṁ asappuriso asappurisaṁ jāneyya
asappuriso ayambhavanti jāneyya pana bhikkhave asappuriso sappurisaṁ
sappuriso ayambhavanti. No hetaṁ bhante. Sādhu bhikkhave
etampi <note n="2">Ma. Yu. etampi kho.</note> bhikkhave aṭṭhānaṁ anavakāso yaṁ asappuriso sappurisaṁ jāneyya
sappuriso ayambhavanti.
<p n="132"/>Asappuriso bhikkhave asaddhammasamannāgato hoti
asappurisabhattī hoti asappurisacintī hoti asappurisamantī hoti
asappurisavāco hoti asappurisakammanto hoti asappurisadiṭṭhī hoti
asappurisadānaṁ deti.
<p n="133"/>Kathañca bhikkhave asappuriso asaddhammasamannāgato hoti.
Idha bhikkhave asappuriso asaddho hoti ahiriko hoti anottappī
<pb n="3.110"/>
Hoti appassuto hoti kusīto hoti muṭṭhassatī hoti duppañño
hoti evaṁ kho bhikkhave asappuriso asaddhammasamannāgato hoti.
<p n="134"/>Kathañca bhikkhave asappuriso asappurisabhattī hoti.
Idha bhikkhave asappurisassa ye te samaṇabrāhmaṇā asaddhā ahirikā
anottappino appassutā kusītā muṭṭhassatino duppaññā tyassa
mittā honti te sahāyā evaṁ kho bhikkhave asappuriso
asappurisabhattī hoti.
<p n="135"/>Kathañca bhikkhave asappuriso asappurisacintī hoti.
Idha bhikkhave asappuriso attabyābādhāyapi ceteti parabyābādhāyapi
ceteti ubhayabyābādhāyapi ceteti evaṁ kho bhikkhave asappuriso
asappurisacintī hoti.
<p n="136"/>Kathañca bhikkhave asappuriso asappurisamantī hoti.
Idha bhikkhave <pb ed="P" n="3.22" set="M"/>asappuriso attabyābādhāyapi manteti parabyābādhāyapi
manteti ubhayabyābādhāyapi manteti evaṁ kho bhikkhave asappuriso
asappurisamantī hoti.
<p n="137"/>Kathañca bhikkhave asappuriso asappurisavāco hoti.
Idha bhikkhave asappuriso musāvādī hoti pisuṇavāco hoti pharusavāco
hoti samphappalāpī hoti evaṁ kho bhikkhave asappuriso
asappurisavāco hoti.
<p n="138"/>Kathañca bhikkhave asappuriso asappurisakammanto hoti.
<pb n="3.111"/>
Idha bhikkhave asappuriso pāṇātipātī hoti adinnādāyī hoti
kāmesumicchācārī hoti evaṁ kho bhikkhave asappuriso asappurisakammanto
hoti.
<p n="139"/>Kathañca bhikkhave asappuriso asappurisadiṭṭhī hoti. Idha
bhikkhave asappuriso evaṁdiṭṭhiko <note n="1">Ma. Yu. evaṁdiṭṭhī.</note> hoti natthi dinnaṁ natthi yiṭṭhaṁ
natthi hutaṁ natthi sukatadukkaṭānaṁ kammānaṁ phalaṁ vipāko natthi ayaṁ
loko natthi paro loko natthi mātā natthi pitā natthi sattā
opapātikā natthi loke samaṇabrāhmaṇā sammaggatā
sammāpaṭipannā ye imañca lokaṁ parañca lokaṁ sayaṁ abhiññā
sacchikatvā pavedentīti evaṁ kho bhikkhave asappuriso asappurisadiṭṭhī
hoti.
<p n="140"/>Kathañca bhikkhave asappuriso asappurisadānaṁ deti.
Idha bhikkhave asappuriso asakkaccaṁ dānaṁ deti asahatthā dānaṁ
deti acittiṁ katvā dānaṁ deti apaviṭṭhaṁ dānaṁ deti anāgamanadiṭṭhiko
dānaṁ deti evaṁ kho bhikkhave asappuriso asappurisadānaṁ
deti.
<p n="141"/>Sa <note n="2">Ma. sa khoti natthi.</note> kho so bhikkhave asappuriso evaṁ asaddhammasamannāgato
evaṁ asappurisabhattī evaṁ asappurisacintī evaṁ asappurisamantī evaṁ
asappurisavāco evaṁ asappurisakammanto evaṁ asappurisadiṭṭhī evaṁ
asappurisadānaṁ datvā kāyassa bhedā parammaraṇā yā asappurisānaṁ
<pb n="3.112"/>
Gati tattha uppajjati. Kā ca bhikkhave asappurisānaṁ gati nirayo
vā tiracchānayoni vā.
<p n="142"/><pb ed="P" n="3.23" set="M"/>Jāneyya nu kho bhikkhave sappuriso sappurisaṁ sappuriso
ayambhavanti. Evaṁ bhante. Sādhu bhikkhave ṭhānametaṁ bhikkhave
vijjati yaṁ sappuriso sappurisaṁ jāneyya sappuriso ayambhavanti
jāneyya pana bhikkhave sappuriso asappurisaṁ asappuriso
ayambhavanti. Evaṁ bhante. Sādhu bhikkhave etampi kho bhikkhave ṭhānaṁ
vijjati yaṁ sappuriso asappurisaṁ jāneyya asappuriso ayambhavanti.
<p n="143"/>Sappuriso bhikkhave saddhammasamannāgato hoti
sappurisabhattī hoti sappurisacintī hoti sappurisamantī hoti
sappurisavāco hoti sappurisakammanto hoti sappurisadiṭṭhī hoti
sappurisadānaṁ deti.
<p n="144"/>Kathañca bhikkhave sappuriso saddhammasamannāgato hoti.
Idha bhikkhave sappuriso saddho hoti hirimā hoti ottappī hoti
bahussuto hoti āraddhaviriyo hoti upaṭṭhitasatī hoti paññavā
hoti evaṁ kho bhikkhave sappuriso saddhammasamannāgato hoti.
<p n="145"/>Kathañca bhikkhave sappuriso sappurisabhattī hoti. Idha
bhikkhave sappurisassa ye te samaṇabrāhmaṇā saddhā hirimanto
ottappino bahussutā āraddhaviriyā upaṭṭhitasatino paññavanto
tyassa mittā honti te sahāyā evaṁ kho bhikkhave sappuriso
<pb n="3.113"/>
Sappurisabhattī hoti.
<p n="146"/>Kathañca bhikkhave sappuriso sappurisacintī hoti. Idha
bhikkhave sappuriso nevattabyābādhāya ceteti na parabyābādhāya
ceteti na ubhayabyābādhāya ceteti evaṁ kho bhikkhave sappuriso
sappurisacintī hoti.
<p n="147"/>Kathañca bhikkhave sappuriso sappurisamantī hoti. Idha
bhikkhave sappuriso nevattabyābādhāya manteti na parabyābādhāya
manteti na ubhayabyābādhāya manteti evaṁ kho bhikkhave sappuriso
sappurisamantī hoti.
<p n="148"/>Kathañca bhikkhave sappuriso sappurisavāco hoti. Idha
bhikkhave sappuriso musāvādā paṭivirato hoti pisuṇāya vācāya
paṭivirato hoti pharusāya vācāya paṭivirato hoti samphappalāpā
paṭivirato hoti evaṁ kho bhikkhave sappuriso sappurisavāco hoti.
<p n="149"/>Kathañca bhikkhave sappuriso sappurisakammanto hoti.
Idha bhikkhave sappuriso pāṇātipātā paṭivirato hoti adinnādānā
paṭivirato hoti kāmesumicchācārā paṭivirato hoti evaṁ kho bhikkhave
sappuriso sappurisakammanto hoti.
<p n="150"/>Kathañca bhikkhave sappuriso sappurisadiṭṭhī hoti. Idha
bhikkhave sappuriso evaṁ diṭṭhiko hoti atthi dinnaṁ atthi yiṭṭhaṁ
atthi hutaṁ atthi sukatadukkaṭānaṁ kammānaṁ phalaṁ vipāko atthi ayaṁ
<pb n="3.114"/>
Loko atthi paro loko atthi mātā atthi pitā atthi sattā
opapātikā atthi loke samaṇabrāhmaṇā sammaggatā sammāpaṭipannā
ye imañca lokaṁ parañca lokaṁ sayaṁ abhiññā sacchikatvā
pavedentīti evaṁ kho bhikkhave sappuriso sappurisadiṭṭhī
hoti.
<p n="151"/>Kathañca bhikkhave sappuriso sappurisadānaṁ deti. Idha
bhikkhave sappuriso sakkaccaṁ dānaṁ deti <note n="1">Po. Ma. sahatthā dānaṁ deti.</note> cittiṁ katvā dānaṁ deti
parisuddhaṁ <note n="2">Ma. anupaviṭṭhaṁ.</note> dānaṁ deti āgamanadiṭṭhiko dānaṁ deti evaṁ kho bhikkhave
sappuriso sappurisadānaṁ deti.
<p n="152"/>Sa kho so bhikkhave sappuriso evaṁ saddhammasamannāgato
evaṁ sappurisabhattī evaṁ sappurisacintī evaṁ sappurisamantī evaṁ sappurisavāco
evaṁ sappurisakammanto evaṁ sappurisadiṭṭhī evaṁ sappurisadānaṁ
datvā kāyassa bhedā parammaraṇā yā sappurisānaṁ gati tattha
uppajjati kā ca bhikkhave sappurisānaṁ gati devamahattatā vā
manussamahattatā vāti.
Idamavoca bhagavā attamanā te bhikkhū bhagavato bhāsitaṁ
abhinandunti.
Cūḷapuṇṇamasuttaṁ niṭṭhitaṁ dasamaṁ.
Devadahavaggo paṭhamo.
<pb n="3.115"/>
Tassuddānaṁ
devadahapañcattayakinti
nigantho aññaveyyākaraṇo
kurugaṇakagopakaṁ puṇṇamayo
devadahaggamo paṭhamo pavaro.
<p rend="subhead" check="nosid">2, anupadavaggo</p>
</xml>