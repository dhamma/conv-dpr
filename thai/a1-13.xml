<xml src="a1-13.xml">
<readunit id="a1-13">13. ekapuggalavaggo</readunit>
Ekapuggalapāli
<p n="139"/><pb ed="P" n="1.22" set="A"/>Ekapuggalo bhikkhave loke uppajjamāno uppajjati
bahujanahitāya bahujanasukhāya lokānukampāya atthāya hitāya sukhāya
<pb n="1.29"/>
Devamanussānaṁ katamo ekapuggalo tathāgato arahaṁ sammāsambuddho ayaṁ
kho bhikkhave ekapuggalo loke uppajjamāno uppajjati bahujanahitāya
bahujanasukhāya lokānukampāya atthāya hitāya sukhāya devamanussānanti.
<p n="140"/>Ekapuggalassa bhikkhave pātubhāvo dullabho lokasmiṁ
katamassa ekapuggalassa tathāgatassa arahato sammāsambuddhassa imassa
kho bhikkhave ekapuggalassa pātubhāvo dullabho sokasminti.
<p n="141"/>Ekapuggalo bhikkhave loke uppajjamāno uppajjati
acchariyamanusso katamo ekapuggalo tathāgato arahaṁ sammāsambuddho
ayaṁ kho bhikkhave ekapuggalo loke uppajjamāno uppajjati
acchariyamanussoti.
<p n="142"/>Ekapuggalassa bhikkhave kālakiriyā bahuno janassa
anutappā hoti katamassa ekapuggalassa tathāgatassa arahato
sammāsambuddhassa imassa kho bhikkhave ekapuggalassa kālakiriyā bahuno
janassa anutappā hotīti.
<p n="143"/>Ekapuggalo bhikkhave loke uppajjamāno uppajjati
adutiyo asahāyo appaṭimo appaṭisamo appaṭibhāgo <note n="1">Yu. ayaṁ pāṭho natthi.</note> appaṭipuggalo
asamo asamasamo dipadānaṁ aggo katamo ekapuggalo tathāgato
arahaṁ sammāsambuddho ayaṁ kho bhikkhave ekapuggalo loke
uppajjamāno uppajjati adutiyo asahāyo appaṭimo appaṭisamo
appaṭibhāgo appaṭipuggalo asamo asamasamo dipadānaṁ aggoti.
<pb n="1.30"/>
<p n="144"/>Ekapuggalassa bhikkhave pātubhāvo <note n="1">Ma. Yu. pātubhāvā.</note> mahato cakkhussa
pātubhāvo hoti mahato ālokassa pātubhāvo hoti mahato obhāsassa
pātubhāvo hoti channaṁ anuttariyānaṁ pātubhāvo hoti catunnaṁ
paṭisambhidānaṁ sacchikiriyā hoti anekadhātupaṭivedho hoti nānādhātupaṭivedho
hoti vijjāvimuttiphalasacchikiriyā <pb ed="P" n="1.23" set="A"/>hoti sotāpattiphalasacchikiriyā
hoti sakadāgāmiphalasacchikiriyā hoti anāgāmiphalasacchikiriyā
hoti arahattaphalasacchikiriyā hoti katamassa ekapuggalassa tathāgatassa
arahato sammāsambuddhassa imassa kho bhikkhave ekapuggalassa
pātubhāvo <note n="2">Ma. Yu. pātubhāvā.</note> mahato cakkhussa pātubhāvo hoti mahato ālokassa
pātubhāvo hoti mahato obhāsassa pātubhāvo hoti channaṁ
anuttariyānaṁ pātubhāvo hoti catunnaṁ paṭisambhidānaṁ sacchikiriyā hoti
anekadhātupaṭivedho hoti nānādhātupaṭivedho hoti vijjāvimuttiphalasacchikiriyā
hoti sotāpattiphalasacchikiriyā hoti sakadāgāmiphalasacchikiriyā
hoti anāgāmiphalasacchikiriyā hoti arahattaphalasacchikiriyā
hotīti.
<p n="145"/>Nāhaṁ bhikkhave aññaṁ akapuggalampi samanupassāmi yo
evaṁ tathāgatena anuttaraṁ dhammacakkaṁ pavattitaṁ sammadeva anuppavatteti
yathayidaṁ bhikkhave sārīputto sārīputto bhikkhave tathāgatena
anuttaraṁ dhammacakkaṁ pavattitaṁ sammadeva anuppavattetīti.
Puggalavaggo <note n="3">Ma. Yu. ekapuggalavaggo terasamo.</note>.
</xml>