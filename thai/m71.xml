<xml src="m71.xml">
<pgroup id="m71"/>
<readunit id="m71">1. tevijjavacchasuttaṃ</readunit>
<pb n="2.236"/>
Paribbājakavaggo
cūḷavacchagottasuttaṁ <note n="1">Ma. Yu. tevijjavacchagottasuttaṁ.</note>
<p n="240"/>Evamme sutaṁ ekaṁ samayaṁ bhagavā vesāliyaṁ viharati
mahāvane kūṭāgārasālāyaṁ. Tena kho pana samayena vacchagotto
paribbājako ekapuṇḍarīke paribbājakārāme paṭivasati. Atha
kho bhagavā pubbaṇhasamayaṁ nivāsetvā pattacīvaramādāya vesāliṁ <note n="2">Po. vesāliyaṁ. </note>
piṇḍāya pāvisi. Atha kho bhagavato etadahosi atippago kho
tāva vesāliyaṁ piṇḍāya carituṁ yannūnāhaṁ yena ekapuṇḍarīko
paribbājakārāmo yena vacchagotto paribbājako tenupasaṅkameyyanti.
Atha kho bhagavā yena ekapuṇḍarīko paribbājakārāmo yena vacchagotto
paribbājako tenupasaṅkami. Addasā kho vacchagotto
paribbājako bhagavantaṁ <note n="3">Yu. etthantare vāsaddo atthi.</note> dūrato āgacchantaṁ disvā bhagavantaṁ etadavoca
etu kho bhante bhagavā svāgataṁ bhante bhagavato <note n="4">Po. bhagavā.</note> cirassaṁ kho
bhante bhagavā imaṁ pariyāyamakāsi yadidaṁ <pb ed="P" n="1.482" set="M"/>idhāgamanāya nisīdatu
bhante bhagavā idamāsanaṁ paññattanti. Nisīdi bhagavā paññatte
āsane. Vacchagottopi kho paribbājako aññataraṁ nīcaṁ āsanaṁ
gahetvā ekamantaṁ nisīdi.
<pb n="2.237"/>
<p n="241"/>Ekamantaṁ nisinno kho vacchagotto paribbājako
bhagavantaṁ etadavoca sutametaṁ bhante samaṇo gotamo sabbaññū
sabbadassāvī aparisesaṁ ñāṇadassanaṁ paṭijānāti carato ca me
tiṭṭhato ca suttassa ca jāgarassa ca satataṁ samitaṁ ñāṇadassanaṁ
paccupaṭṭhitanti ye te bhante evamāhaṁsu samaṇo gotamo
sabbaññū sabbadassāvī aparisesaṁ ñāṇadassanaṁ paṭijānāti carato
ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ
paccupaṭṭhitanti kacci te bhante bhagavato vuttavādino
na ca bhagavantaṁ abhūtena abbhācikkhanti dhammassa cānudhammaṁ
byākaronti na ca koci sahadhammiko vādānuvādo gārayhaṁ
ṭhānaṁ āgacchatīti. Ye te vaccha evamāhaṁsu samaṇo gotamo
sabbaññū sabbadassāvī aparisesaṁ ñāṇadassanaṁ paṭijānāti carato
ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ
paccupaṭṭhitanti na me te vuttavādino abbhācikkhanti
ca pana mante <note n="1">Ma. maṁ.</note> asatā abhūtenāti.
<p n="242"/>Kathaṁ byākaramānā pana mayaṁ bhante vuttavādino ceva
bhagavato assāma na ca bhagavantaṁ abhūtena abbhācikkheyyāma
dhammassa cānudhammaṁ byākareyyāma na ca koci sahadhammiko
vādānuvādo gārayhaṁ ṭhānaṁ āgaccheyyāti. Tevijjo samaṇo
gotamoti kho vaccha byākaramāno vuttavādī ceva me assa na ca
<pb n="2.238"/>
Maṁ abhūtena abbhācikkheyya dhammassa cānudhammaṁ byākareyya na ca
koci sahadhammiko vādānuvādo gārayhaṁ ṭhānaṁ āgaccheyya. Ahaṁ
hi vaccha yāvadeva ākaṅkhāmi anekavihitaṁ pubbenivāsaṁ anussarāmi
seyyathīdaṁ ekampi jātiṁ dvepi jātiyo .pe. Iti sākāraṁ
sauddesaṁ anekavihitaṁ pubbenivāsaṁ anussarāmi. Ahaṁ hi vaccha
yāvadeva ākaṅkhāmi dibbena cakkhunā visuddhena atikkantamānusakena
satte passāmi cavamāne upapajjamāne hīne paṇīte suvaṇṇe
dubbaṇṇe sugate duggate .pe. Yathākammūpage satte pajānāmi.
Ahaṁ hi vaccha <pb ed="P" n="1.483" set="M"/>āsavānaṁ khayā anāsavaṁ cetovimuttiṁ paññāvimuttiṁ
diṭṭheva dhamme sayaṁ abhiññā sacchikatvā upasampajja viharāmi.
Tevijjo samaṇo gotamoti kho vaccha byākaramāno vuttavādī
ceva me assa na ca maṁ abhūtena abbhācikkheyya dhammassa
cānudhammaṁ byākareyya na ca koci sahadhammiko vādānuvādo
gārayhaṁ ṭhānaṁ āgaccheyyāti.
<p n="243"/>Evaṁ vutte vacchagotto paribbājako bhagavantaṁ etadavoca
atthi nu kho bho gotama koci gihī gihisaññojanaṁ appahāya <note n="1">Po. diṭṭheva dhamme.</note>
kāyassa bhedā dukkhassantakaroti. Natthi kho vaccha koci gihī
gihisaññojanaṁ appahāya kāyassa bhedā dukkhassantakaroti <note n="2">katthaci dukkhassantaṁ karoti.</note>. Atthi
pana bho gotama koci gihī gihisaññojanaṁ appahāya kāyassa
bhedā <note n="3">Po. parammaraṇā. </note> saggūpagoti. Na <note n="4">Ma. na kho vaccha...saggūpagāti ime pāṭhā natthi. idha pana atthi kho vaccha  koci gihi gihisaññojanaṁ appahāya kāyassa bhedā saggūpagotīti ime pāṭhā dissanti.</note> kho vaccha ekaṁyeva sataṁ na dve satāni
<pb n="2.239"/>
Na tīṇi satāni na cattāri satāni na pañca satāni atha kho
bhiyyova ye gihī gihisaññojanaṁ appahāya kāyassa bhedā
saggūpagāti. Atthi nu kho bho gotama koci ājīvako kāyassa
bhedā dukkhassantakaroti. Natthi kho vaccha koci ājīvako kāyassa
bhedā dukkhassantakaroti. Atthi pana bho gotama koci ājīvako
kāyassa bhedā saggūpagoti. Ito kho so <note n="1">Ma. soti pāṭho natthi.</note> vaccha ekanavuto <note n="2">Po. ekūnanavutikappe. Ma. ekanavute kappe. </note>
kappo yamahaṁ anussarāmi nābhijānāmi <note n="3">Ma. abhijānāmi na kiñci.</note> kañci ājīvakaṁ saggūpagaṁ
aññatra ekena so cāpi <note n="4">Ma. so pāsiṁ. Yu. so pāsi.</note> kammavādī kiriyavādīti. Evaṁ sante
bho gotama suññaṁ aduṁ titthāyatanaṁ antamaso saggūpagenāti <note n="5">Ma. saggūpagenapīti.  Yu. saggūpagenāpīti. <p n="6"/>Yu. etthantare santeti pāṭho dissati.</note>.
Evaṁ <undef/> vaccha suññaṁ aduṁ titthāyatanaṁ antamaso saggūpagenāpīti.
Idamavoca bhagavā attamano vacchagotto paribbājako bhagavato
bhāsitaṁ abhinandīti.
Cūḷavacchagottasuttaṁ niṭṭhitaṁ paṭhamaṁ.
</xml>