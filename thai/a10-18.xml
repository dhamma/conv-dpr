<xml src="a10-18.xml">
<readunit id="a10-18">(18) 3. sādhuvaggo</readunit>
<p rend="subhead" sid="1">1, sādhusuttaṃ</p>
Sundaravaggo tatiyo
<p n="167"/>Sādhuñca vo bhikkhave <pb ed="P" n="5.274" set="A"/>desissāmi asādhuñca taṁ suṇātha
<pb n="10.296"/>
Sādhukaṁ manasikarotha bhāsissāmīti. Evaṁ bhanteti kho te bhikkhū bhagavato
paccassosuṁ. Bhagavā etadavoca katamañca bhikkhave asādhuṁ <note n="1">Po. Ma. asādhu ... sādhu.</note>
pāṇātipāto adinnanādānaṁ kāmesu micchācāro musāvādo pisuṇā
vācā pharusā vācā samphappalāpo abhijjhā byāpādo micchādiṭṭhi
idaṁ vuccati bhikkhave asādhuṁ <note n="1">Po. Ma. asādhu ... sādhu.</note>. Katamañca bhikkhave sādhuṁ <note n="2">Po. Ma. asādhu ... sādhu.</note> pāṇātipātā
veramaṇī adinnādānā veramaṇī kāmesu micchācārā veramaṇī
musāvādā veramaṇī pisuṇāya vācāya veramaṇī pharusāya vācāya
veramaṇī samphappalāpā veramaṇī anabhijjhā abyāpādo sammādiṭṭhi
idaṁ vuccati bhikkhave sādhunti <note n="3">Po. Ma. sādhūti.</note>.
<p rend="subhead" sid="2">2, ariyadhammasuttaṃ</p>
<p n="168"/>Ariyadhammañca vo bhikkhave desissāmi anariyadhammañca taṁ
suṇātha sādhukaṁ manasikarotha bhāsissāmīti. Evaṁ bhanteti kho te
bhikkhū bhagavato paccassosuṁ. Bhagavā etadavoca katamo ca bhikkhave
anariyo dhammo pāṇātipāto .pe. Micchādiṭṭhi ayaṁ vuccati
bhikkhave anariyo dhammo. Katamo ca bhikkhave ariyo dhammo
pāṇātipātā veramaṇī .pe. Sammādiṭṭhi ayaṁ vuccati bhikkhave
ariyo dhammoti.
<p rend="subhead" sid="3">3, kusalasuttaṃ</p>
<p n="169"/>Kusalañca vo bhikkhave desissāmi akusalañca taṁ suṇātha
sādhukaṁ manasikarotha bhāsissāmīti. Evaṁ bhanteti kho te bhikkhū
bhagavato paccassosuṁ. Bhagavā etadavoca katamañca bhikkhave akusalaṁ
pāṇātipāto .pe. Micchādiṭṭhi idaṁ vuccati bhikkhave akusalaṁ.
<pb n="10.297"/>
Katamañca bhikkhave kusalaṁ pāṇātipātā veramaṇī .pe. Sammādiṭṭhi
idaṁ vuccati bhikkhave kusalanti.
<p rend="subhead" sid="4">4, atthasuttaṃ</p>
<p n="170"/>Atthañca vo bhikkhave desissāmi anatthañca taṁ suṇātha
sādhukaṁ manasikarotha bhāsissāmīti. Evaṁ bhanteti kho te bhikkhū
bhagavato paccassosuṁ. Bhagavā etadavoca katamo ca bhikkhave anattho
pāṇātipāto .pe. Micchādiṭṭhi ayaṁ vuccati bhikkhave anattho.
Katamo ca bhikkhave attho pāṇātipātā veramaṇī .pe. Sammādiṭṭhi
ayaṁ vuccati bhikkhave atthoti.
<p rend="subhead" sid="5">5, dhammasuttaṃ</p>
<p n="171"/>Dhammañca vo bhikkhave desissāmi adhammañca taṁ suṇātha
sādhukaṁ manasikarotha bhāsissāmīti. Evaṁ bhanteti kho te bhikkhū
bhagavato paccassosuṁ. Bhagavā etadavoca katamo ca bhikkhave adhammo
pāṇātipāto .pe. Micchādiṭṭhi ayaṁ vuccati bhikkhave adhammo.
Katamo ca bhikkhave dhammo pāṇātipātā veramaṇī .pe. Sammādiṭṭhi
ayaṁ vuccati bhikkhave dhammoti.
<p rend="subhead" sid="6">6, āsavasuttaṃ</p>
<p n="172"/>Sāsavañca vo bhikkhave <note n="1">Ma. Yu. etthantare dhammanti atthi.</note> desissāmi anāsavañca taṁ
suṇātha sādhukaṁ manasikarotha bhāsissāmīti. Evaṁ bhanteti kho te
bhikkhū bhagavato paccassosuṁ. Bhagavā etadavoca katamo ca bhikkhave
sāsavo dhammo pāṇātipāto <pb ed="P" n="5.276" set="A"/>.pe. Micchādiṭṭhi ayaṁ vuccati
bhikkhave sāsavo dhammo. Katamo ca bhikkhave anāsavo dhammo
pāṇātipātā veramaṇī .pe. Sammādiṭṭhi ayaṁ vuccati bhikkhave
<pb n="10.298"/>
Anāsavo dhammoti.
<p rend="subhead" sid="7">7, vajjasuttaṃ</p>
<p n="173"/>Sāvajjañca vo bhikkhave <note n="1">Ma. Yu. etthantare dhammanti desessāmi.</note> desissāmi anavajjañca taṁ
suṇātha sādhukaṁ manasikarotha bhāsissāmīti. Evaṁ bhanteti kho te
bhikkhū bhagavato paccassosuṁ. Bhagavā etadavoca katamo ca bhikkhave
sāvajjo dhammo pāṇātipāto .pe. Micchādiṭṭhi ayaṁ vuccati
bhikkhave sāvajjo dhammo. Katamo ca bhikkhave anavajjo dhammo
pāṇātipātā veramaṇī .pe. Sammādiṭṭhi ayaṁ vuccati bhikkhave
anavajjo dhammoti.
<p rend="subhead" sid="8">8, tapanīyasuttaṃ</p>
<p n="174"/>Tapaniyañca vo bhikkhave dhammaṁ desissāmi atapaniyañca taṁ
suṇātha .pe. Katamo ca bhikkhave tapaniyo dhammo pāṇātipāto .pe.
Micchādiṭṭhi ayaṁ vuccati bhikkhave tapaniyo dhammo. Katamo ca
bhikkhave atapaniyo dhammo pāṇātipātā veramaṇī .pe. Sammādiṭṭhi
ayaṁ vuccati bhikkhave atapaniyo dhammoti.
<p rend="subhead" sid="9">9, ācayagāmisuttaṃ</p>
<p n="175"/>Ācayagāmiñca vo bhikkhave dhammaṁ desissāmi apacayagāmiñca
taṁ suṇātha sādhukaṁ manasikarotha bhāsissāmīti. Evaṁ bhanteti
kho te bhikkhū bhagavato paccassosuṁ. Bhagavā etadavoca katamo ca
bhikkhave ācayagāmī dhammo pāṇātipāto <pb ed="P" n="5.277" set="A"/>.pe. Micchādiṭṭhi ayaṁ
vuccati bhikkhave ācayagāmī dhammo. Katamo ca bhikkhave apacayagāmī
dhammo pāṇātipātā veramaṇī .pe. Sammādiṭṭhi ayaṁ vuccati
bhikkhave apacayagāmī dhammoti.
<p rend="subhead" sid="10">10, dukkhudrayasuttaṃ</p>
<pb n="10.299"/>
<p n="176"/>Dukkhudrayañca vo bhikkhave dhammaṁ desissāmi sukhudrayañca
taṁ suṇātha sādhukaṁ manasikarotha bhāsissāmīti. Evaṁ bhanteti kho
te bhikkhū bhagavato paccassosuṁ. Bhagavā etadavoca katamo ca
bhikkhave dukkhudrayo dhammo pāṇātipāto .pe. Micchādiṭṭhi ayaṁ
vuccati bhikkhave dukkhudrayo dhammo. Katamo ca bhikkhave sukhudrayo
dhammo pāṇātipātā veramaṇī .pe. Sammādiṭṭhi ayaṁ vuccati
bhikkhave sukhudrayo dhammoti.
<p rend="subhead" sid="11">11, vipākasuttaṃ</p>
<p n="177"/>Dukkhavipākañca vo bhikkhave dhammaṁ desissāmi sukhavipākañca
taṁ suṇātha sādhukaṁ manasikarotha bhāsissāmīti. Evaṁ bhanteti
kho te bhikkhū bhagavato paccassosuṁ. Bhagavā etadavoca katamo ca
bhikkhave dukkhavipāko dhammo pāṇātipāto .pe. Micchādiṭṭhi ayaṁ
vuccati bhikkhave dukkhavipāko dhammo. Katamo ca bhikkhave sukhavipāko
dhammo pāṇātipātā veramaṇī .pe. Sammādiṭṭhi ayaṁ vuccati
bhikkhave sukhavipāko dhammoti.
Sundaravaggo <note n="1">Ma. sādhuvaggo tatiyo. Yu. sādhuvaggo aṭṭhamo.</note> tatiyo.
</xml>