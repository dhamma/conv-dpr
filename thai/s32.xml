<xml src="s32.xml">
<pgroup id="s32"/>
<readunit id="s32">11. valāhakasaṃyuttaṃ</readunit>
<p rend="subhead" sid="1">1, suddhikasuttaṃ</p>
<pb n="3.314"/>
Valāhakasaṁyuttaṁ
<p n="542"/>Sāvatthī. Valāhakakāyike deve vo bhikkhave desissāmi <note n="1">Ma. vo bhikkhave deve desessāmi.</note>
taṁ suṇātha .pe. Katame ca bhikkhave valāhakakāyikā devā. Santi
bhikkhave sītavalāhakā devā santi bhikkhave uṇhavalāhakā devā
santi bhikkhave abbhavalāhakā devā santi bhikkhave vātavalāhakā
devā santi bhikkhave vassavalāhakā devā. Ime vuccanti
bhikkhave valāhakakāyikā devāti.
<p rend="subhead" sid="2">2, sucaritasuttaṃ</p>
<p n="543"/>Sāvatthī. Atha kho aññataro bhikkhu yena bhagavā
tenupasaṅkami upasaṅkamitvā bhagavantaṁ abhivādetvā ekamantaṁ nisīdi.
Ekamantaṁ nisinno kho so bhikkhu bhagavantaṁ etadavoca ko nu
kho bhante hetu ko paccayo yena midhekacco kāyassa bhedā
paraṁ maraṇā valāhakakāyikānaṁ devānaṁ sahabyataṁ upapajjatīti. Idha
bhikkhu ekacco kāyena sucaritaṁ carati vācāya sucaritaṁ carati manasā
sucaritaṁ carati tassa sutaṁ hoti valāhakakāyikā devā dīghāyukā
vaṇṇavanto sukhabahulāti. Tassa evaṁ hoti aho vatāhaṁ
kāyassa bhedā paraṁ maraṇā valāhakakāyikānaṁ devānaṁ sahabyataṁ <pb ed="P" n="3.255" set="S"/>
upapajjeyyanti. So annaṁ deti pānaṁ deti vatthaṁ deti yānaṁ
deti mālaṁ deti gandhaṁ deti vilepanaṁ deti seyyaṁ deti āvasathaṁ
deti padīpeyyaṁ deti. So kāyassa bhedā paraṁ maraṇā valāhakakāyikānaṁ
<pb n="3.315"/>
Devānaṁ sahabyataṁ upapajjati. Ayaṁ kho bhikkhu hetu ayaṁ
paccayo yena midhekacco kāyassa bhedā paraṁ maraṇā valāhakakāyikānaṁ
devānaṁ sahabyataṁ upapajjatīti.
<p rend="subhead" sid="3-12">3-12, sītavalāhakadānūpakārasuttadasakaṃ</p>
<p n="544"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yena midhekacco
kāyassa bhedā paraṁ maraṇā sītavalāhakānaṁ devānaṁ sahabyataṁ
upapajjatīti. Idha bhikkhu ekacco kāyena sucaritaṁ carati vācāya
sucaritaṁ carati manasā sucaritaṁ carati tassa sutaṁ hoti sītavalāhakā
devā dīghāyukā vaṇṇavanto sukhabahulāti. Tassa evaṁ hoti aho
vatāhaṁ kāyassa bhedā paraṁ maraṇā sītavalāhakānaṁ devānaṁ sahabyataṁ
upapajjeyyanti. So annaṁ deti pānaṁ deti vatthaṁ deti yānaṁ
deti mālaṁ deti gandhaṁ deti vilepanaṁ deti seyyaṁ deti āvasathaṁ
deti padīpeyyaṁ deti. So kāyassa bhedā paraṁ maraṇā sītavalāhakānaṁ
devānaṁ sahabyataṁ upapajjati. Ayaṁ kho bhikkhu hetu ayaṁ paccayo
yena midhekacco kāyassa bhedā paraṁ maraṇā sītavalāhakānaṁ devānaṁ
sahabyataṁ upapajjatīti.
<p rend="subhead" sid="13-52">13-52, uṇhavalāhakadānūpakārasuttacālīsakaṃ</p>
<p n="545"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yena midhekacco
kāyassa bhedā paraṁ maraṇā uṇhavalāhakānaṁ devānaṁ sahabyataṁ
upapajjatīti.
<pb n="3.316"/>
<p n="546"/>Abbhavalāhakānaṁ devānaṁ sahabyataṁ upapajjatīti.
<p n="547"/>Vātavalāhakānaṁ devānaṁ sahabyataṁ upapajjatīti.
<p n="548"/>Vassavalāhakānaṁ devānaṁ sahabyataṁ upapajjatīti. Idha
bhikkhu ekacco kāyena sucaritaṁ carati vācāya sucaritaṁ carati manasā
sucaritaṁ carati tassa sutaṁ hoti vassavalāhakā devā dīghāyukā
vaṇṇavanto <pb ed="P" n="3.256" set="S"/>sukhabahulāti. Tassa evaṁ hoti aho vatāhaṁ kāyassa
bhedā paraṁ maraṇā vassavalāhakānaṁ devānaṁ sahabyataṁ upapajjeyyanti.
So annaṁ deti pānaṁ deti vatthaṁ deti yānaṁ deti mālaṁ deti
gandhaṁ deti vilepanaṁ deti seyyaṁ deti āvasathaṁ deti padīpeyyaṁ
deti. So kāyassa bhedā paraṁ maraṇā vassavalāhakānaṁ devānaṁ
sahabyataṁ upapajjati. Ayaṁ kho bhikkhu hetu ayaṁ paccayo yena
midhekacco kāyassa bhedā paraṁ maraṇā vassavalāhakānaṁ devānaṁ
sahabyataṁ upapajjatīti.
<p rend="subhead" sid="53">53, sītavalāhakasuttaṃ</p>
<p n="549"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yenekadā
sītaṁ hotīti. Santi bhikkhu sītavalāhakā nāma devā tesaṁ yadā
evaṁ hoti yannūna mayaṁ sakāya ratiyā rameyyāmāti <note n="1">Ma. sabbasuttesu vaseyyāmāti pāṭho dissati.</note> tesantaṁ
cetopaṇidhimanvāya sītaṁ hoti. Ayaṁ kho bhikkhu hetu ayaṁ paccayo
yenekadā sītaṁ hotīti.
<p rend="subhead" sid="54">54, uṇhavalāhakasuttaṃ</p>
<pb n="3.317"/>
<p n="550"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yenekadā
uṇhaṁ hotīti. Santi bhikkhu uṇhavalāhakā nāma devā tesaṁ
yadā evaṁ hoti yannūna mayaṁ sakāya ratiyā rameyyāmāti tesantaṁ
cetopaṇidhimanvāya uṇhaṁ hoti. Ayaṁ kho bhikkhu hetu ayaṁ paccayo
yenekadā uṇhaṁ hotīti.
<p rend="subhead" sid="55">55, abbhavalāhakasuttaṃ</p>
<p n="551"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yenekadā
abbhaṁ hotīti. Santi bhikkhu abbhavalāhakā nāma devā tesaṁ
yadā evaṁ hoti yannūna mayaṁ sakāya ratiyā rameyyāmāti tesantaṁ
cetopaṇidhimanvāya abbhaṁ hoti. Ayaṁ kho bhikkhu hetu ayaṁ paccayo
yenekadā abbhaṁ hotīti.
<p rend="subhead" sid="56">56, vātavalāhakasuttaṃ</p>
<p n="552"/>Sāvatthī. Ekamantaṁ nisinno kho so bhikkhu bhagavantaṁ
etadavoca ko nu kho bhante hetu ko paccayo yenekadā
vāto hotīti. Santi bhikkhu vātavalāhakā nāma devā tesaṁ
yadā evaṁ hoti yannūna mayaṁ sakāya ratiyā rameyyāmāti tesantaṁ
cetopaṇidhimanvāya vāto hoti. Ayaṁ kho bhikkhu hetu ayaṁ paccayo
yenekadā vāto hotīti.
<p rend="subhead" sid="57">57, vassavalāhakasuttaṃ</p>
<p n="553"/>Sāvatthī. Ekamantaṁ nisinno kho so bhikkhu bhagavantaṁ
<pb n="3.318"/>
Etadavoca ko nu kho bhante hetu ko paccayo yenekadā
devo vassatīti. Santi bhikkhu vassavalāhakā nāma devā tesaṁ
yadā evaṁ hoti yannūna mayaṁ sakāya ratiyā rameyyāmāti tesantaṁ
cetopaṇidhimanvāya devo vassati. Ayaṁ kho bhikkhu hetu ayaṁ paccayo
yenekadā devo vassatīti.
Valāhakasaṁyuttaṁ niṭṭhitaṁ.
Tassuddānaṁ
desanā sucaritā pañca <pb ed="P" n="3.258" set="S"/>dānūpakārapañcamaṁ
sītaṁ uṇhañca abbhañca vātavassavalāhakāti.
</xml>