<xml src="m51.xml">
<book id="mn2">majjhimapaṇṇāsapāḷi</book>
<p rend="subhead" check="nosid">1, gahapativaggo</p>
<pgroup id="m51"/>
<readunit id="m51">1. kandarakasuttaṃ</readunit>
<pb n="2.1"/>
Suttantapiṭake majjhimanikāyassa
dutiyo bhāgo
majjhimapaṇṇāsakaṁ
namo tassa bhagavato arahato sammāsambuddhassa.
Gahapativaggo
kandarakasuttaṁ
<p n="1"/><pb ed="P" n="1.339" set="M"/>Evamme sutaṁ ekaṁ samayaṁ bhagavā campāyaṁ viharati
gaggarāya pokkharaṇiyā tīre mahatā bhikkhusaṅghena saddhiṁ. Atha
kho pesso ca hatthārohaputto kandarako ca paribbājako yena
bhagavā tenupasaṅkamiṁsu upasaṅkamitvā pesso hatthārohaputto
bhagavantaṁ abhivādetvā ekamantaṁ nisīdi. Kandarako pana paribbājako
bhagavatā saddhiṁ sammodi sammodanīyaṁ kathaṁ sārāṇīyaṁ <note n="1">Sī. Yu. evaṁ. Ma. sāraṇīyaṁ.</note> vītisāretvā
ekamantaṁ aṭṭhāsi. Ekamantaṁ ṭhito kho kandarako paribbājako
tuṇhībhūtaṁ tuṇhībhūtaṁ <note n="2">Ma. ekameva dissati.</note> bhikkhusaṅghaṁ anuviloketvā bhagavantaṁ etadavoca
acchariyaṁ bho gotama abbhūtaṁ bho gotama yāvañcīdaṁ bhotā
<pb n="2.2"/>
Gotamena sammā bhikkhusaṅgho paṭipādito yepi te bho gotama
ahesuṁ atītamaddhānaṁ arahanto sammāsambuddhā tepi bhagavanto
etaparamaṁyeva sammā bhikkhusaṅghaṁ paṭipādesuṁ seyyathāpi etarahi
bhotā gotamena sammā bhikkhusaṅgho paṭipādito yepi te bho
gotama bhavissanti anāgatamaddhānaṁ arahanto sammāsambuddhā tepi
bhagavanto etaparamaṁyeva sammā bhikkhusaṅghaṁ paṭipādessanti seyyathāpi
etarahi bhotā gotamena sammā bhikkhusaṅgho paṭipāditoti.
<p n="2"/>Evametaṁ kandaraka evametaṁ kandaraka yepi te kandaraka
ahesuṁ atītamaddhānaṁ arahanto sammāsambuddhā tepi bhagavanto
etaparamaṁyeva sammā bhikkhusaṅghaṁ paṭipādesuṁ seyyathāpi etarahi
mayā sammā bhikkhusaṅgho paṭipādito yepi te kandaraka bhavissanti
anāgatamaddhānaṁ arahanto sammāsambuddhā tepi bhagavanto etaparamaṁyeva
sammā bhikkhusaṅghaṁ paṭipādessanti seyyathāpi etarahi
mayā sammā bhikkhusaṅgho paṭipādito santi hi kandaraka bhikkhū
imasmiṁ bhikkhusaṅghe arahanto khīṇāsavā vusitavanto katakaraṇīyā
ohitabhārā anuppattasadatthā parikkhīṇabhavasaññojanā <note n="1">Ma. parik...saṁyojanā.</note> sammadaññāvimuttā
santi pana <note n="2">Ma. hi.</note> kandaraka bhikkhū imasmiṁ bhikkhusaṅghe sekhā <note n="3">Ma. sekkhā.</note>
santatasīlā santatavuttino nipakā nipakavuttino te catūsu satipaṭṭhānesu
supatiṭṭhitacittā <note n="4">Ma. supaṭṭhita....</note> viharanti katamesu catūsu idha kandaraka
bhikkhu kāye kāyānupassī viharati ātāpī sampajāno satimā vineyya
<pb n="2.3"/>
Loke abhijjhādomanassaṁ vedanāsu vedanānupassī viharati ātāpī
sampajāno satimā vineyya loke abhijjhādomanassaṁ citte cittānupassī
viharati ātāpī sampajāno satimā vineyya loke abhijjhādomanassaṁ
dhammesu dhammānupassī viharati ātāpī sampajāno
satimā vineyya loke abhijjhādomanassanti.
<p n="3"/>Evaṁ vutte pesso hatthārohaputto bhagavantaṁ etadavoca
acchariyaṁ bhante abbhūtaṁ bhante yāva supaññattā cime <note n="1">Po. Yu. bhante bhagavatā.</note> cattāro
satipaṭṭhānā sattānaṁ visuddhiyā sokaparidevānaṁ samatikkamāya dukkhadomanassānaṁ
atthaṅgamāya <note n="2">Sī. Yu. atthagamāya.</note> ñāyassa adhigamāya nibbānassa sacchikiriyāya
mayampi hi bhante gihī odātavasanā kālena kālaṁ
imesu catūsu satipaṭṭhānesu supatiṭṭhitacittā viharāma idha mayaṁ
bhante kāye kāyānupassino <note n="3">Yu. -nupassī.</note> viharāma ātāpino sampajānā satimanto
vineyya loke abhijjhādomanassaṁ vedanāsu vedanānupassino <note n="3">Yu. -nupassī.</note>
viharāma ātāpino sampajānā satimanto vineyya loke abhijjhādomanassaṁ
citte cittānupassino viharāma ātāpino sampajānā
satimanto vineyya loke abhijjhādomanassaṁ dhammesu dhammānupassino
viharāma ātāpino sampajānā satimanto vineyya loke
abhijjhādomanassaṁ acchariyaṁ bhante abbhūtaṁ bhante yāvañcīdaṁ
bhante bhagavā evaṁ manussagahaṇe evaṁ manussakasaṭe evaṁ manussasāṭheyye
<pb n="2.4"/>
Vattamāne sattānaṁ hitāhitaṁ jānāti gahaṇañhetaṁ
bhante yadidaṁ manussā uttānakañhetaṁ bhante yadidaṁ pasavo
ahañhi bhante pahomi hatthidammaṁ sāretuṁ yāvatakena antarena
campaṁ gatāgataṁ karissati sabbāni tāni sāṭheyyāni kūṭeyyāni
vaṅkeyyāni jimheyyāni pātukarissati amhākampana bhante dāsāti
vā pessāti vā kammakarāti vā aññathā ca kāyena samudācaranti
aññathā ca <note n="1">Yu. casaddo natthi.</note> vācāya aññathā ca nesaṁ cittaṁ hoti
acchariyaṁ bhante abbhūtaṁ bhante yāvañcīdaṁ bhante bhagavā evaṁ
manussagahaṇe evaṁ manussakasaṭe evaṁ manussasāṭheyye vattamāne
sattānaṁ hitāhitaṁ jānāti gahaṇañhetaṁ bhante yadidaṁ manussā
uttānakañhetaṁ bhante yadidaṁ pasavoti.
<p n="4"/>Evametaṁ pessa evametaṁ pessa <pb ed="P" n="1.341" set="M"/>gahaṇañhetaṁ pessa
yadidaṁ manussā uttānakañhetaṁ pessa yadidaṁ pasavo cattārome
pessa puggalā santo saṁvijjamānā lokasmiṁ katame cattāro
idha pessa ekacco puggalo attantapo hoti attaparitāpanānuyogamanuyutto
idha pana pessa ekacco puggalo parantapo
hoti paraparitāpanānuyogamanuyutto idha pessa ekacco puggalo
attantapo ca hoti attaparitāpanānuyogamanuyutto parantapo ca
paraparitāpanānuyogamanuyutto idha pana pessa ekacco puggalo
nevattantapo hoti nāttaparitāpanānuyogamanuyutto na parantapo na
<pb n="2.5"/>
Paraparitāpanānuyogamanuyutto so anattantapo aparantapo diṭṭheva
dhamme nicchāto nibbuto sītibhūto sukhapaṭisaṁvedī brahmabhūtena
attanā viharati imesaṁ pessa catunnaṁ puggalānaṁ katamo te
puggalo cittaṁ ārādhetīti.
<p n="5"/>Yvāyaṁ bhante puggalo attantapo attaparitāpanānuyogamanuyutto
ayaṁ me puggalo cittaṁ nārādheti yopāyaṁ
bhante puggalo parantapo paraparitāpanānuyogamanuyutto ayampi me
puggalo cittaṁ nārādheti yopāyaṁ bhante puggalo attantapo
ca attaparitāpanānuyogamanuyutto parantapo ca paraparitāpanānuyogamanuyutto
ayampi me puggalo cittaṁ nārādheti yo ca kho
ayaṁ bhante puggalo nevattantapo nāttaparitāpanānuyogamanuyutto
na parantapo na paraparitāpanānuyogamanuyutto so anattantapo
aparantapo diṭṭheva dhamme nicchāto nibbuto sītibhūto sukhapaṭisaṁvedī
brahmabhūtena attanā viharati ayaṁ <note n="1">Ma. ayameva me.</note> me puggalo cittaṁ ārādhetīti.
Kasmā pana te pessa ime tayo puggalā cittaṁ nārādhentīti.
<p n="6"/>Yvāyaṁ bhante puggalo attantapo attaparitāpanānuyogamanuyutto
so attānaṁ sukhakāmaṁ dukkhapaṭikkūlaṁ ātāpeti
paritāpeti iminā me ayaṁ puggalo cittaṁ nārādheti yopāyaṁ
bhante puggalo parantapo paraparitāpanānuyogamanuyutto so paraṁ
sukhakāmaṁ dukkhapaṭikkūlaṁ ātāpeti paritāpeti iminā me ayaṁ
<pb n="2.6"/>
Puggalo cittaṁ nārādheti yopāyaṁ bhante puggalo attantapo
ca attaparitāpanānuyogamanuyutto parantapo ca paraparitāpanānuyogamanuyutto
so attānañca parañca sukhakāmaṁ <note n="1">Yu. sukhakāme dukkhapaṭikkule.</note> dukkhapaṭikkūlaṁ ātāpeti
paritāpeti iminā me ayaṁ puggalo cittaṁ nārādheti yo
ca kho ayaṁ bhante puggalo nevattantapo nāttaparitāpanānuyogamanuyutto
na parantapo na paraparitāpanānuyogamanuyutto so
anattantapo aparantapo diṭṭheva dhamme nicchāto nibbuto sītibhūto
sukhapaṭisaṁvedī brahmabhūtena attanā viharati iminā me ayaṁ puggalo
cittaṁ ārādheti handa cadāni mayaṁ bhante gacchāma bahukiccā
mayaṁ bahukaraṇīyāti. Yassadāni tvaṁ pessa kālaṁ maññasīti.
Atha kho pesso hatthārohaputto bhagavato bhāsitaṁ abhinanditvā
anumoditvā uṭṭhāyāsanā bhagavantaṁ abhivādetvā padakkhiṇaṁ katvā
pakkāmi <note n="2">Ma. pakkami.</note>.
<p n="7"/>Atha kho bhagavā acirapakkante pesse hatthārohaputte
bhikkhū āmantesi paṇḍito bhikkhave pesso hatthārohaputto
mahāpañño bhikkhave pesso hatthārohaputto sace bhikkhave
pesso hatthārohaputto muhuttaṁ nisīdeyya yāvassāhaṁ <note n="3">Ma. yāvāssāhaṁ. </note> ime cattāro
puggale vitthārena vibhajissāmi mahatā atthena saṁyutto abhavissa <note n="4">Po. Ma. Yu. agamissa.</note>
apica bhikkhave ettāvatāpi pesso hatthārohaputto mahatā
atthena saṁyuttoti. Etassa bhagavā kālo etassa sugata kālo
<pb n="2.7"/>
Yaṁ bhagavā ime cattāro puggale vitthārena vibhajeyya vitthārena <note n="1">Ma. Yu. vitthārenāti natthi.</note>
bhagavato sutvā bhikkhū dhāressantīti. Tenahi bhikkhave suṇātha
sādhukaṁ manasikarotha bhāsissāmīti. Evaṁ bhanteti kho te bhikkhū
bhagavato paccassosuṁ.
<p n="8"/>Bhagavā etadavoca katamo ca bhikkhave puggalo attantapo
attaparitāpanānuyogamanuyutto. Idha bhikkhave ekacco puggalo
acelako <note n="2">Ma. aceḷako.</note> hoti muttācāro hatthāvalekhano <note n="3">Sī. Ma. Yu. hatthāpalekhano. </note> na ehibhadantiko na
tiṭṭhabhadantiko nābhihataṁ na uddissa kataṁ na nimantanaṁ sādiyati
so na kumbhimukhā paṭiggaṇhāti na kaḷopimukhā <note n="4">Ma. kalopimukhā.</note> paṭiggaṇhāti
na elakamantaraṁ <note n="5">Ma. eḷakamantaraṁ.</note> na daṇḍamantaraṁ na mūsalamantaraṁ na dvinnaṁ
bhuñjamānānaṁ na gabbhiniyā na pāyamānāya na purisantaragatāya na
saṅkittīsu na yattha sā upaṭṭhito hoti na yattha makkhikā
saṇḍasaṇḍacārinī na macchaṁ na maṁsaṁ na suraṁ na merayaṁ na thusodakaṁ
pīvati. So ekāgāriko vā hoti ekālopiko dvāgāriko
vā hoti dvālopiko .pe. Sattāgāriko vā hoti sattālopiko
ekissāpi dattiyā yāpeti dvīhipi dattīhi yāpeti .pe.
Sattahipi dattīhi yāpeti ekāhikampi āhāraṁ āhāreti dvīhikampi
āhāraṁ āhāreti .pe. Sattāhikampi āhāraṁ āhāreti iti
evarūpampi addhamāsikaṁ <note n="6">aḍḍhamāsikanti yuttataraṁ.</note> pariyāyabhattabhojanānuyogamanuyutto viharati.
<pb n="2.8"/>
So sākabhakkho vā hoti sāmākabhakkho vā hoti nīvārabhakkho
vā hoti daddulabhakkho vā hoti haṭabhakkho vā hoti kaṇabhakkho
vā hoti ācāmabhakkho vā hoti piññākabhakkho vā hoti
tiṇabhakkho vā hoti gomayabhakkho vā hoti vanamūlaphalāhāro
vā yāpeti pavattaphalabhojī. So sāṇānipi dhāreti masāṇānipi
dhāreti chavadussānipi dhāreti paṁsukūlānipi dhāreti tirīṭānipi
dhāreti ajinānipi <note n="1">Po. ajinaṁpi.</note> dhāreti ajinakkhipampi dhāreti kusacīrampi dhāreti
vākacīrampi dhāreti phalakacīrampi dhāreti kesakambalampi dhāreti
vālakambalampi <note n="2">Ma. vāḷkambalampi.</note> dhāreti uḷūkapakkhampi dhāreti kesamassulocakopi
hoti kesamassulocanānuyogamanuyutto ubbhatthakopi hoti
āsanapaṭikkhitto ukkuṭikopi hoti ukkuṭikappadhānamanuyutto
kaṇṭakāpassayikopi hoti kaṇṭakāpassaye seyyaṁ kappeti sāyatatiyakampi
udakorohanānuyogamanuyutto viharati iti evarūpaṁ anekavihitaṁ kāyassa
ātāpanaparitāpanānuyogamanuyutto viharati ayaṁ vuccati bhikkhave
puggalo attantapo attaparitāpanānuyogamanuyutto.
<p n="9"/>Katamo ca bhikkhave puggalo parantapo paraparitāpanānu-
yogamanuyutto. Idha bhikkhave ekacco puggalo orabbhiko <note n="3">Ma. orambhiko.</note>
hoti sūkariko sākuṇiko <note n="4">Yu. sākantiko. </note> māgaviko luddo macchaghātako coro
coraghātako <note n="5">Ma. goghātako.</note> bandhanāgāriko ye vā panaññepi keci kurūrakammantā
ayaṁ vuccati bhikkhave puggalo parantapo paraparitāpanānuyogamanuyutto.
<pb n="2.9"/>
<p n="10"/>Katamo ca bhikkhave puggalo attantapo ca attaparitāpanānu-
yogamanuyutto parantapo ca paraparitāpanānuyogamanuyutto.
Idha bhikkhave ekacco puggalo rājā vā hoti khattiyo
muddhāvasitto brāhmaṇo vā mahāsālo so puratthimena nagarassa
navaṁ santhāgāraṁ kārāpetvā kesamassuṁ ohāretvā kharājinaṁ
nivāsetvā sappitelena kāyaṁ abbhañjitvā migavisāṇena piṭṭhiṁ
kaṇḍuvamāno navaṁ <note n="1">Yu. navanti natthi.</note> santhāgāraṁ pavisati saddhiṁ mahesiyā brāhmaṇena
ca purohitena so tattha anantarahitāya bhūmiyā haritupalittāya <note n="2">Sī. Yu. haritupattāya.</note> seyyaṁ
kappeti so <note n="3">Ma. Yu. soti natthi. </note> ekissā gāviyā sarūpavacchāya yaṁ ekasmiṁ thane
khīraṁ <pb ed="P" n="1.344" set="M"/>hoti tena rājā yāpeti yaṁ dutiyasmiṁ thane khīraṁ hoti tena
mahesī yāpeti yaṁ tatiyasmiṁ thane khīraṁ hoti tena brāhmaṇo
purohito yāpeti yaṁ catutthasmiṁ thane khīraṁ hoti tena aggiṁ juhati <note n="4">Ma. Yu. juhanti.</note>
avasesena vacchako yāpeti so evamāha ettakā usabhā
haññantu yaññatthāya ettakā vacchatarā haññantu yaññatthāya
ettakā <note n="5">Yu. ettikā.</note> vacchatariyo haññantu yaññatthāya ettakā ajā
haññantu yaññatthāya ettakā urabbhā haññantu yaññatthāya
ettakā assā haññantu yaññatthāya <note n="6">assā ... yaññattāyāti natthi. </note> ettakā rukkhā chijjantu
yūpatthāya ettakā dabbā luyantu <note n="7">Ma. Yu. lūyantu.</note> parisanthāyāti <note n="8">Ma. parihiṁsatthāYu. Yu. barihisatthāya.</note> yepissa te
honti dāsāti vā pessāti vā kammakarāti vā tepi daṇḍatajjitā
<pb n="2.10"/>
Tajjitā bhayatajjitā assumukhā rudamānā <note n="1">Ma. rodamānā.</note> parikammāni karonti ayaṁ
vuccati bhikkhave puggalo attantapo ca attaparitāpanānuyogamanuyutto
parantapo ca paraparitāpanānuyogamanuyutto.
<p n="11"/>Katamo ca bhikkhave puggalo nevattantapo <note n="2">Ma. ca.</note>
nāttaparitāpanānuyogamanuyutto na parantapo <note n="3">Ma. ca.</note> na paraparitāpanānu-
yogamanuyutto so anattantapo aparantapo diṭṭheva dhamme nicchāto
nibbuto sītibhūto sukhapaṭisaṁvedī brahmabhūtena attanā viharati. Idha bhikkhave
tathāgato loke uppajjati arahaṁ sammāsambuddho vijjācaraṇasampanno
sugato lokavidū anuttaro purisadammasārathi satthā devamanussānaṁ
buddho bhagavā so imaṁ lokaṁ sadevakaṁ samārakaṁ sabrahmakaṁ
sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā
pavedeti so dhammaṁ deseti ādikalyāṇaṁ majjhekalyāṇaṁ
pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ
pakāseti. Taṁ dhammaṁ suṇāti gahapati vā gahapatiputto vā
aññatarasmiṁ vā kule pacchā jāto <note n="4">Yu. paccājāto.</note> so taṁ dhammaṁ sutvā
tathāgate saddhaṁ paṭilabhati so tena saddhāpaṭilābhena samannāgato
iti paṭisañcikkhati sambādho gharāvāso rajāpatho abbhokāso
pabbajjā na yidaṁ sukaraṁ agāraṁ ajjhāvasatā ekantaparipuṇṇaṁ
ekantaparisuddhaṁ saṅkhalikhitaṁ brahmacariyaṁ carituṁ yannūnāhaṁ kesamassuṁ
ohāretvā kāsāyāni vatthāni acchādetvā agārasmā anagāriyaṁ
<pb n="2.11"/>
Pabbajeyyanti. So aparena samayena appaṁ vā bhogakkhandhaṁ pahāya
mahantaṁ vā bhogakkhandhaṁ pahāya <pb ed="P" n="1.345" set="M"/>appaṁ vā ñātiparivaṭṭaṁ pahāya
mahantaṁ vā ñātiparivaṭṭaṁ pahāya kesamassuṁ ohāretvā kāsāyāni
vatthāni acchādetvā agārasmā anagāriyaṁ pabbajati.
<p n="12"/>So evaṁ pabbajito samāno bhikkhūnaṁ sikkhāsājīvasamāpanno
pāṇātipātaṁ pahāya pāṇātipātā paṭivirato hoti
nihitadaṇḍo nihitasattho lajjī dayāpanno sabbapāṇabhūtahitānukampī
viharati adinnādānaṁ pahāya adinnādānā paṭivirato hoti
dinnādāyī dinnapāṭikaṅkhī athenena <note n="1">Po. athanena.</note> sucibhūtena attanā viharati
abrahmacariyaṁ pahāya brahmacārī hoti ārācārī virato <note n="2">Ma. paṭivirato.</note> methunā
gāmadhammā musāvādaṁ pahāya musāvādā paṭivirato hoti saccavādī
saccasandho theto paccayiko avisaṁvādako lokassa pisuṇaṁ vācaṁ
pahāya pisuṇāya vācāya paṭivirato hoti ito sutvā na amutra
akkhātā imesaṁ bhedāya amutra vā sutvā na imesaṁ akkhātā
amūsaṁ bhedāya iti bhinnānaṁ vā sandhātā sahitānaṁ <note n="3">Po. samāhitānaṁ.</note> vā anuppadātā
samaggārāmo samaggarato samagganandī samaggakaraṇiṁ vācaṁ bhāsitā
hoti pharusaṁ vācaṁ pahāya pharusāya vācāya paṭivirato hoti yā
sā vācā nelā kaṇṇasukhā pemanīyā hadayaṅgamā porī bahujanakantā
bahujanamanāpā tathārūpiṁ vācaṁ bhāsitā hoti samphappalāpaṁ
pahāya samphappalāpā paṭivirato hoti kālavādī bhūtavādī atthavādī
<pb n="2.12"/>
Dhammavādī vinayavādī nidhānavatiṁ vācaṁ bhāsitā kālena sāpadesaṁ
pariyantavatiṁ atthasañhitaṁ. So vījagāma bhūtagāmasamārambhā paṭivirato
hoti ekabhattiko hoti rattūparato virato vikālabhojanā
nacca gīta vādita visūkadassanā paṭivirato hoti mālā gandha vilepanadhāraṇa
maṇḍana vibhūsanaṭṭhānā paṭivirato hoti uccāsayana mahāsayanā
paṭivirato hoti jātarūparajatapaṭiggahaṇā paṭivirato hoti
āmakadhaññapaṭiggahaṇā paṭivirato hoti āmakamaṁsapaṭiggahaṇā
paṭivirato hoti itthīkumārikāpaṭiggahaṇā paṭivirato hoti
dāsīdāsapaṭiggahaṇā paṭivirato hoti ajelakapaṭiggahaṇā paṭivirato
hoti kukkuṭasūkarapaṭiggahaṇā paṭivirato hoti hatthi gavāssavaḷavapaṭiggahaṇā <note n="1">Po. valavā.... Yu. vaḷavā.... Ma. vaḷavap....</note>
paṭivirato hoti khettavatthupaṭiggahaṇā paṭivirato
hoti dūteyyapahiṇagamanānuyogā paṭivirato hoti kayavikkayā
paṭivirato hoti tulākūṭakaṁsakūṭamānakūṭā <pb ed="P" n="1.346" set="M"/>paṭivirato
hoti ukkoṭanavañcananikatisāviyogā <note n="2">Yu...sāciyogā. </note> paṭivirato hoti
chedanavadhabandhanaviparāmosāalopasahasākārā <note n="3">Ma. ...sāhasā....</note> paṭivirato hoti. So
santuṭṭho hoti kāyaparihārīkena cīvarena kucchiparihārikena piṇḍapātena
yena <note n="4">Ma. so yena yena ca.</note> yeneva pakkamati samādāyeva pakkamati. Seyyathāpi
nāma pakkhī sakuṇo yena <note n="5">Ma. so yena yena ca.</note> yeneva ḍeti sapattabhārova ḍeti
evameva bhikkhu santuṭṭho hoti kāyaparihārikena cīvarena kucchiparihārikena
piṇḍapātena yena <note n="6">Ma. so yena yena ca.</note> yeneva pakkamati samādāyeva
<pb n="2.13"/>
Pakkamati. So iminā ariyena sīlakkhandhena samannāgato ajjhattaṁ
anavajjasukhaṁ paṭisaṁvedeti. So cakkhunā rūpaṁ disvā na nimittaggāhī
hoti nānubyañjanaggāhī yatvādhikaraṇamenaṁ cakkhundriyaṁ asaṁvutaṁ
viharantaṁ abhijjhādomanassā pāpakā akusalā dhammā anvāssaveyyuṁ
tassa saṁvarāya paṭipajjati rakkhati cakkhundriyaṁ cakkhundriye
saṁvaraṁ āpajjati sotena saddaṁ sutvā ... Ghānena gandhaṁ ghāyitvā ...
Jivhāya rasaṁ sāyitvā ... Kāyena phoṭṭhabbaṁ phusitvā ... Manasā
dhammaṁ viññāya na nimittaggāhī hoti nānubyañjanaggāhī yatvādhikaraṇamenaṁ
manindriyaṁ asaṁvutaṁ viharantaṁ abhijjhādomanassā pāpakā
akusalā dhammā anvāssaveyyuṁ tassa saṁvarāya paṭipajjati rakkhati
manindriyaṁ manindriye saṁvaraṁ āpajjati. So iminā ariyena
indriyasaṁvarena samannāgato ajjhattaṁ abyāsekasukhaṁ paṭisaṁvedeti.
So abhikkante paṭikkante sampajānakārī hoti ālokite vilokite
sampajānakārī hoti sammiñjite pasārite sampajānakārī hoti
saṅghāṭipattacīvaradhāraṇe sampajānakārī hoti asite pīte khāyite
sāyite sampajānakārī hoti uccārapassāvakamme sampajānakārī
hoti gate ṭhite nisinne sutte jāgarite bhāsite tuṇhībhāve
sampajānakārī hoti.
<p n="13"/>So iminā ca ariyena sīlakkhandhena samannāgato iminā
ca ariyena indriyasaṁvarena samannāgato iminā ca ariyena satisampajaññena
<pb n="2.14"/>
Samannāgato vivittaṁ senāsanaṁ bhajati araññaṁ rukkhamūlaṁ
pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ <note n="1">Po. palāsapuñjaṁ.</note>.
So pacchābhattaṁ piṇḍapātapaṭikkanto nisīdati pallaṅkaṁ ābhujitvā
ujuṁ kāyaṁ paṇidhāya parimukhaṁ satiṁ upaṭṭhapetvā. <pb ed="P" n="1.347" set="M"/>So abhijjhaṁ
loke pahāya vigatābhijjhena cetasā viharati abhijjhāya cittaṁ
parisodheti byāpādapadosaṁ pahāya abyāpannacitto viharati
sabbapāṇabhūtahitānukampī byāpādapadosā cittaṁ parisodheti thīnamiddhaṁ
pahāya vigatathīnamiddho viharati ālokasaññī sato sampajāno
thīnamiddhā cittaṁ parisodheti uddhaccakukkuccaṁ pahāya anuddhato
viharati ajjhattaṁ vūpasantacitto uddhaccakukkuccā cittaṁ parisodheti
vicikicchaṁ pahāya tiṇṇavicikiccho viharati akathaṁkathī kusalesu dhammesu
vicikicchāya cittaṁ parisodheti.
<p n="14"/>So ime pañca nīvaraṇe pahāya cetaso upakkilese
paññāya dubbalīkaraṇe vivicceva kāmehi vivicca akusalehi dhammehi
savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati
vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ
avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati
pītiyā ca virāgā upekkhako ca viharati sato ca sampajāno sukhañca
kāyena paṭisaṁvedeti yantaṁ ariyā ācikkhanti upekkhako satimā
sukhavihārīti tatiyaṁ jhānaṁ upasampajja viharati sukhassa ca pahānā
<pb n="2.15"/>
Dukkhassa ca pahānā pubbeva somanassadomanassānaṁ atthaṅgamā
adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.
<p n="15"/>So evaṁ samāhite citte parisuddhe pariyodāte anaṅgaṇe
vigatūpakkilese mudubhūte kammaniye ṭhite āneñjappatte <note n="1">Sī. Yu. ānejjappatte.</note>
pubbenivāsānussatiñāṇāya cittaṁ abhininnāmeti so anekavihitaṁ pubbenivāsaṁ
anussarati seyyathīdaṁ ekampi jātiṁ dvepi jātiyo tissopi
jātiyo catassopi jātiyo pañcapi jātiyo dasapi jātiyo vīsampi
jātiyo tiṁsampi jātiyo cattāḷīsampi jātiyo paññāsampi jātiyo
jātisatampi jātisahassampi jātisatasahassampi anekepi saṁvaṭṭakappe
anekepi vivaṭṭakappe anekepi saṁvaṭṭavivaṭṭakappe amutrāsiṁ evaṁnāmo
evaṁgotto evaṁvaṇṇo evamāhāro evaṁ sukhadukkhapaṭisaṁvedī
evamāyupariyanto so tato cuto amutra udapādiṁ <note n="2">Sī. Yu. uppādiṁ.</note> tatrāpāsiṁ
evaṁnāmo evaṁgotto evaṁvaṇṇo evamāhāro evaṁ sukhadukkhapaṭisaṁvedī
evamāyupariyanto so tato cuto idhūpapannoti. Iti
sākāraṁ sauddesaṁ anekavihitaṁ pubbenivāsaṁ anussarati.
<p n="16"/>So evaṁ samāhite citte parisuddhe pariyodāte
anaṅgaṇe vigatūpakkilese mudubhūte kammaniye ṭhite āneñjappatte
sattānaṁ cutūpapātañāṇāya cittaṁ abhininnāmeti so dibbena
cakkhunā visuddhena atikkantamānusakena satte passati cavamāne
<pb n="2.16"/>
Upapajjamāne hīne paṇīte suvaṇṇe dubbaṇṇe sugate duggate
yathākammūpage satte pajānāti ime vata bhonto sattā kāyaduccaritena
samannāgatā vacīduccaritena samannāgatā manoduccaritena
samannāgatā ariyānaṁ upavādakā micchādiṭṭhikā micchādiṭṭhikammasamādānā
te kāyassa bhedā parammaraṇā apāyaṁ duggatiṁ vinipātaṁ
nirayaṁ upapannā ime vā pana bhonto sattā kāyasucaritena
samannāgatā vacīsucaritena samannāgatā manosucaritena samannāgatā
ariyānaṁ anupavādakā sammādiṭṭhikā sammādiṭṭhikammasamādānā te
kāyassa bhedā parammaraṇā sugatiṁ saggaṁ lokaṁ upapannāti. Iti
dibbena cakkhunā visuddhena atikkantamānusakena satte passati
cavamāne upapajjamāne hīne paṇīte suvaṇṇe dubbaṇṇe sugate
duggate yathākammūpage satte pajānāti.
<p n="17"/>So evaṁ samāhite citte parisuddhe pariyodāte anaṅgaṇe
vigatūpakkilese mudubhūte kammaniye ṭhite āneñjappatte āsavānaṁ
khayañāṇāya cittaṁ abhininnāmeti so idaṁ dukkhanti yathābhūtaṁ
pajānāti ayaṁ dukkhasamudayoti yathābhūtaṁ pajānāti ayaṁ dukkhanirodhoti
yathābhūtaṁ pajānāti ayaṁ dukkhanirodhagāminī paṭipadāti
yathābhūtaṁ pajānāti ime āsavāti yathābhūtaṁ pajānāti ayaṁ
āsavasamudayoti yathābhūtaṁ pajānāti ayaṁ āsavanirodhoti yathābhūtaṁ
pajānāti ayaṁ āsavanirodhagāminī paṭipadāti yathābhūtaṁ pajānāti.
<pb n="2.17"/>
Tassa evaṁ jānato evaṁ passato kāmāsavāpi cittaṁ vimuccati
bhavāsavāpi cittaṁ vimuccati avijjāsavāpi cittaṁ vimuccati vimuttasmiṁ
vimuttamiti ñāṇaṁ hoti khīṇā jāti vusitaṁ brahmacariyaṁ kataṁ karaṇīyaṁ
nāparaṁ itthattāyāti pajānāti ayaṁ vuccati bhikkhave puggalo
nevattantapo nāttaparitāpanānuyogamanuyutto na parantapo na
paraparitāpanānuyogamanuyutto <pb ed="P" n="1.349" set="M"/>so anattantapo aparantapo diṭṭheva
dhamme nicchāto nibbuto sītibhūto sukhapaṭisaṁvedī brahmabhūtena
attanā viharatīti.
Idamavoca bhagavā attamanā te bhikkhū bhagavato bhāsitaṁ
abhinandunti.
Kandarakasuttaṁ <note n="1">Ma. Yu. kandarakasuttantaṁ paṭhamaṁ.</note> niṭṭhitaṁ paṭhamaṁ.
</xml>