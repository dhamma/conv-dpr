<xml src="d30.xml">
<pgroup id="d30"/>
<readunit id="d30">7. lakkhaṇasuttaṃ</readunit>
<p rend="subhead" sid="1">dvattiṃsamahāpurisalakkhaṇāni</p>
<pb n="3.157"/>
Lakkhaṇasuttaṁ
<p n="130"/><pb ed="P" n="3.142" set="D"/>Evamme sutaṁ. Ekaṁ samayaṁ bhagavā sāvatthiyaṁ viharati
jetavane anāthapiṇḍikassārāme <note n="1">Ma. Yu. anāthapiṇḍikassa ārāme.</note>. Tatra kho bhagavā bhikkhū āmantesi
bhikkhavoti. Bhadanteti te bhikkhū bhagavato paccassosuṁ. Bhagavā
etadavoca dvattiṁsimāni bhikkhave mahāpurisassa mahāpurisalakkhaṇāni
yehi samannāgatassa mahāpurisassa dve va <note n="2">yu vasaddo na dissati.</note> gatiyo bhavanti anaññā
sace agāraṁ ajjhāvasati rājā hoti cakkavatti dhammiko dhammarājā
cāturanto vijitāvī janapadaṭṭhāvariyappatto sattaratanasamannāgato
tassimāni satta ratanāni bhavanti seyyathīdaṁ cakkaratanaṁ hatthiratanaṁ
assaratanaṁ maṇiratanaṁ itthīratanaṁ gahapatiratanaṁ pariṇāyakaratanameva
sattamaṁ. Parosahassaṁ kho panassa puttā bhavanti sūrā vīraṅgarūpā
parasenappamaddanā. So imaṁ paṭhaviṁ sāgarapariyantaṁ akhīlaṁ animittaṁ
akaṇṭakaṁ iddhaṁ phītaṁ khemaṁ sivaṁ nirabbudaṁ <note n="3">Ma. Yu. akhīlaṁ  animittaṁ ... sivaṁ nirabbudanti ime pāṭhā na dissanti. </note> adaṇḍena asatthena dhammena
samena <note n="4">Ma. Yu. ayaṁ na dissati.</note> abhivijiya ajjhāvasati sace kho pana agārasmā anagāriyaṁ
pabbajati arahaṁ hoti sammāsambuddho loke vivaṭacchado.
Katamāni <note n="5">Ma. Yu. ca.</note> tāni bhikkhave dvattiṁsa mahāpurisassa mahāpurisalakkhaṇāni
yehi samannāgatassa mahāpurisassa <pb ed="P" n="3.143" set="D"/>dve va <note n="2">yu vasaddo na dissati.</note> gatiyo bhavanti anaññā
sace agāraṁ ajjhāvasati rājā hoti cakkavatti. Saṅkhittaṁ.
Sace kho pana agārasmā anagāriyaṁ pabbajati arahaṁ hoti sammāsambuddho
<pb n="3.158"/>
Loke vivaṭacchado. Idha bhikkhave mahāpuriso supatiṭṭhitapādo
hoti. Yaṁpi bhikkhave mahāpuriso supatiṭṭhitapādo hoti idaṁpi
bhikkhave mahāpurisassa mahāpurisalakkhaṇaṁ bhavati. Puna caparaṁ bhikkhave
mahāpurisassa heṭṭhāpādatalesu cakkāni jātāni honti sahassārāni
sanemikāni sanābhikāni sabbākāraparipūrāni <note n="1">Yu. suvibhattantarāni.</note>. Yaṁpi bhikkhave mahāpurisassa
heṭṭhāpādatalesu cakkāni jātāni honti sahassārāni sanemikāni
sanābhikāni sabbākāraparipūrāni. Idaṁpi bhikkhave mahāpurisassa
mahāpurisalakkhaṇaṁ bhavati. Puna caparaṁ bhikkhave mahāpuriso āyatapaṇhi
hoti. Dīghaṅgulī hoti. Mudutalanahatthapādo <note n="2">Ma. mudutaluna .... Yu. mudutaluṇa .... </note> hoti. Jālahatthapādo
hoti. Ussaṅkhapādo hoti. Eṇijaṅgho hoti ṭhitako va
anonamanto ubhohi pāṇitalehi jannukāni parimasati parimajjati.
Kosohitavatthaguyho hoti. Suvaṇṇavaṇṇo <note n="3">Ma. Yu. hoti.</note> kāñcanasannibhataco.
Sukhumacchavī hoti sukhumattā chaviyā rajojallaṁ kāye na upalippati.
Ekekalomo hoti ekekāni lomāni lomakūpesu jātāni.
Uddhaggalomo hoti uddhaggāni lomāni jātāni nīlāni añjanavaṇṇāni
kuṇḍalāvattāni dakkhiṇāvattakajātāni. Brahmujugatto
hoti. Sattussado hoti. Sīhapubbaddhakāyo hoti. Pittantaraṁso <note n="4">Ma. Yu. citantaraṁso.</note>
hoti. Nigrodhaparimaṇḍalo hoti yāvatakvassa kāyo tāvatakvassa
byāmo yāvatakvassa byāmo tāvatakvassa kāyo. Samavaṭṭakkhandho
hoti. Rasaggasaggī hoti. Sīhahanu hoti. Cattāḷīsadanto
<pb n="3.159"/>
Hoti. Samadanto hoti. Aviraḷadanto <note n="1">Yu. avivaradanto.</note> hoti. Susukkadāṭho
hoti. Pahūtajivho <note n="2">Yu. pahūlājivho.</note> hoti. Brahmassaro hoti karavikabhāṇī
hoti <note n="3">Ma. ayaṁ pāṭho na dissati.</note>. Abhinīlanetto hoti. Gopakhumo hoti. Uṇṇā
bhamukantare jātā hoti odātā mudu tūlasannibhā. Yaṁpi bhikkhave
mahāpurisassa uṇṇā bhamukantare jātā hoti odātā mudu tūlasannibhā
idaṁpi bhikkhave mahāpurisassa mahāpurisalakkhaṇaṁ bhavati.
Puna caparaṁ bhikkhave mahāpuriso uṇhīsasīso hoti. Yaṁpi bhikkhave
mahāpuriso uṇhīsasīso hoti idaṁpi bhikkhave mahāpurisassa
mahāpurisalakkhaṇaṁ bhavati. Imāni kho tāni bhikkhave dvattiṁsa
mahāpurisassa mahāpurisalakkhaṇāni yehi samannāgatassa mahāpurisassa
dve va gatiyo bhavanti anaññā sace agāraṁ ajjhāvasati rājā
hoti cakkavatti. Saṅkhittaṁ. Sace kho pana agārasmā anagāriyaṁ
pabbajati arahaṁ hoti sammāsambuddho loke vivaṭacchado. Imāni
kho bhikkhave dvattiṁsa mahāpurisassa mahāpurisalakkhaṇāni bāhirakāpi
isayo dhārenti no ca kho te jānanti imassa kammassa
katattā .pe. Imaṁ lakkhaṇaṁ paṭilabhatīti.
<p rend="subhead" sid="2">(1) suppatiṭṭhitapādatālakkhaṇaṃ</p>
<p n="131"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno daḷhasamādāno ahosi kusalesu
dhammesu avatthitasamādāno kāyasucarite vacīsucarite manosucarite
dānasaṁvibhāge sīlasamādāne uposathupavāse matteyyatāya petteyyatāya
<pb n="3.160"/>
Sāmaññatāya brahmaññatāya kulejeṭṭhāpacāyitāya aññataraññataresu
ca adhikusalesu <pb ed="P" n="3.146" set="D"/>dhammesu. So tassa kammassa katattā
upacitattā ussannattā vipulattā kāyassa bhedā paraṁ maraṇā sugatiṁ
saggaṁ lokaṁ upapajjati. So tattha aññe deve dasahi ṭhānehi
adhigaṇhāti dibbena āyunā dibbena vaṇṇena dibbena sukhena
dibbena yasena dibbena adhipateyyena dibbehi rūpehi dibbehi
saddehi dibbehi gandhehi dibbehi rasehi dibbehi phoṭṭhabbehi.
So tato cuto itthattaṁ āgato samāno imaṁ mahāpurisalakkhaṇaṁ
paṭilabhati.
<p n="132"/>Supatiṭṭhitapādo hoti samaṁ pādaṁ bhūmiyaṁ nikkhipati samaṁ
uddharati samaṁ sabbāvantehi pādatalehi bhūmiṁ phusati. So tena
lakkhaṇena samannāgato sace agāraṁ ajjhāvasati rājā hoti
cakkavatti dhammiko dhammarājā cāturanto vijitāvī janapadaṭṭhāvariyappatto
sattaratanasamannāgato. Tassimāni satta ratanāni
bhavanti seyyathīdaṁ cakkaratanaṁ hatthiratanaṁ assaratanaṁ maṇiratanaṁ
itthīratanaṁ gahapatiratanaṁ pariṇāyakaratanameva sattamaṁ. Parosahassaṁ
kho panassa puttā bhavanti sūrā vīraṅgarūpā parasenappamaddanā.
So imaṁ paṭhaviṁ sāgarapariyantaṁ akhīlamanimittamakaṇṭakaṁ iddhaṁ phītaṁ
khemaṁ sivaṁ nirabbudaṁ adaṇḍena asatthena dhammena samena abhivijiya
ajjhāvasati rājā samāno kiṁ labhati akkhambhiyo <note n="1">Yu. avikkhambhiyo.</note> hoti kenaci
<pb n="3.161"/>
Manussabhūtena paccatthikena paccāmittena rājā samāno idaṁ
labhati. Sace kho pana agārasmā anagāriyaṁ pabbajati arahaṁ
hoti sammāsambuddho loke vivaṭacchado buddho samāno kiṁ
labhati akkhambhiyo hoti abbhantarehi vā bāhirehi vā paccatthikehi <note n="1">Yu. vā.</note>
paccāmittehi rāgena vā dosena vā mohena vā samaṇena <pb ed="P" n="3.147" set="D"/>vā
brāhmaṇena vā devena vā mārena vā brahmunā vā kenaci vā
lokasmiṁ. Buddho samāno idaṁ labhati. Etamatthaṁ bhagavā avoca.
Tatthetaṁ vuccati
<p n="133"/>Sacce ca dhamme ca dame ca saṁyame
soceyyasīlālayuposathesu ca
pāṇe <note n="2">Ma. Yu. dāne.</note> ahiṁsāya asāhase rato
daḷhaṁ samādāya samantamācari <note n="3">Ma. Yu. samattamācari.</note>.
So tena kammena tidivaṁ apakkami <note n="4">Ma. Yu. divaṁ samakkami. </note>
sukhañca khiḍḍā ratiyo ca annubhi <note n="5">Ma. anvabhi. Yu. ānubhi.</note>
tato cavitvā punarāgato idha
samehi pādehi phusī basundharaṁ.
Byākaṁsu veyyañjanikā samāgatā
samappatiṭṭhassa na hoti khambhanā
gihissa vā pabbajitassa vā pana <note n="6">Ma. Yu. puna.</note>
taṁ lakkhaṇaṁ bhavati tadatthajotakaṁ.
<pb n="3.162"/>
Akkhambhiyo hoti agāramāvasaṁ
parābhibhū sattubhi nappamaddano
manussabhūtenidha hoti <note n="1">Yu. manussabhūtena na hoti.</note> kenaci
akkhambhiyo tassa phalena kammuno.
Sace va <note n="2">Ma. Yu. ca.</note> pabbajjamupeti tādiso
nekkhammachandābhirato vicakkhaṇo
aggo na so gacchati jātu khambhanaṁ <note n="3">Yu. gabbhaṁ.</note>
naruttamo esa hi tassa dhammatāti.
<p rend="subhead" sid="3">(2) pādatalacakkalakkhaṇaṃ</p>
<p n="134"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno <pb ed="P" n="3.148" set="D"/>bahujanassa sukhāvaho <note n="4">Yu. bahujanasukhāya. </note> ahosi
ubbegauttāsabhayaṁ apanuditā dhammikañca rakkhāvaraṇaguttiṁ saṁvidhātā
saparivārañca dānaṁ adāsi. So tassa kammassa katattā
upacitattā ussannattā vipulattā kāyassa bhedā paraṁ maraṇā sugatiṁ
saggaṁ lokaṁ upapajjati. So tattha aññe deve dasahi ṭhānehi
adhigaṇhāti .pe. So tato cuto itthattaṁ āgato samāno
imaṁ mahāpurisalakkhaṇaṁ paṭilabhati heṭṭhāpādatalesu cakkāni jātāni
honti sahassārāni sanemikāni sanābhikāni sabbākāraparipūrāni
suvibhattantarāni. So tena lakkhaṇena samannāgato sace agāraṁ
ajjhāvasati rājā hoti cakkavatti .pe. Rājā samāno kiṁ
labhati mahāparivāro hoti mahāssa honti parivārā <note n="5">Yu. mahāssa hoti parivāro. evamupari.</note> brāhmaṇagahapatikā
<pb n="3.163"/>
Negamā jānapadā gaṇakamahāmattā anīkaṭṭhā dovārikā
amaccā pārisajjā rājāno bhogikā <note n="1">Ma. Yu. bhogiyā evamupari.</note> kumārā rājā samāno idaṁ
labhati. Sace <note n="2">Yu. sace pana.</note> agārasmā anagāriyaṁ pabbajati arahaṁ hoti
sammāsambuddho loke vivaṭacchado buddho samāno kiṁ labhati
mahāparivāro hoti mahāssa honti parivārā bhikkhū bhikkhuniyo upāsakā
upāsikāyo devā manussā asurā nāgā gandhabbā buddho samāno
idaṁ labhati. Etamatthaṁ bhagavā avoca. Tatthetaṁ vuccati
<p n="135"/>Pure puratthā purimāsu jātisu
manussabhūto bahunaṁ sukhāvaho
ubbegauttāsabhāyāpanūdano
guttīsu rakkhāvaraṇesu ussuko.
So tena kammena tidivaṁ apakkami
sukhañca khiḍḍā ratiyo ca annubhi
tato cavitvā punarāgato idha
cakkāni pādesu duvesu vindati
samantanemīni sahassarāni <note n="3">Yu. sahassārāni ca.</note> ca.
Byākaṁsu veyyañjanikā samāgatā
disvā kumāraṁ satapuññalakkhaṇaṁ
parivāravā hessati sattumaddano
tathā hi cakkāni samantanemini.
<pb n="3.164"/>
Sace na pabbajjamupeti tādiso
vatteti cakkaṁ paṭhaviṁ pasāsati
tassānuyantā idha <note n="1">Ma. tassānuyantādha. Yu. tassānuyuttā idha.</note> bhavanti khattiyā
mahāyasā <note n="2">Ma. Yu. mahāyasaṁ. </note> saparivārayanti <note n="3">Ma. saṁpari.... Yu. sampari....</note> naṁ.
Sace va <note n="4">Ma. Yu. ca.</note> pabbajjamupeti tādiso
nekkhammachandābhirato vicakkhaṇo
devā manussāsurasakkarakkhasā <note n="5">Yu. devamanussa.... </note>
gandhabbanāgā vihaṅgā <note n="6">Ma. Yu. vihagā.</note> catuppadā
anuttaraṁ devamanussapūjitaṁ
mahāyasā saparivārayanti naṁ.
<p rend="subhead" sid="4">(3-5) āyatapaṇhitāditilakkhaṇaṃ</p>
<p n="136"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno pāṇātipātaṁ pahāya pāṇātipātā
paṭivirato hoti nihitadaṇḍo nihitasattho lajjī dayāpanno
sabbapāṇabhūtahitānukampī vihāsi. So tassa kammassa katattā
.pe. So tato cuto itthattaṁ āgato samāno imāni tīṇi
mahāpurisalakkhaṇāni <pb ed="P" n="3.150" set="D"/>paṭilabhati āyatapaṇhi ca hoti dīghaṅgulī ca
brahmujugatto ca. So tehi lakkhaṇehi samannāgato sace agāraṁ
ajjhāvasati rājā hoti cakkavatti .pe. Rājā samāno kiṁ
labhati dīghāyuko hoti ciraṭṭhitiko dīghamāyupāleti na sakkā
hoti antarā jīvitā voropetuṁ kenaci manussabhūtena paccatthikena
<pb n="3.165"/>
Paccāmittena rājā samāno idaṁ labhati .pe. Buddho samāno
kiṁ labhati dīghāyuko hoti ciraṭṭhitiko dīghamāyupāleti na sakkā
hoti antarā jīvitā voropetuṁ paccatthikehi paccāmittehi samaṇena
vā brāhmaṇena vā devena vā mārena vā brahmunā vā kenaci
vā lokasmiṁ buddho samāno idaṁ labhati. Etamatthaṁ bhagavā avoca.
Tatthetaṁ vuccati
<p n="137"/>Maraṇavadhabhayamattano viditvā
paṭivirato paraṁ maraṇāya ahosi
tena so <note n="1">Ma. Yu. ayaṁ na dissati.</note> sucaritena saggamagamāsi <note n="2">Ma. Yu. saggamaggamā.</note>
sukataphalavipākamanubhosi.
Caviya punaridhāgato samāno
paṭilabhati idha tīṇi lakkhaṇāni
bhavati vipuladīghapāsuṇiko <note n="3">Ma. ... pāsaṇhiko.  Yu. ...pāṇiko.</note>
brahmāva sujju <note n="4">Yu. brahmā viyujju.</note> subho sujātagatto.
Subhujo susū <note n="5">Ma. Yu. susu. </note> susaṇṭhito sujāto
mudutalunaṅguliyassa honti
dīghā <pb ed="P" n="3.151" set="D"/>tībhi purisalakkhaṇebhi <note n="6">Ma. Yu. purisavaraggalakkhaṇehi.</note>
cirayāpanāya <note n="7">Ma. Yu. cirayapanāya.</note> kumāramādisanti.
Bhavati yadi gihī ciraṁ yapeti
cirataraṁ pabbajati yadi tato hi
<pb n="3.166"/>
Yāpayati <note n="1">Ma. ca.</note> vasiddhibhāvanāya
iti dīghāyukatāya tannimittanti.
<p rend="subhead" sid="5">(6) sattussadatālakkhaṇaṃ</p>
<p n="138"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno dātā ahosi paṇītānaṁ rasitānaṁ
khādanīyānaṁ bhojanīyānaṁ sāyanīyānaṁ lehanīyānaṁ pānānaṁ. So tassa
kammassa katattā upacitattā .pe. Kāyassa bhedā paraṁ maraṇā
sugatiṁ saggaṁ lokaṁ upapajjati .pe. So tato cuto itthattaṁ
āgato samāno imaṁ mahāpurisalakkhaṇaṁ paṭilabhati sattassa ussadā <note n="2">Ma. sattussado hoti sattassa ussadā. Yu. sattussado hoti  sattussadā.</note>
honti ubhosu hatthesu ussadā honti ubhosu pādesu ussadā
honti ubhosu aṁsakūṭesu ussadā honti khandhe ussadā honti <note n="3">Ma. Yu. ussado hoti.</note>.
So tena lakkhaṇena samannāgato sace agāraṁ ajjhāvasati rājā
hoti cakkavatti .pe. Rājā samāno kiṁ labhati lābhī hoti
paṇītānaṁ rasitānaṁ khādanīyānaṁ bhojanīyānaṁ sāyanīyānaṁ lehanīyānaṁ
pānānaṁ rājā samāno idaṁ labhati .pe. Buddho samāno
kiṁ labhati lābhī hoti paṇītānaṁ rasitānaṁ khādanīyānaṁ bhojanīyānaṁ
sāyanīyānaṁ lehanīyānaṁ pānānaṁ buddho samāno idaṁ labhati.
Etamatthaṁ bhagavā avoca. Tatthetaṁ vuccati
<p n="139"/>Khajjabhojanaṁ atha lehasāyitaṁ <note n="4">Ma. Yu. leyyasāyiyaṁ.</note>
uttamaggarasadāyako ahu
tena so sucaritena kammunā
nandavane <note n="5">Ma. Yu. nandane.</note> ciramabhippamodati.
<pb n="3.167"/>
Satta cussade <note n="1">Yu. satta vussade.</note> idhādhigacchati
hatthapādamudutalañca <note n="2">Ma. Yu. ... mudutañca.</note> vindati
āhu byañjananimittakovidā
khajjabhojanarasalābhitāya <note n="3">Ma. khajjabhojjarasalābhitāya naṁ.  Yu. khajjabhojjarasalābhitāya.</note>.
Na <note n="4">Ma. nasaddo na dissati.</note> taṁ <note n="5">Ma. yaṁ.</note> gihissapi tadatthajotakaṁ
pabbajjaṁpi ca <note n="6">Yu. casaddo  na dissati.</note> tadādhigacchati
khajjabhojanassa lābhiruttamaṁ <note n="7">Ma. Yu. khajjabhojjarasalābhiruttamaṁ.</note>
āhu sabbagihibandhanacchidanti.
<p rend="subhead" sid="6">(7-8) karacaraṇamudujālatālakkhaṇāni</p>
<p n="140"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno catūhi saṅgahavatthūhi janasaṅgahiko <note n="8">Ma. janaṁ saṅgāhiko. Yu. janaṁ  saṅgahitā.</note>
ahosi dānena piyavācena <note n="9">Ma. piyavajjena. Yu. peyyavācena.</note> atthacariyāya samānattatāya. So tassa
kammassa katattā upacitattā ussannattā vipulattā kāyassa
bhedā paraṁ maraṇā sugatiṁ saggaṁ lokaṁ upapajjati. So tato
cuto itthattaṁ āgato samāno imāni dve <pb ed="P" n="3.153" set="D"/>mahāpurisalakkhaṇāni
paṭilabhati mudutalahatthapādo <note n="10">Ma. Yu. mudutalunahatthapādo.</note> ca <note n="11">Yu. casaddo  na dissati.</note> hoti jālahatthapādo ca. So
tehi lakkhaṇehi samannāgato sace agāraṁ ajjhāvasati rājā
hoti cakkavatti .pe. Rājā samāno kiṁ labhati susaṅgahitaparijano
hoti susaṅgahitassa honti brāhmaṇagahapatikā negamā
<pb n="3.168"/>
Jānapadā <note n="1">Ma. Yu. negamajānapadā.</note> gaṇakamahāmattā anīkaṭṭhā dovārikā amaccā pārisajjā
rājāno bhogikā kumārā rājā samāno idaṁ labhati .pe.
Buddho samāno kiṁ labhati susaṅgahitaparijano hoti susaṅgahitassa <note n="2">Ma. Yu. susaṅgahitāssa.</note>
honti bhikkhū bhikkhuniyo upāsakā upāsikāyo devā manussā
asurā nāgā gandhabbā buddho samāno idaṁ labhati. Etamatthaṁ
bhagavā avoca. Tatthetaṁ vuccati
<p n="141"/>Dānaṁpi catthacariyatañca <note n="3">Yu. dānampi ca atthacariyatampi  ca.</note>
piyavadatañca samānachandañca <note n="4">Ma. piyavāditañca samānattatañca.</note>
kariya cariya susaṅgahaṁ bahunnaṁ
anavamatena guṇena yāti saggaṁ.
Caviya punaridhāgato samāno
karacaraṇamudukañca <note n="5">Ma. Yu. ... mudutañca.</note> jālino ca
atirucirasuvaggadassaneyyaṁ <note n="6">Ma. Yu. ...  suvaggu ....</note>
paṭilabhati daharo susukumāro.
Bhavati parijanassa vo vidheyyo
mahimaṁ āvasito <note n="7">Yu. āvasiko.</note> susaṅgahito
piyavadū hitasukhataṁ jigiṁsamāno
abhirucitāni guṇāni ācarati.
Yadi pajahati <note n="8">Ma. Yu. yadi ca jahati. </note> sabbakāmabhogaṁ <note n="9">Yu. sabbakāmaguṇabhogaṁ.</note>
kathayati dhammakathaṁ jino janassa
<pb n="3.169"/>
Vacanapaṭikarassābhippasannā
sutvāna dhammānudhammamācarantīti.
<p rend="subhead" sid="7">(9-10) ussaṅkhapādauddhaggalomatālakkhaṇāni</p>
<p n="142"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno atthūpasañhitaṁ dhammūpasañhitaṁ
vācaṁ bhāsitā ahosi bahujanaṁ nidasseti <note n="1">Ma. nidaṁsesi. Yu. nidaṁseti.</note> pāṇīnaṁ hitasukhāvaho <note n="2">Yu. ahu.</note>
dhammayāgī. So tassa kammassa katattā upacitattā vipulattā .pe.
So tato cuto itthattaṁ āgato samāno imāni dve
mahāpurisalakkhaṇāni paṭilabhati ussaṅkhapādo ca hoti uddhaggalomo
ca. So tehi lakkhaṇehi samannāgato sace agāraṁ ajjhāvasati
rājā hoti cakkavatti .pe. Rājā samāno kiṁ labhati aggo ca
hoti seṭṭho ca pāmokkho ca uttamo ca pavaro ca kāmabhogīnaṁ
rājā samāno idaṁ labhati .pe. Buddho samāno kiṁ labhati
aggo ca hoti seṭṭho ca pāmokkho ca uttamo ca pavaro
ca sabbasattānaṁ buddho samāno idaṁ labhati. Etamatthaṁ
bhagavā avoca. Tatthetaṁ vuccati
<p n="143"/><pb ed="P" n="3.155" set="D"/>Atthadhammaṁ saṅgahitaṁ <note n="3">Ma. Yu. atthadhammasahitaṁ.</note> pure tiraṁ <note n="4">Ma. Yu.  giraṁ.</note>
eriyaṁ <note n="5">Ma. Yu. erayaṁ.</note> bahujanaṁ nidaṁsayi
pāṇinaṁ hitasukhāvaho ahu
dhammayāgaṁ assajji <note n="6">Ma. dhammayāgamayaji. Yu. dhammayāgamassaji.</note> amaccharī.
Tena so sucaritena kammunā
<pb n="3.170"/>
Sugatiṁ vajati tattha modati
lakkhaṇāni ca duve idhāgato
uttamasukhatāya <note n="1">Ma. uttamappamukhatāya.</note> vindati <note n="2">Yu. uttamasukhāni saṁvindati.</note>.
Ubbhamuppatitalomavā saso
pādagaṇṭhirahu sādhu saṇṭhitā
maṁsalohitācitā tacotthaṭā <note n="3">Yu. tacotatā. </note>
uparijānu sobhanā <note n="4">Ma. uparicaraṇasobhanā. Yu. upari ca pana sobhanā.</note> ahu.
Gehamāvasati ce tathāvidho
aggataṁ vajati kāmabhoginaṁ
tena uttaritarañca <note n="5">Ma. Yu. uttaritaro. </note> na vijjati
jambudīpaṁ abhibhuyya iriyati <note n="6">Yu. irīyati.</note>.
Pabbajjāpi ca <note n="7">Ma. Yu. pabbajjampi ca.</note> anomanikkamo
aggataṁ vajati sabbapāṇinaṁ
tena uttaritaro na vijjati
sabbalokaṁ abhibhuyya viharatīti.
<p rend="subhead" sid="8">(11) eṇijaṅghalakkhaṇaṃ</p>
<p n="144"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno sakkaccaṁ vācetā ahosi sippaṁ
vā vijjaṁ vā caraṇaṁ vā kammaṁ vā kintīme khippaṁ <note n="8">Yu. ajāneyyuṁ.</note> vijāneyyuṁ
khippaṁ sampaṭipajjeyyuṁ na ciraṁ kiliseyyunti. So tassa kammassa
katattā upacitattā .pe. So tato cuto itthattaṁ āgato
<pb n="3.171"/>
Samāno idaṁ mahāpurisalakkhaṇaṁ paṭilabhati eṇijaṅgho hoti.
So tena lakkhaṇena samannāgato sace agāraṁ ajjhāvasati rājā
hoti cakkavatti .pe. Rājā samāno kiṁ labhati yāni tāni
rājārahāni rājaṅgāni rājūpabhogāni rājānucchavikāni tāni khippaṁ
paṭilabhati rājā samāno idaṁ labhati .pe. Buddho samāno kiṁ
labhati yāni tāni samaṇārahāni samaṇaṅgāni samaṇūpabhogāni
samaṇānucchavikāni tāni khippaṁ paṭilabhati buddho samāno idaṁ
labhati. Etamatthaṁ bhagavā avoca. Tatthetaṁ vuccati
<p n="145"/>Sippesu vijjācaraṇesu kammesu <note n="1">Yu. kammasu.</note>
kathaṁ vijāneyyu <note n="2">Ma. vijāneyyuṁ.</note> lahunti <note n="3">Yu. vijāney ya lahūti.</note> icchati
yatūpaghātāya na hoti kassaci
vāceti khippaṁ na ciraṁ kilissati.
Taṁ kammaṁ katvā kusalaṁ sukhudrayaṁ
jaṅghā manuññā labhate susaṇṭhitā
vattā sujātā anupubbamuggatā
uddhaggalomā sukhumattacotthaṭā <note n="4">Yu. ... cotatā. </note>.
Eṇeyyajaṅghoti tamāhu puggalaṁ
sampattiyā khippamidhāhu lakkhaṇaṁ
ekekalomāni <note n="5">Ma. gehānulomāni.</note> yadābhikaṅkhati
apabbajaṁ khippamidhādhigacchati.
<pb n="3.172"/>
Sace va <note n="1">Ma. Yu. ca.</note> pabbajjamupeti tādiso
nekkhammachandābhirato vicakkhaṇo
anucchavikassa yadānulomiyaṁ <note n="2">Ma. Yu. ..ḷomikaṁ.</note>
taṁ vindati khippamanomanikkamoti <note n="3">Ma. ...vikkamoti.</note>.
<p rend="subhead" sid="9">(12) sukhumacchavilakkhaṇaṃ</p>
<p n="146"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno samaṇaṁ vā brāhmaṇaṁ vā
upasaṅkamitvā paripucchitā ahosi kiṁ bhante kusalaṁ kiṁ akusalaṁ
kiṁ sāvajjaṁ kiṁ anavajjaṁ kiṁ sevitabbaṁ kiṁ na sevitabbaṁ kiṁ
me kariyamānaṁ dīgharattaṁ ahitāya dukkhāya assa kiṁ vā pana me
kariyamānaṁ dīgharattaṁ hitāya sukhāya assāti. So tassa kammassa
katattā upacitattā ussannattā .pe. So tato cuto itthattaṁ
āgato samāno imaṁ mahāpurisalakkhaṇaṁ paṭilabhati <pb ed="P" n="3.158" set="D"/>sukhumacchavi hoti
sukhumattā chaviyā rajojallaṁ kāye na upalippati. So tena
lakkhaṇena samannāgato sace agāraṁ ajjhāvasati rājā hoti
cakkavatti .pe. Rājā samāno kiṁ labhati mahāpañño <note n="4">Ma. Yu. hoti. </note> nāssa
hoti koci paññāya sadiso vā seṭṭho <note n="5">Yu. visiṭṭho.</note> vā kāmabhogīnaṁ rājā
samāno idaṁ labhati .pe. Buddho samāno kiṁ labhati mahāpañño
hoti puthupañño hāsapañño javanapañño tikkhapañño nibbedhikapañño
nāssa hoti koci paññāya sadiso vā seṭṭho <note n="5">Yu. visiṭṭho.</note> vā sabbasattānaṁ
buddho samāno idaṁ labhati. Etamatthaṁ bhagavā avoca.
<pb n="3.173"/>
Tatthetaṁ vuccati
<p n="147"/>Pure puratthā purimāsu jātisu
aññātukāmo paripucchitā ahu
sussusitā pabbajitaṁ upāsitā
atthantaro atthakathaṁ nisāmayi.
Paññāpaṭilābhagatena <note n="1">Yu. ...katena.</note> kammunā
manussabhūto sukhumacchavī ahu
byākaṁsu uppāṭanimittakovidā <note n="2">Ma. Yu. uppāda....</note>
sukhumāni atthāni avecca dakkhati <note n="3">Ma. dakkhiti.</note>.
Sace na pabbajjamupeti tādiso
vatteti cakkaṁ paṭhaviṁ pasāsati
atthānusiṭṭhīsu pariggahesu ca
na tena seyyo sadiso na <note n="4">Ma. ca. Yu. va. </note> vijjati.
Sace va <note n="5">Ma. ca. Yu. vasaddo na dissati.</note> pabbajjamupeti tādiso
nekkhammachandābhirato vicakkhaṇo
paññāvisiṭṭhaṁ labhate anuttaraṁ
pappoti bodhiṁ varabhūrimedhasoti.
<p rend="subhead" sid="10">(13) suvaṇṇavaṇṇalakkhaṇaṃ</p>
<p n="148"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno akkodhano ahosi anupāyāsabahulo
bahunnaṁpi <note n="6">Ma. Yu. bahumpi.</note> vutto samāno nābhisajji na kuppi na byāpajji
<pb n="3.174"/>
Na patiṭṭhayi na kopañca dosañca appaccayañca pātvākāsi
dātā ca ahosi sukhumānaṁ mudukānaṁ attharaṇānaṁ pāpuraṇānaṁ <note n="1">Ma. pāvuraṇānaṁ.</note>
khomasukhumānaṁ kappāsikasukhumānaṁ koseyyasukhumānaṁ kambalasukhumānaṁ. So
tassa kammassa katattā upacitattā .pe. So tato cuto
itthattaṁ āgato samāno imaṁ mahāpurisalakkhaṇaṁ paṭilabhati
suvaṇṇavaṇṇo hoti kāñcanasannibhataco. So tena lakkhaṇena
samannāgato sace agāraṁ ajjhāvasati rājā hoti cakkavatti .pe.
Rājā samāno kiṁ labhati lābhī hoti sukhumānaṁ mudukānaṁ attharaṇānaṁ
pāpuraṇānaṁ khomasukhumānaṁ kappāsikasukhumānaṁ koseyyasukhumānaṁ
kambalasukhumānaṁ rājā samāno idaṁ labhati .pe. Buddho samāno kiṁ
labhati lābhī hoti sukhumānaṁ mudukānaṁ attharaṇānaṁ pāpuraṇānaṁ
khomasukhumānaṁ kappāsikasukhumānaṁ koseyyasukhumānaṁ kambalasukhumānaṁ buddho
samāno idaṁ labhati. Etamatthaṁ bhagavā avoca. Tatthetaṁ vuccati
<p n="149"/>Akkodhañca adhiṭṭhahi adāsi <note n="2">Yu. adāsi ca.</note>
dānañca vatthāni sukhumāni succhavīni
purimatarabhave ṭhito abhivisajji
mahimiva suro abhivassaṁ <note n="3">Yu. ābhivassaṁ.</note>.
Taṁ katvāna ito cuto dibbamupapajji
sukataṁ phalavipākamanubhutvā kanakatanupaṭiko <note n="4">... tanusannibho. </note>
idhābhibhavati <note n="5">Yu. idha bhavati.</note> suravarataroriva indo.
<pb n="3.175"/>
Gehañcāvasati <note n="1">Yu. gehamāvasati.</note> naro apabbajjamicchaṁ
mahatiṁ <note n="2">Ma. Yu. mahati.</note> mahiṁ pasāsati <note n="3">Ma. Yu. anusāsati.</note>
pasayha sahidha sattaratanaṁ <note n="4">Yu. pasayha  abhivasanavarataraṁ.</note> paṭilabhati
vipulasukhumacchavisuciñca <note n="5">Yu. vipulaṁ sukhumañca succhaviñca.</note>.
Lābhī acchādanavatthamokkhapāpuraṇānaṁ
bhavati yadi anagāriyatamupeti
suhitapurimakataphalaṁ anubhavati
na bhavati katassa panāsoti.
<p rend="subhead" sid="11">(14) kosohitavatthaguyhalakkhaṇaṃ</p>
<p n="150"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno cirappanaṭṭhe sucirappavāsine <note n="6">Ma. Yu. sucirappavāsino. </note>
ñātimitte suhajje sakhino samānetā ahosi mātaraṁpi puttena
samānetā ahosi puttaṁpi mātarā samānetā ahosi pitaraṁpi
puttena samānetā ahosi puttaṁpi pitarā samānetā ahosi
pitaraṁpi <note n="7">Ma. Yu. bhātarampi.</note> bhātarā samānetā ahosi bhātaraṁpi bhaginiyā samānetā
ahosi bhaginiṁpi bhātarā samānetā ahosi samaggiṁ katvā ca
abbhanumoditā ahosi. So tassa kammassa katattā .pe. So
tato cuto itthattaṁ āgato samāno imaṁ mahāpurisalakkhaṇaṁ paṭilabhati
kosohitavatthaguyho hoti. So tena lakkhaṇena samannāgato sace
agāraṁ ajjhāvasati rājā hoti cakkavatti .pe. Rājā samāno
kiṁ labhati pahūtaputto ahosi <note n="8">Ma. Yu. hoti.</note> parosahassaṁ kho panassa puttā
<pb n="3.176"/>
Bhavanti sūrā vīraṅgarūpā parasenappamaddanā rājā samāno idaṁ labhati
.pe. Buddho samāno kiṁ labhati pahūtaputto ahosi anekasahassaṁ
kho panassa puttā bhavanti sūrā vīraṅgarūpā parasenappamaddanā buddho
samāno idaṁ labhati. Etamatthaṁ bhagavā avoca. Tatthetaṁ vuccati
<p n="151"/>Pure puratthā purimāsu jātisu
cirappanaṭṭhe sucirappavāsino
ñātīsuhajje sakhino samānayi
samaggi katvā ca <note n="1">Ma. casaddo na dissati.</note> anumoditā ahu.
So tena kammena tidivaṁ apakkami <note n="2">Ma. Yu. divaṁ samakkami.</note>
sukhañca khiḍḍā ratiyo ca annubhi <note n="3">Ma. anvabhi. Yu. ānubhi. </note>
tato cavitvā punarāgato idha
kosohitaṁ vindati vatthachādiyaṁ.
Pahūtaputto bhavati <note n="4">Ma. bhavatī.</note> tathāvidho
parosahassañca <note n="5">Yu. paro sahassassa.</note> bhavanti atrajā <note n="6">Yu. atujā.</note>
sūrā ca vīrā ca amittatāpanā
gihissa pītījananā <note n="7">Ma. pīti jananā. </note> piyaṁ vadā.
Pahutarā <note n="8">Ma. Yu. bahutarā.</note> pabbajitassa iriyato
puttā bhavanti vacanānusārino <note n="9">Yu. vacanānucārino.</note>
gihissa vā pabbajitassa vā pana <note n="10">Ma. Yu. puna.</note>
taṁ lakkhaṇaṁ bhavati <note n="11">Ma. jāyati.</note> tadatthajotakanti.
<p rend="subhead" sid="12">(15-16) parimaṇḍalānonamajaṇṇuparimasanalakkhaṇāni</p>
<pb n="3.177"/>
<p n="152"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno mahājanasaṅgāhakaṁ samekkhamāno
samaṁ jānāti <note n="1">Yu. saṁjānāti.</note> sāmaṁ jānāti purisaṁ jānāti purisavisesaṁ jānāti
ayamidamarahati ayamidamarahatīti tattha tattha visesatthakaro pure <note n="2">Yu. purisavisesakaro.</note>
ahosi. So tassa kammassa katattā .pe. So tato cuto
itthattaṁ āgato samāno imāni dve mahāpurisalakkhaṇāni paṭilabhati
nigrodhaparimaṇḍalo ca hoti ṭhitoyeva anonamanto ubhohi pāṇitalehi
jannukāni parimasati parimajjati. So tehi lakkhaṇehi samannāgato
sace agāraṁ ajjhāvasati rājā hoti cakkavatti .pe. Rājā
samāno kiṁ <pb ed="P" n="3.163" set="D"/>labhati aḍḍho hoti mahaddhano mahābhogo
pahūtajātarūparajato pahūtavittūpakaraṇo pahūtadhanadhañño paripuṇṇakoṭṭhāgāro <note n="3">Ma. Yu. paripuṇṇako sakoṭṭhāgāro. </note>
rājā samāno idaṁ labhati .pe. Buddho samāno
kiṁ labhati aḍḍho hoti mahaddhano mahābhogo tassimāni dhanāni
honti seyyathīdaṁ saddhādhanaṁ sīladhanaṁ hiridhanaṁ ottappadhanaṁ
sutadhanaṁ cāgadhanaṁ paññādhanaṁ buddho samāno idaṁ labhati.
Etamatthaṁ bhagavā avoca. Tatthetaṁ vuccati
<p n="153"/>Tuliya <note n="4">Yu. tulaya.</note> pavicaya <note n="5">Ma. paṭivicaya. Yu. paviceyya.</note> cintayitvā
mahājanasaṅgāhakaṁ <note n="6">Ma. ... saṅgahanaṁ.  Yu. ...saṅgahataṁ.</note> samekkhamāno
ayamidamarahatīti <note n="7">Ma. itisaddo na dissati.</note> tattha tattha
purisavisesaṅkaro pure ahosi.
<pb n="3.178"/>
Samā ca panaṭṭhito <note n="1">Ma. mahiṁ ca pana ṭhito. Yu. sa hi ca pana ṭhito.</note> anonamanto
phusati karehi ubhohi jannukāni
mahiruhapparimaṇḍalo ahosi
sucaritakammavipākasesakena.
Bahuvividhanimittalakkhaṇaññū
abhinipuṇā manujā byākariṁsu
bahuvividhagihīnaṁ arahāni <note n="2">Yu. ārahāni.</note>
paṭilabhati daharo susū kumāro
idha ca <note n="3">Yu. casaddo  na dissati.</note> mahipatissa kāmabhogā
gihīpatirūpakā bahū bhavanti
yadi <note n="4">Ma. Yu. yadica.</note> pajahati sabbakāmabhogaṁ
labhati anuttaraṁ uttamaṁ dhanagganti.
<p rend="subhead" sid="13">(17-19) sīhapubbaddhakāyāditilakkhaṇaṃ</p>
<p n="154"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno bahujanassa atthakāmo ahosi
hitakāmo phāsukāmo yogakkhemakāmo kintīme saddhāya vaḍḍheyyuṁ
sīlena vaḍḍheyyuṁ sutena vaḍḍheyyuṁ buddhiyā vaḍḍheyyuṁ <note n="5">Ma. Yu. buddhiyā vaḍḍheyyunti na dissati.</note> cāgena
vaḍḍheyyuṁ dhammena vaḍḍheyyuṁ paññāya vaḍḍheyyuṁ dhanadhaññena
vaḍḍheyyuṁ khettavatthunā vaḍḍheyyuṁ dvipadacatuppadehi vaḍḍheyyuṁ
puttadārehi vaḍḍheyyuṁ dāsakammakaraporisehi vaḍḍheyyuṁ ñātīhi
vaḍḍheyyuṁ mittehi vaḍḍheyyuṁ bandhavehi vaḍḍheyyunti. So tassa
<pb n="3.179"/>
Kammassa katattā upacitattā .pe. So tato cuto itthattaṁ
āgato samāno imāni tīṇi mahāpurisalakkhaṇāni paṭilabhati
sīhapubbaddhakāyo ca hoti pittantaraṁso <note n="1">Ma. Yu. citantaraṁso.</note> ca samavaṭṭakkhandho ca. So
tehi lakkhaṇehi samannāgato sace agāraṁ ajjhāvasati rājā hoti
cakkavatti .pe. Rājā samāno kiṁ labhati <pb ed="P" n="3.165" set="D"/>aparihānadhammo hoti
na parihāyati dhanadhaññena khettavatthunā dvipadacatuppadehi puttadārehi
dāsakammakaraporisehi ñātīhi mittehi bandhavehi na parihāyati
sabbasampattiyā rājā samāno idaṁ labhati .pe. Buddho samāno
kiṁ labhati aparihānadhammo hoti na parihāyati saddhāya sīlena
sutena cāgena paññāya na parihāyati sabbasampattiyā buddho
samāno idaṁ labhati. Etamatthaṁ bhagavā avoca. Tatthetaṁ vuccati
<p n="155"/>Saddhāya sīlena sutena buddhiyā
cāgena dhammena bahūhi sādhubhi
dhanena dhaññena ca khettavatthunā
puttehi dārehi catuppadehi ca
ñātīhi mittehi ca bandhavehi
balena vaṇṇena sukhena cūbhayaṁ
kathaṁ na hāyeyyunti <note n="2">Ma. Yu. itisaddo na dissati.</note> parehi <note n="3">Ma. Yu. pareti. </note> icchati
addhaṁ samiddhañca <note n="4">Ma. Yu. atthassa middhī ca.</note> panābhikaṅkhati.
Sasīhapubbaddhasusaṇṭhito ahu
<pb n="3.180"/>
Samavaṭṭakkhandho ca pittantaraṁso
pubbe suciṇṇena katena kammunā
ahāniyaṁ pubbanimittamassataṁ.
Gihīpi dhaññena dhanena vaḍḍhati
puttehi dārehi catuppadehi ca
akiñcano pabbajito anuttaraṁ
pappoti sambodhimahānadhammatanti <note n="1">Ma. Yu. sambodhiṁ asahānadhammatanti.</note>.
<p rend="subhead" sid="14">(20) rasaggasaggitālakkhaṇaṃ</p>
<p n="156"/><pb ed="P" n="3.166" set="D"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno sattānaṁ avihesakajātiko <note n="2">Ma. Yu. aviheṭhakajātiko. </note> ahosi
pāṇinā vā leḍḍunā vā daṇḍena vā satthena vā. So tassa
kammassa katattā upacitattā .pe. So tato cuto itthattaṁ
āgato samāno imaṁ mahāpurisalakkhaṇaṁ paṭilabhati rasaggasaggī hoti
uddhaggassa rasaharaṇiyo gīvāyaṁ jātā honti samavāharasaharaṇiyo <note n="3">Ma. samābhivāhiniyo. Yu. samabhivāhiniyo.</note>.
So tena lakkhaṇena samannāgato sace agāraṁ ajjhāvasati rājā
hoti cakkavatti .pe. Rājā samāno kiṁ labhati appābādho
hoti appātaṅko samavepākiniyā gahaṇiyā samannāgato nātisītāya
nāccuṇhāya rājā samāno idaṁ labhati .pe. Buddho samāno kiṁ labhati
appābādho hoti appātaṅko samavepākiniyā gahaṇiyā samannāgato
nātisītāya nāccuṇhāya majjhimāya padhānakkhamāya buddho samāno
idaṁ labhati. Etamatthaṁ bhagavā avoca. Tatthetaṁ vuccati
<pb n="3.181"/>
<p n="157"/>Na pāṇinā na ca pana daṇḍaleḍḍunā <note n="1">Ma. na pāṇidaṇḍehi panātha leḍḍunā.</note>
satthena vā maraṇavadhena vā pana <note n="2">Yu. puna.</note>
ubbādhanāya paritajjanāya vā
na viheṭhayī janatamaheṭhako <note n="3">Yu. na heṭhayī janatumaheṭhako. </note> ahu.
Teneva so sugatisu pecca <note n="4">Ma. Yu. sugatimupecca.</note> modati
sukhapphalaṁ kiriya <note n="5">Ma. Yu. kariya.</note> sukhāni vindati
pāmuñjasā <note n="6">Ma. samojasā. Yu. sampajjasā. </note> rasaharaṇī susaṇṭhitā
idhāgato labhati rasaggisaggitaṁ <note n="7">Ma. Yu. rasaggasaggitaṁ.</note>.
Tenāhu naṁ abhinipuṇā <note n="8">Ma. atinipuṇā.</note> vicakkhaṇā
ayaṁ naro sukhabahulo bhavissati
gihissa vā pabbajitassa vā pana <note n="2">Yu. puna.</note>
taṁ lakkhaṇaṁ bhavati tadatthajotakanti.
<p rend="subhead" sid="15">(21-22) abhinīlanettagopakhumalakkhaṇāni</p>
<p n="158"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno na ca <note n="9">Yu. casaddo na dissati.</note> visaṭaṁ na ca visāvi <note n="10">Ma.  visāci. Yu. visācitaṁ.</note> na
ca <note n="11">Yu. casaddo na dissati.</note> pana vidheyyapekkhitā <note n="12">Ma. Yu. viceyyapekkhitā.</note> uju <note n="13">Ma. ujuṁ.</note> tathā pasaṭamujumano <note n="14">Yu. ...  mudumano.</note> hutvā
ujupekkhitā ahosi <note n="15">Ma. Yu. hutvā ujupekkhitā ahosīti pāṭhattayaṁ natthi.</note> piyacakkhunā bahujanaṁ udakkhitā <note n="16">Ma. Yu.  udikkhitā.</note> ahosi. So tassa
kammassa katattā upacittatā .pe. So tato cuto itthattaṁ āgato
samāno imāni dve mahāpurisalakkhaṇāni paṭilabhati abhinīlanetto
<pb n="3.182"/>
Ca hoti gopakhumo ca. So tehi lakkhaṇehi samannāgato sace
agāraṁ ajjhāvasati rājā hoti cakkavatti .pe. Rājā samāno
kiṁ labhati piyadassano hoti bahuno janassa piyo hoti manāpo
brāhmaṇagahapatikānaṁ negamajānapadānaṁ <pb ed="P" n="3.168" set="D"/>gaṇakamahāmattānaṁ anīkaṭṭhānaṁ
dovārikānaṁ amaccānaṁ pārisajjānaṁ rājūnaṁ bhogikānaṁ <note n="1">Ma. Yu. bhogiyānaṁ.</note> kumārānaṁ rājā
samāno idaṁ labhati .pe. Buddho samāno kiṁ labhati piyadassano
hoti bahuno janassa piyo hoti manāpo ca <note n="2">Ma. Yu. casaddo na dissati.</note> bhikkhūnaṁ bhikkhunīnaṁ
upāsakānaṁ upāsikānaṁ devānaṁ manussānaṁ asurānaṁ nāgānaṁ gandhabbānaṁ
buddho samāno idaṁ labhati. Etamatthaṁ bhagavā avoca. Tatthetaṁ vuccati
<p n="159"/>Na ca visaṭaṁ na ca visāvi
na ca pana vidheyyapekkhitā
uju tathā pasaṭamujumano <note n="3">Yu. ..ṃudumano. </note>
piyacakkhunā bahujanaṁ udakkhitā.
Sugatisu so phalavipākaṁ
anubhavati tattha modati
idha ca <note n="4">Ma. Yu. ca pana.</note> bhavati gopakhumo
abhinīlanettanayano sudassano.
Abhiyogino ca nipuṇā
bahupadanimittakovidā
gopakhumanayanakusalā <note n="5">Ma. Yu. sukhumanayanakusalā.</note> manujā
<pb n="3.183"/>
Piyadassanoti abhinandasanti <note n="1">Ma. Yu. abhiniddisanti.</note> naṁ.
Piyadassano gihī santo ca
bhavati bahujanapiyāyako <note n="2">Ma. bahujanapiyāyito. Yu. bahūnnaṁ piyāyito. </note>
yadi pana <note n="3">Ma. Yu. yadica na.</note> bhavati gihi samaṇo <note n="4">gihī samaṇo hoti.</note>
hoti piyo bahūnaṁ sokanāsanoti.
<p rend="subhead" sid="16">(23) uṇhīsasīsalakkhaṇaṃ</p>
<p n="160"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno bahujanapubbaṅgamo ahosi kusalesu
dhammesu bahujanapāmokkho kāyasucaritena vacīsucaritena manosucaritena <note n="5">Ma. Yu. kāyasucarite vacīsucarite  manosucarite.</note>
dānasaṁvibhāge sīlasamādāne uposathūpavāse matteyyatāya <note n="6">Yu. metteyyatāya.</note> petteyyatāya
sāmaññatāya brahmaññatāya kulejeṭṭhāpacāyitāya aññataraññataresu
ca <note n="7">Yu. casaddo na dissati.</note> adhikusalesu dhammesu. So tassa kammassa katattā .pe.
So tato cuto itthattaṁ āgato samāno idaṁ mahāpurisalakkhaṇaṁ
paṭilabhati uṇhīsasīso hoti. So tena lakkhaṇena samannāgato
sace agāraṁ ajjhāvasati rājā hoti cakkavatti .pe. Rājā
samāno kiṁ labhati mahāssa jano anvāyiko hoti brāhmaṇagahapatikā
negamajānapadā gaṇakamahāmattā anīkaṭṭhā dovārikā amaccā
pārisajjā rājāno bhogikā kumārā rājā samāno idaṁ
labhati .pe. Buddho samāno kiṁ labhati mahāssa jano
anvāyiko hoti bhikkhū bhikkhuniyo upāsakā upāsikāyo devā
manussā asurā nāgā gandhabbā buddho samāno idaṁ labhati.
<pb n="3.184"/>
Etamatthaṁ bhagavā avoca. Tatthetaṁ vuccati
<p n="161"/>Pubbaṅgamo sucaritesu ahu
dhammesu dhammacariyābhirato
anvāyiko bahujanassa ahu
saggesu vedayitha <note n="1">Ma. Yu. vedayittha.</note> puññaphalaṁ.
Vedayitvā <note n="2">Yu. veditvā.</note> so sucaritassa phalaṁ
uṇhīsasīsattamidhajjhagamā
byākaṁsu byañjananimittadharā
pubbaṅgamo bahujanaṁ hessati <note n="3">Yu. bahunnaṁ hessatāyaṁ. </note>.
Paṭibhogiyāni <note n="4">Ma. paṭibhogiyā.</note> manujesu idha
pubbepi tassa abhiharanti tadā
yadi khattiyo bhavati bhūmipati
paṭihārakaṁ bahujane labhati.
Atha ceva pabbajati so manujo
dhammesu hoti paguṇo visavī
tassānusāsanaguṇābhirato <note n="5">Ma. tassānusāsaniguṇābhirato. Yu. tassānusāsanī guṇābhirato.</note>
anvāyiko bahujano bhavatīti.
<p rend="subhead" sid="17">(24-25) ekekalomatāuṇṇālakkhaṇāni</p>
<p n="162"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno musāvādaṁ pahāya musāvādā
paṭivirato ahosi saccavādī saccasandho theto paccayiko avisaṁvādako
<pb n="3.185"/>
Lokassa. So tassa kammassa katattā .pe. So tato cuto
itthattaṁ āgato samāno imāni dve mahāpurisalakkhaṇāni paṭilabhati
ekekalomo ca hoti uṇṇā ca bhamukantare jātā hoti
odātā mudu tūlasannibhā. So tehi lakkhaṇehi samannāgato sace
agāraṁ ajjhāvasati rājā hoti cakkavatti .pe. Rājā samāno kiṁ
labhati mahāssa jano upavattati brāhmaṇagahapatikā negamajānapadā
gaṇakamahāmattā anīkaṭṭhā dovārikā amaccā pārisajjā rājāno
bhogikā kumārā rājā samāno idaṁ labhati .pe. Buddho samāno kiṁ
labhati mahāssa jano upavattati bhikkhū bhikkhuniyo upāsakā upāsikāyo
devā manussā asurā nāgā gandhabbā buddho samāno idaṁ labhati.
Etamatthaṁ bhagavā avoca. Tatthetaṁ vuccati
<p n="163"/>Saccappaṭiñño purimāsu jātisu
advejjhavāco alikaṁ vivajjayi
na so visaṁvādayitāpi kassaci
bhūtena tacchena tathena bhāsayi <note n="1">Yu. tosayi.</note>.
Setā susukkā sumudu <note n="2">Ma. Yu. mudu.</note> tūlasannibhā
uṇṇā sujātā bhamukantare ahu
na lomakūpesu duve ajāyisuṁ
ekekalomūpacitaṅgavā ahu.
Taṁ lakkhaṇaññū bahavo samāgatā
<pb n="3.186"/>
Byākaṁsu uppāṭanimittakovidā <note n="1">Ma. Yu. uppāda....</note>
uṇṇā ca lomā ca yathā susaṇṭhitā
upavattati <note n="2">Ma. upavattatī.</note> īdisakaṁ bahujano <note n="3">Yu. edisakaṁ bahujjano.</note>.
Gihīpi <note n="4">Ma. Yu.  gihimpi.</note> santaṁ upavattati jano
bahu puratthā pakatena kammunā
akiñcanaṁ pabbajitaṁ anuttaraṁ
buddhaṁpi santaṁ upavattati janoti.
<p rend="subhead" sid="18">(26-27) cattālīsāviraḷadantalakkhaṇāni</p>
<p n="164"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno pisuṇaṁ vācaṁ <note n="5">Yu. pisuṇāvācaṁ.</note> pahāya pisuṇāya
vācāya paṭivirato ahosi ito sutvā na amutra akkhātā imesaṁ
bhedāya amutra vā sutvā na imesaṁ akkhātā amūsaṁ bhedāya iti
bhinnānaṁ vā sandhātā <pb ed="P" n="3.172" set="D"/>sahitānaṁ vā anuppadātā samaggārāmo
samaggarato samagganandī samaggakaraṇiṁ vācaṁ bhāsitā ahosi. So
tassa kammassa katattā .pe. So tato cuto itthattaṁ āgato
samāno imāni dve mahāpurisalakkhaṇāni paṭilabhati cattāḷīsadanto
ca <note n="6">Yu. casaddo na dissati.</note> hoti aviraḷadanto ca. So tehi lakkhaṇehi samannāgato sace
agāraṁ ajjhāvasati rājā hoti cakkavatti .pe. Rājā samāno
kiṁ labhati abhejjapariso hoti abhejjassa <note n="7">Ma. Yu.  abhejjāssa.</note> honti parisā brāhmaṇagahapatikā
negamajānapadā gaṇakamahāmattā anīkaṭṭhā dovārikā
amaccā pārisajjā rājāno bhogikā kumārā rājā samāno idaṁ
<pb n="3.187"/>
Labhati .pe. Buddho samāno kiṁ labhati abhejjapariso hoti
abhesajjassa honti parisā bhikkhū bhikkhuniyo upāsakā upāsikāyo
devā manussā asurā nāgā gandhabbā buddho samāno idaṁ
labhati. Etamatthaṁ bhagavā avoca. Tatthetaṁ vuccati
<p n="165"/>Savebhutiyaṁ <note n="1">Ma. Yu. vebhūtiyaṁ.</note> sahitabhedakāriṁ
bhedappavaḍḍhanavivādakāriṁ
kalahappavaḍḍhanākiccakāriṁ
sahitānaṁ bhedajananiṁ nabhaṇi.
Avivādavaḍḍhanakariṁ sugiraṁ <note n="2">Yu. giraṁ.</note>
bhinnāna sandhijananiṁ <note n="3">Ma. Yu. bhinnānusandhijananiṁ.</note> abhaṇi
kalahaṁ janassa panudi <note n="4">Ma. panudī. </note> samaṅgī
sattehi <note n="5">Ma. Yu. sahitehi.</note> nandati pamodati ca
sugatisu so phalavipākaṁ
anubhavati tattha modati
dantā idha honti aviraḷā <note n="6">Yu. avirā.</note> sahitā
caturo dasassa mukhajā susaṇṭhitā.
Yadi khattiyo bhavati bhūmipati
avibhedayassa <note n="7">Ma. avibhediyāya. Yu. avīheṭhiyāssa. </note> parisā bhavati <note n="8">Yu. bhavanti.</note>
samaṇo ca hoti virajo vimalo
parisāssa hoti anugatā acalāti.
<p rend="subhead" sid="19">(28-29) pahūtajivhābrahmassaralakkhaṇāni</p>
<pb n="3.188"/>
<p n="166"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno pharusaṁ vācaṁ pahāya pharusāya
vācāya paṭivirato ahosi yā sā vācā nelā kaṇṇasukhā
pemanīyā hadayaṅgamā porī bahujanakantā bahujanamanāpā tathārūpiṁ
vācaṁ bhāsitā ahosi. So tassa kammassa katattā upacitattā
.pe. So tato cuto itthattaṁ āgato samāno imāni dve
mahāpurisalakkhaṇāni paṭilabhati pahūtajivho ca hoti brahmassaro
ca karavikabhāṇī. So tehi lakkhaṇehi samannāgato sace agāraṁ
ajjhāvasati rājā hoti cakkavatti .pe. Rājā samāno kiṁ
labhati ādeyyavāco hoti ādiyantassa <note n="1">Ma. Yu. ādiyantissa.</note> vacanaṁ brāhmaṇagahapatikā
negamajānapadā gaṇakamahāmattā anīkaṭṭhā dovārikā amaccā
pārisajjā rājāno bhogikā kumārā rājā samāno idaṁ labhati.
.pe. Buddho samāno kiṁ labhati <pb ed="P" n="3.174" set="D"/>ādeyyavāco hoti ādiyantassa <note n="1">Ma. Yu. ādiyantissa.</note>
vacanaṁ bhikkhū bhikkhuniyo upāsakā upāsikāyo devā manussā
asurā nāgā gandhabbā buddho samāno idaṁ labhati. Etamatthaṁ
bhagavā avoca. Tatthetaṁ vuccati
<p n="167"/>Akkosabhaṇḍanavihesakāriṁ
ubbādhakaraṁ <note n="2">Ma. ubbādhikaṁ. Yu. ubbāyikaṁ.</note> bahujanappamaddanaṁ
abāḷhagiraṁ so nabhaṇi pharusaṁ
madhuraṁ bhaṇi susahitaṁ sakhilaṁ.
<pb n="3.189"/>
Manaso piyā hadayagāminiyo
vācā so erayati kaṇṇasukhā
vācā suciṇṇaphalamanubhavi
saggesu vedayitha <note n="1">Ma. Yu. vedayatha.</note> puññaphalaṁ
viditvā so sucaritassa phalaṁ
brahmassarattamidhajjhagamā
jivhāssa hoti vipulā puthulā <note n="2">Yu. thūlā.</note>
ādeyyavākyavacano bhavati
gihinopi ijjhati yathā bhaṇato
atha ce <note n="3">Yu. cepi.</note> pabbajati so manujo
ādiyantassa vacanaṁ janakā <note n="4">Ma. Yu. janatā.</note>
bahuno bahuṁ subhaṇitaṁ bhaṇatoti.
<p rend="subhead" sid="20">(30) sīhahanulakkhaṇaṃ</p>
<p n="168"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ
niketaṁ pubbe manussabhūto samāno samphappalāpaṁ pahāya samphappalāpā
paṭivirato ahosi kālavādī bhūtavādī dhammavādī atthavādī <note n="5">Ma. Yu.  dhammavādī.</note>
vinayavādī nidhānavatiṁ vācaṁ bhāsitā <note n="6">Ma. Yu. ahosi.</note> kālena sāpadesaṁ pariyantavatiṁ
atthasañhitaṁ. So tassa kammassa katattā upacitattā .pe.
So tato cuto itthattaṁ āgato samāno imaṁ mahāpurisalakkhaṇaṁ
paṭilabhati sīhahanu hoti. So tena lakkhaṇena samannāgato sace
agāraṁ ajjhāvasati rājā hoti cakkavatti .pe. Rājā samāno
<pb n="3.190"/>
Kiṁ labhati appadhaṁsiko hoti kenaci manussabhūtena paccatthikena
paccāmittena rājā samāno idaṁ labhati .pe. Buddho samāno kiṁ
labhati appadhaṁsiko hoti abbhantarehi vā bāhirehi vā paccatthikehi
paccāmittehi rāgena vā dosena vā mohena vā samaṇena vā
brāhmaṇena vā devena vā mārena vā brahmunā vā kenaci vā
lokasmiṁ buddho samāno idaṁ labhati. Etamatthaṁ bhagavā avoca.
Tatthetaṁ vuccati
<p n="169"/>Na samphappalāpaṁ na vuccaddhatanti <note n="1">Ma. Yu. na muddhataṁ.</note>
avikiṇṇavacanabyapatho ca <note n="2">Ma. casaddo na dissati. Yu. va.</note> ahosi
ahitamapi <note n="3">Yu. ahitampi ...  hitampi.</note> ca apanudi hitamapi ca
bahujanasukhañca abhaṇi.
Taṁ katvāna ito cuto divamupapajji
sukataphalavipākamanobhosi <note n="4">Ma. Yu. ..ṇubhosi.</note>
caviya punaridhāgato samāno
dviduggamavaratarahanuttamalattha.
Rājā hoti sudduppadhaṁsiyo manujindo
manujādhipati mahānubhāvo
tidivapuravarasamo bhavati
suravarataroriva indo.
Gandhabbāsurasakkarakkhasebhi <note n="5">Ma. ...yakkharakkhasebhi.</note> surebhi <note n="6">Yu. ...rakkhasehi  surehi.</note>
<pb n="3.191"/>
Na hi bhavati suppadhaṁsiyo tathatto
yadi bhavati <note n="1">Yu. gihī.</note> tathāvidho idha
disā ca pati disā ca vidisā cāti.
<p rend="subhead" sid="21">(31-32) samadantasusukkadāṭhālakkhaṇāni</p>
<p n="170"/>Yaṁpi bhikkhave tathāgato purimaṁ jātiṁ purimaṁ bhavaṁ purimaṁ niketaṁ
pubbe manussabhūto samāno micchāājīvaṁ <note n="2">Ma. Yu. micchājīvaṁ.</note> pahāya sammāājīvena jīvikaṁ
kappesi tulākūṭakaṁsakūṭamānakūṭaukkoṭanavañcananikatisāviyogā <note n="3">Yu. sāciyogā.</note>
chedanavadhabandhanaviparāmosāalopasāhasākārā <note n="4">Ma. ...sahasākārā. </note> paṭivirato ahosi. So tassa
kammassa <pb ed="P" n="3.177" set="D"/>katattā upacitattā ussannattā vipulattā kāyassa bhedā
paraṁ maraṇā sugatiṁ saggaṁ lokaṁ upapajjati. So tassa aññe deve
dasahi ṭhānehi adhigaṇhāti dibbena āyunā dibbena vaṇṇena dibbena
yasena dibbena sukhena <note n="5">Ma. dibbena sukhena dibbena yasena.</note> dibbena adhipateyyena dibbehi rūpehi dibbehi
saddehi dibbehi gandhehi dibbehi rasehi dibbehi phoṭṭhabbehi. So
tato cuto itthattaṁ āgato samāno imāni dve mahāpurisalakkhaṇāni
paṭilabhati samadanto ca hoti susukkadāṭho ca. So tehi lakkhaṇehi
samannāgato sace agāraṁ ajjhāvasati rājā hoti cakkavatti dhammiko
dhammarājā cāturanto vijitāvī janapadaṭṭhāvariyappatto sattaratanasamannāgato.
Tassimāni satta ratanāni bhavanti seyyathīdaṁ cakkaratanaṁ
hatthiratanaṁ assaratanaṁ maṇiratanaṁ itthīratanaṁ gahapatiratanaṁ pariṇāyakaratanameva
sattamaṁ. Parosahassaṁ kho panassa puttā bhavanti sūrā vīraṅgarūpā
parasenappamaddanā. So imaṁ paṭhaviṁ sāgarapariyantaṁ akhīlaṁ animittaṁ
<pb n="3.192"/>
Akaṇṭakaṁ iddhaṁ phītaṁ khemaṁ sivaṁ nirabbudaṁ adaṇḍena asatthena dhammena
samena <note n="1">Ma. Yu. ayaṁ na dissati.</note> abhivijiya ajjhāvasati rājā samāno kiṁ labhati suciparivāro hoti
sucissa honti parivārā brāhmaṇagahapatikā negamajānapadā
gaṇakamahāmattā anīkaṭṭhā dovārikā amaccā pārisajjā rājāno
bhogikā kumārā rājā samāno idaṁ labhati. Sace kho pana agārasmā
anāgāriyaṁ pabbajati arahaṁ hoti sammāsambuddho loke vivaṭacchado buddho
samāno kiṁ labhati suciparivāro hoti sucissa honti parivārā bhikkhū
bhikkhuniyo upāsakā upāsikāyo devā manussā asurā nāgā gandhabbā
buddho samāno idaṁ labhati. Etamatthaṁ bhagavā avoca. Tatthetaṁ vuccati
<p n="171"/>Micchājīvañca avassaji samena
vuttiṁ sucinā so janayittha dhammikena
ahitamapi ca apanudi hitamapi ca
bahujanasukhañca acari <note n="2">Yu. ācari.</note>.
Sagge vedayati naro suphalāni <note n="3">Ma. Yu. sukhapphalāni.</note>
karitvā nipuṇebhi vidūbhi sabbhi <note n="4">Yu. samabbhi. </note>
vaṇṇitāni tidivapuravarasamo
abhiramati ratikhiḍḍāsamaṅgī.
Aladdhā na <note n="5">Ma. laddhāna. Yu. laddhā.</note> manussakaṁ bhavaṁ tato caviya <note n="6">Ma. cavitvāna.</note>
puna <note n="7">Ma. punasaddo na dissati.</note> sukataphalavipākasesakena
paṭilabhati lapanajaṁ samamapi
<pb n="3.193"/>
Suci ca suvisuddhasusukkaṁ <note n="1">Ma. sucisusukkaṁ. Yu. suvisuddhaṁ suvisukkaṁ.</note>.
Taṁ veyyañjanikā samāgatā bahavo
byākaṁsu nipuṇā sammatā manujā <note n="2">Yu. manujindā.</note>
sucijanaparivāragaṇo bhavati
dijasamasukkasucisobhanadanto <note n="3">Yu.  dijā ....</note>.
Rañño hoti bahujano suciparivāro
mahatimaṁ mahimanusāsato ca
pasayha na ca janapadatudanaṁ
hitamapi ca bahujanasukhaṁ <note n="4">Ma. ...sukhañca.</note> caranti
atha ce pabbajati bhavati vipāpo
samaṇo samitarajo vivaṭacchado
vigatadarathakilamatho imaṁpi ca
paraṁpi paramaṁpi ca passati lokaṁ.
Tassovādakarā bahugihī ca
pabbajitā ca asuci vigarahitapanudipāpassa <note n="5">Ma. garahitaṁ dhunanti pāpaṁ. Yu. vigarahitaṁ dhunanti  pāpaṁ.</note>
hi sucībhi <note n="6">Ma. sa hi sucībhi. Yu. sa hi suci.</note> parivuto
bhavati malakhilakalikilesepanudebhīti <note n="7">Ma. Yu. ...panudetīti.</note>.
Idamavoca bhagavā. Attamanā te bhikkhū bhagavato bhāsitaṁ abhinandunti <note n="8">idamavoca  bhagavā .pe. abhinanduntīti ime pāṭhā na dissanti.</note>.
Lakkhaṇasuttaṁ niṭṭhitaṁ sattamaṁ.
</xml>