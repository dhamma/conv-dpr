<xml src="a7-8.xml">
<readunit id="a7-8">8. vinayavaggo</readunit>
<p rend="subhead" sid="1">1, paṭhamavinayadharasuttaṃ</p>
Vinayavaggo tatiyo
<p n="72"/>Sattahi bhikkhave dhammehi samannāgato bhikkhu vinayadharo
hoti. Katamehi sattahi āpattiṁ jānāti anāpattiṁ jānāti
lahukaṁ āpattiṁ jānāti garukaṁ āpattiṁ jānāti sīlavā hoti
pātimokkhasaṁvarasaṁvuto viharati ācāragocarasampanno aṇumattesu vajjesu
bhayadassāvī samādāya sikkhati sikkhāpadesu catunnaṁ jhānānaṁ
ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī
akasiralābhī āsavānaṁ khayā anāsavaṁ cetovimuttiṁ paññāvimuttiṁ diṭṭheva
dhamme sayaṁ abhiññā sacchikatvā upasampajja viharati. Imehi kho
bhikkhave sattahi dhammehi samannāgato bhikkhu vinayadharo hotīti.
<p rend="subhead" sid="2">2, dutiyavinayadharasuttaṃ</p>
<p n="73"/>Sattahi bhikkhave dhammehi samannāgato bhikkhu vinayadharo hoti.
<pb n="7.143"/>
Katamehi sattahi āpattiṁ jānāti anāpattiṁ jānāti lahukaṁ
āpattiṁ jānāti garukaṁ āpattiṁ jānāti ubhayāni kho panassa
pātimokkhāni vitthārena svāgatāni honti suvibhattāni suppavattīni
suvinicchitāni <pb ed="P" n="4.141" set="A"/>suttaso anubyañjanaso catunnaṁ jhānānaṁ ābhicetasikānaṁ
diṭṭhadhammasukhavihārānaṁ nikāmalābhī hoti akicchalābhī akasiralābhī
āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme
sayaṁ abhiññā sacchikatvā upasampajja viharati. Imehi kho bhikkhave
sattahi dhammehi samannāgato bhikkhu vinayadharo hotīti.
<p rend="subhead" sid="3">3, tatiyavinayadharasuttaṃ</p>
<p n="74"/>Sattahi bhikkhave dhammehi samannāgato bhikkhu vinayadharo
hoti. Katamehi sattahi āpattiṁ jānāti anāpattiṁ jānāti
lahukaṁ āpattiṁ jānāti garukaṁ āpattiṁ jānāti vinaye kho pana
ṭhito hoti asaṁhīro catunnaṁ jhānānaṁ ābhicetasikānaṁ diṭṭhadhammasukhavihārānaṁ
nikāmalābhī hoti akicchalābhī akasiralābhī āsavānaṁ khayā
anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā
sacchikatvā upasampajja viharati. Imehi kho bhikkhave sattahi dhammehi
samannāgato bhikkhu vinayadharo hotīti.
<p rend="subhead" sid="4">4, catutthavinayadharasuttaṃ</p>
<p n="75"/>Sattahi bhikkhave dhammehi samannāgato bhikkhu vinayadharo
hoti. Katamehi sattahi āpattiṁ jānāti anāpattiṁ jānāti lahukaṁ
āpattiṁ jānāti garukaṁ āpattiṁ jānāti anekavihitaṁ pubbenivāsaṁ
anussarati seyyathīdaṁ ekampi jātiṁ dvepi jātiyo .pe.
<pb n="7.144"/>
Iti sākāraṁ sauddesaṁ anekavihitaṁ pubbenivāsaṁ anussarati dibbena
cakkhunā visuddhena atikkantamānusakena .pe. Yathākammūpage satte
pajānāti āsavānaṁ khayā anāsavaṁ cetovimuttiṁ paññāvimuttiṁ diṭṭheva
dhamme sayaṁ abhiññā sacchikatvā upasampajja viharati. Imehi kho
bhikkhave <pb ed="P" n="4.142" set="A"/>sattahi dhammehi samannāgato bhikkhu vinayadharo hotīti.
<p rend="subhead" sid="5">5, paṭhamavinayadharasobhanasuttaṃ</p>
<p n="76"/>Sattahi bhikkhave dhammehi samannāgato bhikkhu vinayadharo
sobhati. Katamehi sattahi āpattiṁ jānāti anāpattiṁ jānāti
lahukaṁ āpattiṁ jānāti garukaṁ āpattiṁ jānāti sīlavā hoti .pe.
Samādāya sikkhati sikkhāpadesu catunnaṁ jhānānaṁ .pe. Akasiralābhī
āsavānaṁ khayā .pe. Sacchikatvā upasampajja viharati. Imehi kho
bhikkhave sattahi dhammehi samannāgato bhikkhu <note n="1">Ma. ayaṁ pāṭho natthi.</note> vinayadharo sobhatīti.
<p rend="subhead" sid="6">6, dutiyavinayadharasobhanasuttaṃ</p>
<p n="77"/>Sattahi bhikkhave dhammehi samannāgato vinayadharo sobhati
katamehi sattahi āpattiṁ jānāti anāpattiṁ jānāti lahukaṁ āpattiṁ
jānāti garukaṁ āpattiṁ jānāti ubhayāni kho panassa pātimokkhāni
vitthārena svāgatāni honti suvibhattāni suppavattīni suvinicchitāni
suttaso anubyañjanaso catunnaṁ jhānānaṁ .pe. Akasiralābhī āsavānaṁ
khayā .pe. Sacchikatvā upasampajja viharati. Imehi kho bhikkhave
sattahi dhammehi samannāgato vinayadharo sobhatīti.
<p rend="subhead" sid="7">7, tatiyavinayadharasobhanasuttaṃ</p>
<p n="78"/>Sattahi bhikkhave dhammehi samannāgato vinayadharo sobhati.
Katamehi sattahi āpattiṁ jānāti anāpattiṁ jānāti lahukaṁ āpattiṁ
<pb n="7.145"/>
Jānāti garukaṁ āpattiṁ jānāti vinaye kho pana ṭhito hoti
asaṁhīro catunnaṁ jhānānaṁ <pb ed="P" n="4.143" set="A"/>.pe. Akasiralābhī āsavānaṁ khayā .pe.
Sacchikatvā upasampajja viharati. Imehi kho bhikkhave sattahi dhammehi
samannāgato vinayadharo sobhatīti.
<p rend="subhead" sid="8">8, catutthavinayadharasobhanasuttaṃ</p>
<p n="79"/>Sattahi bhikkhave dhammehi samannāgato vinayadharo sobhati.
Katamehi sattahi āpattiṁ jānāti anāpattiṁ jānāti lahukaṁ
āpattiṁ jānāti garukaṁ āpattiṁ jānāti anekavihitaṁ pubbenivāsaṁ
anussarati seyyathīdaṁ ekampi jātiṁ dvepi jātiyo .pe. Iti
sākāraṁ sauddesaṁ anekavihitaṁ pubbenivāsaṁ anussarati dibbena cakkhunā
visuddhena atikkantamānusakena .pe. Yathākammūpage satte pajānāti
āsavānaṁ khayā .pe. Sacchikatvā upasampajja viharati. Imehi kho
bhikkhave sattahi dhammehi samannāgato vinayadharo sobhatīti.
<p rend="subhead" sid="9">9, satthusāsanasuttaṃ</p>
<p n="80"/>Athakho āyasmā upāli yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ
nisinno kho āyasmā upāli bhagavantaṁ etadavoca sādhu me bhante
bhagavā saṅkhittena dhammaṁ desetu yamahaṁ bhagavato dhammaṁ sutvā
eko vūpakaṭṭho appamatto ātāpī pahitatto vihareyyanti. Ye kho
tvaṁ upāli dhamme jāneyyāsi ime dhammā na ekantanibbidāya
virāgāya nirodhāya upasamāya abhiññāya sambodhāya nibbānāya
<pb n="7.146"/>
Saṁvattantīti ekaṁsena upāli dhāreyyāsi neso dhammo neso
vinayo netaṁ satthusāsananti ye ca kho tvaṁ upāli dhamme
jāneyyāsi ime dhammā ekantanibbidāya virāgāya nirodhāya
upasamāya abhiññāya sambodhāya nibbānāya saṁvattantīti ekaṁsena
upāli <pb ed="P" n="4.144" set="A"/>dhāreyyāsi eso dhammo eso vinayo etaṁ satthusāsananti.
<p rend="subhead" sid="10">10, adhikaraṇasamathasuttaṃ</p>
<p n="81"/>Sattime bhikkhave adhikaraṇasamathā dhammā uppannuppannānaṁ
adhikaraṇānaṁ samathāya vūpasamāya. Katame satta sammukhāvinayo dātabbo
sativinayo dātabbo amūḷhavinayo dātabbo paṭiññātakaraṇaṁ <note n="1">Ma. dātabbaṁ <pb ed="P" n="4.145" set="A"/>dātabbā dātabbo.</note>
yebhuyyasikā <note n="2">Ma. dātabbaṁ <pb ed="P" n="4.145" set="A"/>dātabbā dātabbo.</note> tassa pāpiyasikā <note n="3">Ma. dātabbaṁ <pb ed="P" n="4.145" set="A"/>dātabbā dātabbo.</note> tiṇavatthārako <note n="4">Ma. dātabbaṁ <pb ed="P" n="4.145" set="A"/>dātabbā dātabbo.</note>. Ime kho
bhikkhave satta adhikaraṇasamathā dhammā uppannuppannānaṁ adhikaraṇānaṁ samathāya
vūpasamāyāti.
Vinayavaggo tatiyo
</xml>