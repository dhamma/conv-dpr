<xml src="a1-9.xml">
<readunit id="a1-9">9. pamādādivaggo</readunit>
<p n="82"/>Appamattikā esā bhikkhave vuḍḍhi yadidaṁ yasovuḍḍhi
etadaggaṁ bhikkhave vuḍḍhīnaṁ yadidaṁ paññāvuḍḍhi tasmā tiha bhikkhave
evaṁ sikkhitabbaṁ paññāvuḍḍhiyā vaḍḍhissāmāti evaṁ hi vo
bhikkhave sikkhitabbanti.
<p n="83"/><pb ed="P" n="1.16" set="A"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato anatthāya saṁvattati yathayidaṁ bhikkhave pamādo pamādo
bhikkhave mahato anatthāya saṁvattatīti.
<p n="84"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato atthāya saṁvattati yathayidaṁ bhikkhave appamādo appamādo
bhikkhave mahato atthāya saṁvattatīti.
<pb n="1.19"/>
<p n="85"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato anatthāya saṁvattati yathayidaṁ bhikkhave kosajjaṁ kosajjaṁ
bhikkhave mahato anatthāya saṁvattatīti.
<p n="86"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato atthāya saṁvattati yathayidaṁ bhikkhave viriyārambho viriyārambho
bhikkhave mahato atthāya saṁvattatīti.
<p n="87"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato anatthāya saṁvattati yathayidaṁ bhikkhave mahicchatā mahicchatā
bhikkhave mahato anatthāya saṁvattatīti.
<p n="88"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato atthāya saṁvattati yathayidaṁ bhikkhave appicchatā appicchatā
bhikkhave mahato atthāya saṁvattatīti.
<p n="89"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato anatthāya saṁvattati yathayidaṁ bhikkhave asantuṭṭhitā asantuṭṭhitā
bhikkhave mahato anatthāya saṁvattatīti.
<p n="90"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato atthāya saṁvattati yathayidaṁ bhikkhave santuṭṭhitā santuṭṭhitā
bhikkhave mahato atthāya saṁvattatīti.
<p n="91"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato anatthāya saṁvattati yathayidaṁ bhikkhave ayoniso manasikāro
<pb n="1.20"/>
Ayoniso manasikāro bhikkhave mahato anatthāya saṁvattatīti.
<p n="92"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato atthāya saṁvattati yathayidaṁ bhikkhave yoniso manasikāro
yoniso manasikāro bhikkhave mahato atthāya saṁvattatīti.
<p n="93"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato anatthāya saṁvattati yathayidaṁ bhikkhave asampajaññaṁ asampajaññaṁ
bhikkhave mahato anatthāya saṁvattatīti.
<p n="94"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato atthāya saṁvattati yathayidaṁ bhikkhave sampajaññaṁ sampajaññaṁ
bhikkhave mahato atthāya saṁvattatīti.
<p n="95"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato anatthāya saṁvattati yathayidaṁ bhikkhave pāpamittatā pāpamittatā
bhikkhave mahato anatthāya saṁvattatīti.
<p n="96"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato atthāya saṁvattati yathayidaṁ bhikkhave kalyāṇamittatā
kalyāṇamittatā bhikkhave mahato atthāya saṁvattatīti.
<p n="97"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato anatthāya saṁvattati yathayidaṁ bhikkhave anuyogo akusalānaṁ
dhammānaṁ ananuyogo kusalānaṁ dhammānaṁ anuyogo bhikkhave akusalānaṁ
dhammānaṁ ananuyogo kusalānaṁ dhammānaṁ mahato anatthāya saṁvattatīti.
<pb n="1.21"/>
<p n="98"/>Nāhaṁ bhikkhave aññaṁ ekadhammaṁpi samanupassāmi yo
evaṁ mahato atthāya saṁvattati yathayidaṁ bhikkhave anuyogo kusalānaṁ
dhammānaṁ ananuyogo akusalānaṁ dhammānaṁ anuyogo bhikkhave kusalānaṁ
dhammānaṁ ananuyogo akusalānaṁ dhammānaṁ mahato atthāya saṁvattatīti.
Vaggo <note n="1">Ma. Yu. pamādādivaggo.</note> navamo.
</xml>