<xml src="a5-11.xml">
<readunit id="a5-11">(11) 1. phāsuvihāravaggo</readunit>
<p rend="subhead" sid="1">1, sārajjasuttaṃ</p>
phāsuvihāravaggo paṭhamo
<p n="101"/>Pañcime bhikkhave sekhavesārajjakaraṇā dhammā katame
pañca idha bhikkhave bhikkhu saddho hoti sīlavā hoti bahussuto
hoti āraddhaviriyo hoti paññavā hoti. Yaṁ kho <note n="1">Ma. Yu. khosaddo natthi.</note> bhikkhave
assaddhassa sārajjaṁ hoti saddhassa taṁ sārajjaṁ na hoti tasmāyaṁ
dhammo sekhavesārajjakaraṇo. Yaṁ bhikkhave dussīlassa sārajjaṁ hoti
sīlavato taṁ sārajjaṁ na hoti tasmāyaṁ dhammo sekhavesārajjakaraṇo.
Yaṁ bhikkhave appassutassa sārajjaṁ hoti bahussutassa taṁ sārajjaṁ
na hoti tasmāyaṁ dhammo sekhavesārajjakaraṇo. Yaṁ bhikkhave kusītassa
sārajjaṁ hoti āraddhaviriyassa taṁ sārajjaṁ na hoti tasmāyaṁ dhammo
sekhavesārajjakaraṇo. Yaṁ bhikkhave duppaññassa sārajjaṁ hoti
paññavato taṁ sārajjaṁ na hoti tasmāyaṁ dhammo sekhavesārajjakaraṇo.
Ime kho bhikkhave pañca sekhavesārajjakaraṇā dhammāti.
<p rend="subhead" sid="2">2, ussaṅkitasuttaṃ</p>
<p n="102"/>Pañcahi bhikkhave dhammehi samannāgato bhikkhu ussaṅkitaparisaṅkito
hoti pāpabhikkhūti api akuppadhammo katamehi pañcahi
idha bhikkhave bhikkhu vesiyagocaro <note n="2">Po. Ma. vesiyāgocaro.</note> vā hoti vidhavāgocaro vā hoti
thullakumārīgocaro vā hoti paṇḍakagocaro vā hoti bhikkhunīgocaro
vā hoti imehi kho bhikkhave pañcahi dhammehi samannāgato bhikkhu
<pb n="5.145"/>
Ussaṅkitaparisaṅkito hoti pāpabhikkhūti api akuppadhammoti.
<p rend="subhead" sid="3">3, mahācorasuttaṃ</p>
<p n="103"/>Pañcahi bhikkhave aṅgehi samannāgato mahācoro sandhiṁpi
chindati nillopaṁpi harati ekāgārikaṁpi karoti paripanthepi tiṭṭhati katamehi
pañcahi idha bhikkhave mahācoro visamanissito ca hoti
gahananissito ca balavanissito ca bhogacāgī ca ekacārī ca.
Kathañca bhikkhave mahācoro visamanissito hoti idha bhikkhave mahācoro
nadīviduggaṁ vā nissito hoti pabbatavisamaṁ vā evaṁ kho bhikkhave
mahācoro visamanissito hoti. Kathañca bhikkhave mahācoro gahananissito
hoti idha bhikkhave mahācoro tiṇagahanaṁ vā nissito hoti rukkhagahanaṁ
vā rodhaṁ <note n="1">Sī. godhaṁ vā.</note> vā mahāvanasaṇḍaṁ vā evaṁ kho bhikkhave mahācoro
gahananissito hoti. Kathañca bhikkhave mahācoro balavanissito hoti
idha bhikkhave mahācoro rājānaṁ vā rājamahāmattānaṁ vā nissito
hoti tassa evaṁ hoti sace maṁ koci <pb ed="P" n="3.129" set="A"/>kiñci vakkhati ime <note n="2">Ma. me.</note>
rājāno vā rājamahāmattā vā pariyodhāya atthaṁ bhaṇissantīti sace
naṁ koci kiñci āha tyassa <note n="3">Po. Ma. Yu. tyāssa. īdisaṭṭhāne īdisameva.</note> rājāno vā rājamahāmattā vā
pariyodhāya atthaṁ bhaṇanti evaṁ kho bhikkhave mahācoro balavanissito
hoti. Kathañca bhikkhave mahācoro bhogacāgī hoti idha bhikkhave
mahācoro aḍḍho hoti mahaddhano mahābhogo tassa evaṁ hoti
sace maṁ koci kiñci vakkhati ito bhogena paṭisantharissāmīti sace
<pb n="5.146"/>
Naṁ koci kiñci āha tato <note n="1">Po. ito.</note> bhogena paṭisantharati evaṁ kho bhikkhave
mahācoro bhogacāgī hoti. Kathañca bhikkhave mahācoro ekacārī hoti
idha bhikkhave mahācoro ekako niggahaṇāni <note n="2">Ma. ekakova gahaṇāni.</note> kattā hoti taṁ kissa
hetu mā me guyhamantā bahiddhā sambhedaṁ agamaṁsūti evaṁ kho
bhikkhave mahācoro ekacārī hoti. Imehi kho bhikkhave pañcahaṅgehi
samannāgato mahācoro sandhiṁpi chindati nillopaṁpi harati ekāgārikaṁpi
karoti paripanthepi tiṭṭhati. Evameva kho bhikkhave pañcahi dhammehi
samannāgato pāpabhikkhu khataṁ upahataṁ attānaṁ pariharati sāvajjo ca
hoti sānuvajjo viññūnaṁ <note n="3">Po. sānuvajjo ca viññūnaṁ.  ito paraṁ adisameva.</note> bahuñca apuññaṁ pasavati katamehi pañcahi
idha bhikkhave pāpabhikkhu visamanissito ca hoti gahananissito
ca balavanissito ca bhogacāgī ca ekacārī ca. Kathañca
bhikkhave pāpabhikkhu visamanissito hoti idha bhikkhave pāpabhikkhu
visamena kāyakammena samannāgato hoti visamena vacīkammena
samannāgato hoti visamena manokammena samannāgato hoti evaṁ kho
bhikkhave pāpabhikkhu visamanissito hoti. Kathañca bhikkhave pāpabhikkhu
gahananissito hoti <pb ed="P" n="3.130" set="A"/>idha bhikkhave pāpabhikkhu micchādiṭṭhiko hoti
antaggāhikāya diṭṭhiyā samannāgato evaṁ kho bhikkhave pāpabhikkhu
gahananissito hoti. Kathañca bhikkhave pāpabhikkhu balavanissito hoti
idha bhikkhave pāpabhikkhu rājānaṁ vā rājamahāmattānaṁ vā nissito hoti
tassa evaṁ hoti sace maṁ koci kiñci vakkhati ime <note n="4">Ma. me.</note> rājāno
<pb n="5.147"/>
Vā rājamahāmattā vā pariyodhāya atthaṁ bhaṇissantīti sace naṁ koci
kiñci āha tyassa rājāno vā rājamahāmattā vā pariyodhāya
atthaṁ bhaṇanti evaṁ kho bhikkhave pāpabhikkhu balavanissito hoti.
Kathañca bhikkhave pāpabhikkhu bhogacāgī hoti idha bhikkhave pāpabhikkhu
lābhī hoti cīvarapiṇḍapātasenāsanagilānapaccayabhesajjaparikkhārānaṁ tassa
evaṁ hoti sace koci kiñci vakkhati ito lābhena paṭisanthirassāmīti
sace naṁ koci kiñci āha tato lābhena paṭisantharati
evaṁ kho bhikkhave pāpabhikkhu bhogacāgī hoti. Kathañca bhikkhave
pāpabhikkhu ekacārī hoti idha bhikkhave pāpabhikkhu ekako <note n="1">Ma. ekakova.</note> paccantimesu
janapadesu nivāsaṁ kappeti so tattha kulāni upasaṅkamanto lābhaṁ
labhati evaṁ kho bhikkhave pāpabhikkhu ekacārī hoti. Imehi kho
bhikkhave pañcahi dhammehi samannāgato pāpabhikkhu khataṁ upahataṁ attānaṁ
pariharati sāvajjo ca hoti sānuvajjo viññūnaṁ bahuñca apuññaṁ
pasavatīti.
<p rend="subhead" sid="4">4, samaṇasukhumālasuttaṃ</p>
<p n="104"/>Pañcahi bhikkhave dhammehi samannāgato bhikkhu samaṇesu
samaṇasukhumālo hoti katamehi pañcahi idha bhikkhave bhikkhu
yācitova bahulaṁ cīvaraṁ paribhuñjati appaṁ ayācito yācitova bahulaṁ
piṇḍapātaṁ paribhuñjati appaṁ ayācito yācitova bahulaṁ senāsanaṁ
paribhuñjati appaṁ ayācito yācitova bahulaṁ gilānapaccayabhesajjaparikkhāraṁ
paribhuñjati appaṁ ayācito yehi <pb ed="P" n="3.131" set="A"/>kho pana sabrahmacārīhi saddhiṁ
<pb n="5.148"/>
Viharati tyassa manāpeneva bahulaṁ kāyakammena samudācaranti appaṁ
amanāpena manāpeneva bahulaṁ vacīkammena samudācaranti appaṁ amanāpena
manāpeneva bahulaṁ manokammena samudācaranti appaṁ amanāpena
manāpaṁyeva <note n="1">Po. bahulaṁ.</note> upahāraṁ upaharanti appaṁ amanāpaṁ yāni kho pana tāni
vedayitāni pittasamuṭṭhānāni vā semhasamuṭṭhānāni vā vātasamuṭṭhānāni
vā sannipātikāni vā utupariṇāmajāni vā visamaparihārajāni vā
opakkamikāni vā kammavipākajāni vā tānissa na bahudeva uppajjanti
appābādho hoti catunnaṁ jhānānaṁ ābhicetasikānaṁ diṭṭhadhammasukhavihārānaṁ
nikāmalābhī hoti akicchalābhī akasiralābhī āsavānaṁ khayā anāsavaṁ
cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā
upasampajja viharati imehi kho bhikkhave pañcahi dhammehi samannāgato
bhikkhu samaṇesu samaṇasukhumālo hoti. Yaṁ hi taṁ bhikkhave sammā
vadamāno vadeyya samaṇesu samaṇasukhumāloti mameva taṁ bhikkhave
sammā vadamāno vadeyya samaṇesu samaṇasukhumāloti ahaṁ hi <note n="2">Po. Yu. hisaddo na dissati.</note> bhikkhave
yācitova bahulaṁ cīvaraṁ paribhuñjāmi appaṁ ayācito yācitova bahulaṁ
piṇḍapātaṁ paribhuñjāmi appaṁ ayācito yācitova bahulaṁ senāsanaṁ
paribhuñjāmi appaṁ ayācito yācitova bahulaṁ gilānapaccayabhesajjaparikkhāraṁ
paribhuñjāmi appaṁ ayācito yehi kho pana bhikkhūhi saddhiṁ
viharāmi te maṁ manāpeneva bahulaṁ kāyakammena samudācaranti appaṁ
<pb n="5.149"/>
Amanāpena manāpeneva bahulaṁ vacīkammena samudācaranti appaṁ amanāpena
manāpeneva bahulaṁ manokammena samudācaranti appaṁ amanāpena
manāpaṁyeva upahāraṁ upaharanti appaṁ amanāpaṁ yāni kho pana tāni
vedayitāni pittasamuṭṭhānāni vā semhasamuṭṭhānāni vā vātasamuṭṭhānāni
vā sannipātikāni vā utupariṇāmajāni vā visamaparihārajāni vā
opakkamikāni vā kammavipākajāni <pb ed="P" n="3.132" set="A"/>vā tāni me na bahudeva uppajjanti
appābādhohamasmi catunnaṁ <note n="1">Po. Sī. kho pana. Ma. kho panasmi.</note> jhānānaṁ ābhicetasikānaṁ diṭṭhadhammasukhavihārānaṁ
nikāmalābhī akicchalābhī akasiralābhī āsavānaṁ khayā .pe.
Sacchikatvā upasampajja viharāmi. Yaṁ hi taṁ bhikkhave sammā vadamāno
vadeyya samaṇesu samaṇasukhumāloti mameva taṁ bhikkhave sammā vadamāno
vadeyya samaṇesu samaṇasukhumāloti.
<p rend="subhead" sid="5">5, phāsuvihārasuttaṃ</p>
<p n="105"/>Pañcime bhikkhave phāsuvihārā katame pañca idha
bhikkhave bhikkhuno mettaṁ kāyakammaṁ paccupaṭṭhitaṁ hoti sabrahmacārīsu
āvi ceva raho ca mettaṁ vacīkammaṁ paccupaṭṭhitaṁ hoti sabrahmacārīsu
āvi ceva raho ca mettaṁ manokammaṁ paccupaṭṭhitaṁ hoti sabrahmacārīsu
āvi ceva raho ca yāni tāni sīlāni akhaṇḍāni acchiddāni
asabalāni akammāsāni bhujissāni viññūpasatthāni aparāmaṭṭhāni
samādhisaṁvattanikāni tathārūpehi sīlehi sīlasāmaññagato viharati sabrahmacārīhi
āvi ceva raho ca yāyaṁ diṭṭhi ariyā niyyānikā niyyāti
takkarassa sammādukkhakkhayāya tathārūpāya diṭṭhiyā diṭṭhisāmaññagato
<pb n="5.150"/>
Viharati sabrahmacārīhi āvi ceva raho ca ime kho bhikkhave pañca
phāsuvihārāti.
<p rend="subhead" sid="6">6, ānandasuttaṃ</p>
<p n="106"/>Ekaṁ samayaṁ bhagavā kosambiyaṁ viharati ghositārāme.
Athakho āyasmā ānando yena bhagavā tenupasaṅkami upasaṅkamitvā
bhagavantaṁ abhivādetvā ekamantaṁ nisīdi ekamantaṁ nisinno
kho āyasmā ānando bhagavantaṁ etadavoca kittāvatā nu kho
bhante bhikkhusaṅgho viharanto phāsuṁ vihareyyāti. Yato kho ānanda
bhikkhu attanā <note n="1">Po. Yu. ca.</note> sīlasampanno hoti no paraṁ adhisīle sampavattā
ettāvatāpi kho ānanda bhikkhusaṅgho viharanto phāsuṁ vihareyyāti.
Siyā pana bhante aññopi pariyāyo yathā bhikkhusaṅgho viharanto
phāsuṁ vihareyyāti. Siyā ānandāti <note n="2">Ma. siyā ānanda yato kho.</note> bhagavā avoca yato kho
ānanda bhikkhu attanā ca sīlasampanno hoti no paraṁ adhisīle
sampavattā attānupekkhī ca hoti no parānupekkhī ettāvatāpi
kho ānanda bhikkhusaṅgho viharanto phāsuṁ vihareyyāti. Siyā
pana bhante aññopi pariyāyo yathā bhikkhusaṅgho viharanto phāsuṁ
vihareyyāti. Siyā ānandāti bhagavā avoca yato kho ānanda
bhikkhu attanā ca sīlasampanno hoti no paraṁ adhisīle sampavattā
attānupekkhī ca hoti no parānupekkhī appaññāto ca hoti
tena <note n="3">Ma. tena ca. </note> appaññātikena <note n="4">Ma. apupaññātakena. ito paraṁ īdisameva.</note> no paritassati ettāvatāpi kho ānanda
<pb n="5.151"/>
Bhikkhusaṅgho viharanto phāsuṁ vihareyyāti. Siyā pana bhante aññopi
pariyāyo yathā bhikkhusaṅgho viharanto phāsuṁ vihareyyāti. Siyā
ānandāti <note n="1">Ma. siyā ānanda yato kho.</note> bhagavā avoca yato kho ānanda bhikkhu attanā ca
sīlasampanno hoti no paraṁ adhisīle sampavattā attānupekkhī ca
hoti no parānupekkhī appaññāto ca hoti tena appaññātikena
no paritassati catunnañca jhānānaṁ ābhicetasikānaṁ diṭṭhadhammasukhavihārānaṁ
nikāmalābhī hoti akicchalābhī akasiralābhī ettāvatā <note n="2">Ma. ettāvatāpi.</note>
kho ānanda bhikkhusaṅgho viharanto phāsuṁ vihareyyāti. Siyā pana
bhante aññopi pariyāyo yathā bhikkhusaṅgho viharanto phāsuṁ
vihareyyāti. Siyā ānandāti bhagavā avoca yato kho ānanda
bhikkhu attanā ca sīlasampanno hoti no paraṁ adhisīle sampavattā
attānupekkhī ca hoti no parānupekkhī <pb ed="P" n="3.134" set="A"/>appaññāto ca hoti
tena appaññātikena no paritassati catunnañca jhānānaṁ ābhicetasikānaṁ
diṭṭhadhammasukhavihārānaṁ nikāmalābhī hoti akicchalābhī akasiralābhī
āsavānañca khayā anāsavaṁ cetovimuttiṁ paññāvimuttiṁ diṭṭheva dhamme
sayaṁ abhiññā sacchikatvā upasampajja viharati ettāvatā kho
ānanda bhikkhusaṅgho viharanto phāsuṁ vihareyya. Imamhā cāhaṁ
ānanda phāsuvihārā añño phāsuvihāro uttaritaro vā paṇītataro
vā natthīti vadāmīti.
<p rend="subhead" sid="7">7, sīlasuttaṃ</p>
<pb n="5.152"/>
<p n="107"/>Pañcahi bhikkhave dhammehi samannāgato bhikkhu
āhuneyyo hoti pāhuneyyo dakkhiṇeyyo añjalikaraṇīyo anuttaraṁ
puññakkhettaṁ lokassa katamehi pañcahi idha bhikkhave bhikkhu
sīlasampanno hoti samādhisampanno hoti paññāsampanno
hoti vimuttisampanno hoti vimuttiñāṇadassanasampanno hoti
imehi kho bhikkhave pañcahi dhammehi samannāgato bhikkhu āhuneyyo
hoti pāhuneyyo dakkhiṇeyyo añjalikaraṇīyo anuttaraṁ puññakkhettaṁ
lokassāti.
<p rend="subhead" sid="8">8, asekhasuttaṃ</p>
<p n="108"/>Pañcahi bhikkhave dhammehi samannāgato bhikkhu
āhuneyyo hoti .pe. Anuttaraṁ puññakkhettaṁ lokassa katamehi
pañcahi idha bhikkhave bhikkhu asekhena sīlakkhandhena samannāgato
hoti asekhena samādhikkhandhena samannāgato hoti asekhena
paññākkhandhena samannāgato hoti asekhena vimuttikkhandhena
samannāgato hoti asekhena vimuttiñāṇadassanakkhandhena samannāgato
hoti imehi kho bhikkhave pañcahi dhammehi samannāgato bhikkhu
āhuneyyo hoti .pe. Anuttaraṁ puññakkhettaṁ lokassāti.
<p rend="subhead" sid="9">9, cātuddisasuttaṃ</p>
<p n="109"/>Pañcahi bhikkhave dhammehi samannāgato bhikkhu cātuddiso
hoti katamehi pañcahi idha bhikkhave bhikkhu sīlavā hoti
pātimokkhasaṁvarasaṁvuto viharati ācāragocarasampanno aṇumattesu vajjesu
bhayadassāvī samādāya sikkhati sikkhāpadesu bahussuto hoti sutadharo
<pb n="5.153"/>
Sutasannicayo ye te dhammā ādikalyāṇā majjhekalyāṇā
pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ
abhivadanti tathārūpāssa dhammā bahussutā honti dhatā vacasā paricitā
manasānupekkhitā diṭṭhiyā suppaṭividdhā santuṭṭho hoti itarītarena
cīvarapiṇḍapātasenāsanagilānapaccayabhesajjaparikkhārena catunnaṁ jhānānaṁ
ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī
akasiralābhī āsavānaṁ khayā anāsavaṁ cetovimuttiṁ paññāvimuttiṁ
diṭṭheva dhamme sayaṁ abhiññā sacchikatvā upasampajja viharati imehi
kho bhikkhave pañcahi dhammehi samannāgato bhikkhu cātuddiso hotīti.
<p rend="subhead" sid="10">10, araññasuttaṃ</p>
<p n="110"/>Pañcahi bhikkhave dhammehi samannāgato bhikkhu alaṁ
araññavanapatthāni pantāni senāsanāni paṭisevituṁ katamehi pañcahi
idha bhikkhave bhikkhu sīlavā hoti .pe. Samādāya sikkhati sikkhāpadesu
bahussuto hoti .pe. Diṭṭhiyā suppaṭividdhā āraddhaviriyo
viharati .pe. Thāmavā daḷhaparakkamo anikkhittadhuro kusalesu
dhammesu catunnaṁ jhānānaṁ ābhicetasikānaṁ diṭṭhadhammasukhavihārānaṁ
nikāmalābhī hoti akicchalābhī akasiralābhī āsavānaṁ khayā anāsavaṁ
cetovimuttiṁ <pb ed="P" n="3.136" set="A"/>paññāvimuttiṁ diṭṭheva dhamme sayaṁ abhiññā sacchikatvā
upasampajja viharati imehi kho bhikkhave pañcahi dhammehi samannāgato
bhikkhu alaṁ araññavanapatthāni pantāni senāsanāni paṭisevitunti.
Phāsuvihāravaggo paṭhamo.
<pb n="5.154"/>
Tassuddānaṁ
sārajjaṁ saṅkito coro sukhumālaphāsupañcamaṁ <note n="1">Ma. sukhumālaṁ.</note>
ānandasīlasekhiyā <note n="2">Ma. ānandasīlāsekhā ca.</note> cātuddiso araññena cāti.
</xml>