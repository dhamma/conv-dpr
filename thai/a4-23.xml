<xml src="a4-23.xml">
<readunit id="a4-23">(23) 3. duccaritavaggo</readunit>
<p rend="subhead" sid="1">1, duccaritasuttaṃ</p>
<pb n="4.311"/>
Duccaritavaggo tatiyo
<p n="221"/>Cattārīmāni bhikkhave vacīduccaritāni katamāni cattāri
musāvādo pisuṇā vācā pharusā vācā samphappalāpo imāni kho
bhikkhave cattāri vacīduccaritāni. Cattārīmāni bhikkhave vacīsucaritāni
katamāni cattāri saccavācā apisuṇā vācā saṇhā vācā
mantābhāsā <note n="1">Ma. Yu. mantāvācā.</note> imāni kho bhikkhave cattāri vacīsucaritānīti.
<p rend="subhead" sid="2">2, diṭṭhisuttaṃ</p>
<p n="222"/>Catūhi bhikkhave dhammehi samannāgato bālo abyatto
asappuriso khataṁ upahataṁ attānaṁ pariharati sāvajjo ca hoti
sānuvajjo viññūnaṁ bahuñca apuññaṁ pasavati katamehi catūhi
kāyaduccaritena vacīduccaritena manoduccaritena micchādiṭṭhiyā imehi
kho bhikkhave catūhi dhammehi samannāgato bālo abyatto asappuriso
khataṁ upahataṁ attānaṁ pariharati sāvajjo ca hoti sānuvajjo
viññūnaṁ bahuñca apuññaṁ pasavati. Catūhi bhikkhave dhammehi
samannāgato paṇḍito byatto sappuriso akkhataṁ anupahataṁ attānaṁ
pariharati anavajjo ca hoti ananuvajjo viññūnaṁ bahuñca puññaṁ
pasavati katamehi catūhi kāyasucaritena vacīsucaritena manosucaritena
sammādiṭṭhiyā <pb ed="P" n="2.229" set="A"/>imehi kho bhikkhave catūhi dhammehi samannāgato
paṇḍito byatto sappuriso akkhataṁ anupahataṁ attānaṁ pariharati
anavajjo ca hoti ananuvajjo viññūnaṁ bahuñca puññaṁ pasavatīti.
<p rend="subhead" sid="3">3, akataññutāsuttaṃ</p>
<pb n="4.312"/>
<p n="223"/>Catūhi bhikkhave dhammehi samannāgato bālo abyatto
asappuriso khataṁ upahataṁ attānaṁ pariharati sāvajjo ca hoti sānuvajjo
viññūnaṁ bahuñca apuññaṁ pasavati katamehi catūhi kāyaduccaritena
vacīduccaritena manoduccaritena akataññutā akataveditā .pe.
Kāyasucaritena vacīsucaritena manosucaritena kataññutā kataveditā .pe.
<p rend="subhead" sid="4">4, pāṇātipātīsuttaṃ</p>
<p n="224"/>Pāṇātipātī hoti adinnādāyī hoti kāmesu
micchācārī hoti musāvādī hoti .pe. Pāṇātipātā paṭivirato
hoti adinnādānā paṭivirato hoti kāmesu micchācārā paṭivirato
hoti musāvādā paṭivirato hoti .pe.
<p rend="subhead" sid="5">5, paṭhamamaggasuttaṃ</p>
<p n="225"/>Micchādiṭṭhiko hoti micchāsaṅkappo hoti micchāvāco
hoti micchākammanto hoti .pe. Sammādiṭṭhiko hoti sammāsaṅkappo
hoti sammāvāco hoti sammākammanto hoti .pe.
<p rend="subhead" sid="6">6, dutiyamaggasuttaṃ</p>
<p n="226"/>Micchāājīvo hoti micchāvāyāmo hoti micchāsati
hoti micchāsamādhi hoti .pe. Sammāājīvo hoti sammāvāyāmo
hoti sammāsati hoti sammāsamādhi hoti .pe.
<p rend="subhead" sid="7">7, paṭhamavohārapathasuttaṃ</p>
<p n="227"/>Adiṭṭhe diṭṭhavādī hoti assute sutavādī hoti
amute mutavādī hoti aviññāte viññātavādī hoti .pe.
Adiṭṭhe adiṭṭhavādī hoti assute assutavādī hoti amute
amutavādī hoti aviññāte aviññātavādī hoti .pe.
<p rend="subhead" sid="8">8, dutiyavohārapathasuttaṃ</p>
<p n="228"/>Diṭṭhe adiṭṭhavādī hoti sute assutavādī hoti
mute amutavādī hoti viññāte aviññātavādī hoti .pe.
<pb n="4.313"/>
Diṭṭhe diṭṭhavādī hoti sute sutavāda hoti mute mutavādī hoti
viññāte <pb ed="P" n="2.230" set="A"/>viññātavādī hoti .pe.
<p rend="subhead" sid="9">9, ahirikasuttaṃ</p>
<p n="229"/>Assaddho hoti dussīlo hoti ahiriko hoti
anottappī hoti .pe. Saddho hoti sīlavā hoti hirimā
hoti ottappī hoti .pe.
<p rend="subhead" sid="10">10, duppaññasuttaṃ</p>
<p n="230"/>Assaddho hoti dussīlo hoti kusīto hoti
duppañño hoti .pe. Saddho hoti sīlavā hoti
āraddhaviriyo hoti paññavā hoti imehi kho bhikkhave catūhi
dhammehi samannāgato paṇḍito byatto sappuriso akkhataṁ anupahataṁ
attānaṁ pariharati anavajjo ca hoti ananuvajjo viññūnaṁ
bahuñca puññaṁ pasavatīti.
<p rend="subhead" sid="11">11, kavisuttaṃ</p>
<p n="231"/>Cattārome bhikkhave kavī katame cattāro cintākavi
sutakavi atthakavi paṭibhāṇakavi ime kho bhikkhave cattāro kavīti.
Duccaritavaggo tatiyo.
<note n="1">Ma. tassuddānaṁ   duccaritaṁ diṭṭhi akataññū ca pāṇātipātāpi dve maggā   dve vohārapathā vuttā ahirikaṁ dupaññakavinā cāti.</note>
</xml>