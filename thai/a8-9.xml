<xml src="a8-9.xml">
<readunit id="a8-9">(9) 4. sativaggo</readunit>
<p rend="subhead" sid="1">1, satisampajaññasuttaṃ</p>
Sativaggo catuttho
<p n="187"/>97 Satisampajaññe bhikkhave asati satisampajaññavipannassa
hatūpanisaṁ hoti hirottappaṁ hirottappe asati hirottappavipannassa
hatūpaniso hoti indriyasaṁvaro indriyasaṁvare asati indriyasaṁvaravipannassa
hatūpanisaṁ hoti sīlaṁ sīle asati sīlavipannassa hatūpaniso
hoti sammāsamādhi sammāsamādhimhi asati sammāsamādhivipannassa hatūpanisaṁ
hoti yathābhūtañāṇadassanaṁ yathābhūtañāṇadassane asati yathābhūtañāṇadassanavipannassa
hatūpaniso hoti nibbidāvirāgo nibbidāvirāge asati
nibbidāvirāgavipannassa hatūpanisaṁ hoti vimuttiñāṇadassanaṁ seyyathāpi
bhikkhave rukkho sākhāpalāsavipanno tassa papaṭikāpi na pāripūriṁ gacchati
tacopi pheggupi sāropi na pāripūriṁ gacchati evameva kho bhikkhave
satisampajaññe asati satisampajaññavipannassa hatūpanisaṁ hoti hirottappaṁ
hirottappe asati hirottappavipannassa hatūpanisaṁ hoti .pe. Vimuttiñāṇadassanaṁ.
Satisampajaññe bhikkhave sati satisampajaññasampannassa
upanisasampannaṁ hoti hirottappaṁ hirottappe sati hirottappasampannassa
upanisasampanno hoti indriyasaṁvaro indriyasaṁvare sati indriyasaṁvarasampannassa
<pb n="8.349"/>
Upanisasampannaṁ hoti sīlaṁ sīle sati sīlasampannassa
upanisasampanno hoti sammāsamādhi sammāsamādhimhi sati sammāsamādhisampannassa
upanisasampannaṁ hoti yathābhūtañāṇadassanaṁ yathābhūtañāṇadassane
sati yathābhūtañāṇadassanasampannassa upanisasampanno hoti
nibbidāvirāgo nibbidāvirāge sati nibbidāvirāgasampannassa upanisasampannaṁ
hota vimuttiñāṇadassanaṁ seyyathāpi bhikkhave rukkho sākhāpalāsasampanno
tassa papaṭikāpi pāripūriṁ gacchati tacopi pheggupi
sāropi pāripūriṁ gacchati evameva kho bhikkhave satisampajaññe sati
satisampajaññasampannassa upanisasampannaṁ hoti hirottappaṁ hirottappe
sati hirottappasampannassa upanisasampannaṁ hoti .pe. Vimuttiñāṇadassananti.
<p rend="subhead" sid="2">2, puṇṇiyasuttaṃ</p>
<p n="188"/>98 Athakho āyasmā puṇṇiyo yena bhagavā tenupasaṅkami
upasaṅkamitvā bhagavantaṁ abhivādetvā ekamantaṁ nisīdi ekamantaṁ
nisinno kho āyasmā puṇṇiyo bhagavantaṁ etadavoca ko nu kho
bhante hetu ko paccayo yena appekadā tathāgataṁ dhammadesanā
paṭibhāti appekadā na paṭibhātīti. Saddho <note n="1">Ma. ca.</note> puṇṇiya bhikkhu hoti
no upasaṅkamitā <note n="2">Ma. cupasaṅkamitā.</note> neva tāva <note n="3">Ma. tāvasaddo natthi.</note> tathāgataṁ dhammadesanā paṭibhāti yato ca
kho puṇṇiya bhikkhu saddho ca hoti upasaṅkamitā ca evaṁ tathāgataṁ
dhammadesanā paṭibhāti saddho ca puṇṇiya bhikkhu hoti upasaṅkamitā
ca no payirupāsitā .pe. Payirupāsitā ca no paripucchitā
<pb n="8.350"/>
Paripucchitā ca no ohitasoto dhammaṁ suṇāti ohitasoto ca dhammaṁ
suṇāti no sutvā dhāreti sutvā ca dhammaṁ dhāreti no dhatānañca
dhammānaṁ <pb ed="P" n="4.338" set="A"/>atthaṁ upaparikkhati dhatānañca dhammānaṁ atthaṁ upaparikkhati
no atthamaññāya dhammamaññāya dhammānudhammapaṭipanno hoti
neva tāva tathāgataṁ dhammadesanā paṭibhāti yato ca kho puṇṇiya bhikkhu
saddho ca hoti upasaṅkamitā ca payirupāsitā ca paripucchitā ca ohitasoto
ca dhammaṁ suṇāti sutvā ca dhammaṁ dhāreti dhatānañca dhammānaṁ
atthaṁ upaparikkhati atthamaññāya dhammamaññāya dhammānudhammapaṭipanno
ca hoti evaṁ tathāgataṁ dhammadesanā paṭibhāti. Imehi kho
puṇṇiya dhammehi samannāgato ekantapaṭibhāṇaṁ <note n="1">Ma. samannāgatā ekantapaṭikānā.</note> tathāgataṁ dhammadesanā
hotīti.
<p rend="subhead" sid="3">3, mūlakasuttaṃ</p>
<p n="189"/>99 Sace bhikkhave aññatitthiyā paribbājakā evaṁ
puccheyyuṁ kiṁmūlakā āvuso sabbe dhammā kiṁsambhavā sabbe dhammā
kiṁsamudayā sabbe dhammā kiṁsamosaraṇā sabbe dhammā kiṁpamukhā
sabbe dhammā kiṁādhipateyyā sabbe dhammā kiṁuttarā sabbe
dhammā kiṁsārā sabbe dhammāti evaṁ puṭṭhā tumhe bhikkhave
tesaṁ aññatitthiyānaṁ paribbājakānaṁ kinti byākareyyāthāti. Bhagavaṁmūlakā
no bhante dhammā bhagavaṁnettikā bhagavaṁpaṭisaraṇā sādhu bhante
bhagavantaṁyeva paṭibhātu etassa bhāsitassa attho bhagavato sutvā bhikkhū
dhāressantīti. Tenahi bhikkhave <note n="2">Ma. desessāmi taṁ.</note> suṇātha sādhukaṁ manasikarotha
<pb n="8.351"/>
Bhāsissāmīti. Evaṁ bhanteti kho te bhikkhū bhagavato paccassosuṁ.
Bhagavā etadavoca <pb ed="P" n="4.339" set="A"/>sace bhikkhave aññatitthiyā paribbājakā evaṁ
puccheyyuṁ kiṁmūlakā āvuso sabbe dhammā kiṁsambhavā sabbe dhammā
kiṁsamudayā sabbe dhammā kiṁsamosaraṇā sabbe dhammā kiṁpamukhā sabbe
dhammā kiṁādhipateyyā sabbe dhammā kiṁuttarā sabbe dhammā
kiṁsārā sabbe dhammāti evaṁ puṭṭhā tumhe bhikkhave tesaṁ
aññatitthiyānaṁ paribbājakānaṁ evaṁ byākareyyātha chandamūlakā āvuso
sabbe dhammā manasikārasambhavā sabbe dhammā phassasamudayā sabbe
dhammā vedanāsamosaraṇā sabbe dhammā samādhippamukhā sabbe dhammā
satādhipateyyā sabbe dhammā paññuttarā sabbe dhammā vimuttisārā
sabbe dhammāti evaṁ puṭṭhā tumhe bhikkhave tesaṁ aññatitthiyānaṁ
paribbājakānaṁ evaṁ byākareyyāthāti.
<p rend="subhead" sid="4">4, corasuttaṃ</p>
<p n="190"/>100 Aṭṭhahi bhikkhave aṅgehi samannāgato mahācoro khippaṁ
pariyāpajjati na ciraṭṭhitiko hoti. Katamehi aṭṭhahi. Appaharantassa
paharati anavasesaṁ ādiyati itthiṁ harati kumāriṁ dūseti pabbajitaṁ
vilumpati rājakosaṁ vilumpati accāsanne kammaṁ karoti na ca
nidhānakusalo hoti. Imehi kho bhikkhave aṭṭhahaṅgehi samannāgato
mahācoro khippaṁ pariyāpajjati na ciraṭṭhitiko hoti.
<p n="191"/>101 Aṭṭhahi bhikkhave aṅgehi samannāgato mahācoro na khippaṁ
pariyāpajjati ciraṭṭhitiko hoti. Katamehi aṭṭhahi. Na appaharantassa
<pb n="8.352"/>
Paharati na anavasesaṁ ādiyati na itthiṁ harati na kumāriṁ dūseti na
pabbajitaṁ <pb ed="P" n="4.340" set="A"/>vilumpati na rājakosaṁ vilumpati na accāsanne kammaṁ karoti
nidhānakusalo ca hoti. Imehi kho bhikkhave aṭṭhahaṅgehi samannāgato
mahācoro na khippaṁ pariyāpajjati ciraṭṭhitiko hotīti.
<p rend="subhead" sid="5">5, samaṇasuttaṃ</p>
<p n="192"/>102 Samaṇoti bhikkhave tathāgatassetaṁ adhivacanaṁ arahato
sammāsambuddhassa brāhmaṇoti bhikkhave tathāgatassetaṁ adhivacanaṁ arahato
sammāsambuddhassa vedagūti bhikkhave tathāgatassetaṁ adhivacanaṁ arahato
sammāsambuddhassa bhisakkoti bhikkhave tathāgatassetaṁ adhivacanaṁ arahato
sammāsambuddhassa nimmaloti bhikkhave tathāgatassetaṁ adhivacanaṁ arahato
sammāsambuddhassa vimaloti bhikkhave tathāgatassetaṁ adhivacanaṁ arahato
sammāsambuddhassa ñāṇīti bhikkhave tathāgatassetaṁ adhivacanaṁ arahato
sammāsambuddhassa vimuttoti bhikkhave tathāgatassetaṁ adhivacanaṁ arahato
sammāsambuddhassāti.
Yaṁ samaṇena kattabbaṁ brāhmaṇena vusīmatā
yaṁ vedagunā pattabbaṁ bhisakkena anuttaraṁ
yaṁ nimmalena pattabbaṁ vimalena vusīmatā <note n="1">Ma. sucīmatā.</note>
yaṁ ñāṇinā ca pattabbaṁ vimuttena anuttaraṁ
sohaṁ vijitasaṅgāmo mutto mocemi bandhanā
nāgomhi paramaddanto asekkho parinibbutoti.
<p rend="subhead" sid="6">6, yasasuttaṃ</p>
<p n="193"/>103 Ekaṁ samayaṁ bhagavā kosambīsu <note n="2">Ma. Yu. kosalesu.</note> cārikaṁ caramāno mahatā
<pb n="8.353"/>
Bhikkhusaṅghena saddhiṁ yena icchānaṅgalaṁ nāma kosalānaṁ brāhmaṇagāmo
tadavasari tatra sudaṁ <pb ed="P" n="4.341" set="A"/>bhagavā icchānaṅgale viharati icchānaṅgalavanasaṇḍe.
Assosuṁ kho icchānaṅgalakā brāhmaṇagahapatikā samaṇo
khalu bho gotamo sakyaputto sakyakulā pabbajito icchānaṅgalaṁ anuppatto
icchānaṅgale viharati icchānaṅgalavanasaṇḍe taṁ kho pana bhavantaṁ
gotamaṁ evaṁkalyāṇo kittisaddo abbhuggato itipi so bhagavā arahaṁ
sammāsambuddho .pe. Sādhu kho pana tathārūpānaṁ arahataṁ dassanaṁ
hotīti athakho icchānaṅgalakā brāhmaṇagahapatikā tassā rattiyā
accayena pahūtaṁ khādanīyaṁ bhojanīyaṁ ādāya yena icchānaṅgalavanasaṇḍo
tenupasaṅkamiṁsu upasaṅkamitvā bahidvārakoṭṭhake aṭṭhaṁsu uccāsaddā
mahāsaddā.
Tena kho pana samayena āyasmā nāgito bhagavato upaṭṭhāko
hoti. Athakho bhagavā āyasmantaṁ nāgitaṁ āmantesi ke pana te
nāgita uccāsaddā mahāsaddā kevaṭṭā maññe macchaṁ vilopentīti <note n="1">Ma. macchavilopeti.</note>.
Ete bhante icchānaṅgalakā brāhmaṇagahapatikā pahūtaṁ khādanīyaṁ
bhojanīyaṁ ādāya bahidvārakoṭṭhake ṭhitā bhagavantañceva uddissa
bhikkhusaṅghañcāti. Mā <note n="2">Ma. māhaṁ.</note> tvaṁ nāgita yasena samāgama <note n="3">Ma. samāgamaṁ.</note> mā ca mayā
yaso yo kho nāgita na yimassa nekkhammasukhassa pavivekasukhassa upasamasukhassa
sambodhasukhassa nikāmalābhī assa akicchalābhī akasiralābhī yassāhaṁ
nekkhammasukhassa .pe. Nikāmalābhī assaṁ <note n="4">Ma. ayaṁ pāṭho natthi.  evamuparipi.</note> akicchalābhī akasiralābhī
<pb n="8.354"/>
So taṁ miḷhasukhaṁ middhasukhaṁ lābhasakkārasilokasukhaṁ sādiyeyyāti.
Adhivāsetu dāni bhante bhagavā adhivāsetu sugato adhivāsanakālodāni
bhante bhagavato yena yenapi dāni bhante bhagavā gamissati tanninnā ca <note n="1">Ma. - va.</note>
bhavissanti brāhmaṇagahapatikā negamā ceva jānapadā ca seyyathāpi
bhante thullaphusitake deve vassante yathāninnaṁ udakāni pavattanti
evameva kho bhante yena yenapi dāni bhagavā gamissati tanninnā ca <note n="1">Ma. - va.</note>
bhavissanti brāhmaṇagahapatikā negamā ceva jānapadā ca taṁ kissa
hetu tathā hi bhante bhagavato sīlapaññāṇanti mā <note n="2">Ma. māhaṁ.</note> tvaṁ nāgita
yasena samāgama <note n="3">Ma. samāgamaṁ.</note> mā ca mayā yaso yo kho nāgita na yimassa nekkhammasukhassa
.pe. Nikāmalābhī assa .pe. Yassāhaṁ nekkhammasukhassa
.pe. Sambodhasukhassa nikāmalābhī assaṁ .pe. So taṁ miḷhasukhaṁ
middhasukhaṁ lābhasakkārasilokasukhaṁ sādiyeyya. Devatāpi kho nāgita
ekaccā nayimassa nekkhammasukhassa .pe. Nikāmalābhiniyo assu
akicchalābhiniyo akasiralābhiniyo yassāhaṁ nekkhammasukhassa .pe.
Nikāmalābhī assaṁ akicchalābhī akasiralābhī tumhākampi kho nāgita saṁgamma
samāgamma saṅgaṇikavihāraṁ anuyuttānaṁ viharataṁ evaṁ hoti naha <pb ed="P" n="4.343" set="A"/>nūname
āyasmanto imassa nekkhammasukhassa .pe. Nikāmalābhino assu
akicchalābhino akasiralābhino yassāhaṁ nekkhammasukhassa .pe.
Nikāmalābhī assaṁ akicchalābhī akasiralābhī tathā hi paname āyasmanto
saṁgamma samāgamma saṅgaṇikavihāraṁ anuyuttā viharanti.
<pb n="8.355"/>
Idhāhaṁ nāgita bhikkhū passāmi aññamaññaṁ aṅgulipaṭodakena <note n="1">Sī. Yu. aṅgulipaṭodakehi.</note>
sañjagghante saṁkīḷante tassa mayhaṁ nāgita evaṁ hoti naha nūname
āyasmanto imassa nekkhammasukhassa .pe. Nikāmalābhino assu
akicchalābhino akasiralābhino yassāhaṁ nekkhammasukhassa .pe.
Nikāmalābhī assaṁ .pe. Tathā hi paname āyasmanto aññamaññaṁ
aṅgulipaṭodakena <note n="1">Sī. Yu. aṅgulipaṭodakehi.</note> sañjagghanti saṁkīḷanti.
Idha panāhaṁ nāgita bhikkhū passāmi yāvadatthaṁ udarāvadehakaṁ
bhuñjitvā seyyasukhaṁ passasukhaṁ middhasukhaṁ anuyutte viharante tassa mayhaṁ nāgita
evaṁ hoti naha nūname āyasmanto imassa nekkhammasukhassa .pe.
Nikāmalābhino assu akicchalābhino akasiralābhino yassāhaṁ
nekkhammasukhassa .pe. Nikāmalābhī assaṁ .pe. Tathā hi
paname āyasmanto yāvadatthaṁ udarāvadehakaṁ bhuñjitvā seyyasukhaṁ passasukhaṁ
middhasukhaṁ anuyuttā viharanti.
Idhāhaṁ <pb ed="P" n="4.344" set="A"/>nāgita bhikkhuṁ passāmi gāmantavihāre <note n="2">Ma. gāmantaravihāriṁ.</note> samāhitaṁ nisinnaṁ
tassa mayhaṁ nāgita evaṁ hoti idāni imaṁ āyasmantaṁ ārāmiko
vā upaṭṭhahissati samaṇuddeso vā taṁ tamhā samādhimhā
gamissatīti tenāhaṁ nāgita tassa bhikkhuno na attamano homi
gāmantavihārena.
Idha panāhaṁ nāgita bhikkhuṁ passāmi araññe capalāyamānaṁ
nisinnaṁ tassa mayhaṁ nāgita evaṁ hoti idāni ayamāyasmā
imaṁ niddākilamathaṁ paṭivinodetvā araññasaññaṁyeva manasikarissati
<pb n="8.356"/>
Ettakanti tenāhaṁ nāgita tassa bhikkhuno attamano homi
araññavihārena.
Idha panāhaṁ nāgita bhikkhuṁ passāmi āraññakaṁ araññe
asamāhitaṁ nisinnaṁ tassa mayhaṁ nāgita evaṁ hoti idāni
ayamāyasmā asamāhitaṁ vā cittaṁ samādahissati samāhitaṁ vā cittaṁ
anurakkhissatīti tenāhaṁ nāgita tassa bhikkhuno attamano homi araññavihārena.
Idha panāhaṁ nāgita bhikkhuṁ passāmi āraññakaṁ araññe samāhitaṁ
nisinnaṁ tassa mayhaṁ nāgita evaṁ hoti idāni ayamāyasmā
avimuttaṁ vā cittaṁ vimuñcissati vimuttaṁ vā cittaṁ anurakkhissatīti tenāhaṁ
nāgita tassa bhikkhuno attamano homi araññavihārena.
Idha panāhaṁ nāgita bhikkhuṁ passāmi gāmantavihāriṁ lābhiṁ
cīvarapiṇḍapātasenāsanagilānapaccayabhesajjaparikkhārānaṁ. So taṁ
lābhasakkārasilokaṁ nikkāmayamāno riñcati paṭisallānaṁ riñcati
araññavanapatthāni pantāni senāsanāni gāmanigamarājadhāniṁ osaritvā
vāsaṁ kappeti. Tenāhaṁ nāgita tassa bhikkhuno na attamano homi
gāmantavihārena.
Idha panāhaṁ nāgita bhikkhuṁ passāmi āraññakaṁ lābhiṁ
cīvarapiṇḍapātasenāsanagilānapaccayabhesajjaparikkhārānaṁ. So taṁ
lābhasakkārasilokaṁ paṭipaṇāmetvā na riñcati paṭisallānaṁ
na riñcati araññavanapatthāni pantāni senāsanāni. Tenāhaṁ
nāgita tassa bhikkhuno attamano homi araññavihārena.
<pb n="8.357"/>
Yasmāhaṁ nāgita samaye addhānamaggapaṭipanno na kiñci
passāmi purato vā pacchato vā phāsu <pb ed="P" n="4.345" set="A"/>me nāgita tasmiṁ samaye
hoti antamaso uccārapassāvakammassāti.
<p rend="subhead" sid="7">7, pattanikujjanasuttaṃ</p>
<p n="194"/>104 Aṭṭhahi bhikkhave aṅgehi samannāgatassa upāsakassa
ākaṅkhamāno saṅgho pattaṁ nikkujjeyya. Katamehi aṭṭhahi. Bhikkhūnaṁ
alābhāya parisakkati bhikkhūnaṁ anatthāya parisakkati bhikkhūnaṁ anāvāsāya
parisakkati bhikkhū akkosati paribhāsati bhikkhū bhikkhūhi vibhedeti <note n="1"><pb ed="P" n="4.346" set="A"/>Ma. bhedeti. evamuparipi.</note> buddhassa
avaṇṇaṁ bhāsati dhammassa avaṇṇaṁ bhāsati saṅghassa avaṇṇaṁ bhāsati.
Imehi kho bhikkhave aṭṭhahaṅgehi samannāgatassa upāsakassa ākaṅkhamāno
saṅgho pattaṁ nikkujjeyya.
<p n="195"/>105 Aṭṭhahi bhikkhave aṅgehi samannāgatassa upāsakassa
ākaṅkhamāno saṅgho pattaṁ ukkujjeyya. Katamehi aṭṭhahi. Na bhikkhūnaṁ
alābhāya parisakkati na bhikkhūnaṁ anatthāya parisakkati na bhikkhūnaṁ anāvāsāya <note n="2">Ma. avāsāya.</note>
parisakkati na bhikkhū akkosati paribhāsati na bhikkhū bhikkhūhi vibhedeti <note n="3"><pb ed="P" n="4.346" set="A"/>Ma. bhedeti. evamuparipi.</note>
buddhassa vaṇṇaṁ bhāsati dhammassa vaṇṇaṁ bhāsati saṅghassa vaṇṇaṁ
bhāsati. Imehi kho bhikkhave aṭṭhahaṅgehi samannāgatassa upāsakassa
ākaṅkhamāno saṅgho pattaṁ ukkujjeyyāti.
<p rend="subhead" sid="8">8, appasādapavedanīyasuttaṃ</p>
<p n="196"/>106 Aṭṭhahi bhikkhave dhammehi samannāgatassa bhikkhuno
ākaṅkhamānā upāsakā appasādaṁ pavedeyyuṁ. Katamehi aṭṭhahi.
Gihīnaṁ alābhāya parisakkati gihīnaṁ anatthāya parisakkati gihī akkosati
paribhāsati gihī gihīhi vibhedeti buddhassa avaṇṇaṁ bhāsati dhammassa
avaṇṇaṁ bhāsati saṅghassa avaṇṇaṁ bhāsati agocare ca naṁ <note n="4">Po. tato ca devā naṁ.</note> passanti.
<pb n="8.358"/>
Imehi kho bhikkhave aṭṭhahi dhammehi samannāgatassa bhikkhuno ākaṅkhamānā
upāsakā appasādaṁ pavedeyyuṁ.
<p n="197"/>107 Aṭṭhahi bhikkhave dhammehi samannāgatassa bhikkhuno
ākaṅkhamānā upāsakā pasādaṁ pavedeyyuṁ. Katamehi aṭṭhahi. Na gihīnaṁ
alābhāya parisakkati na gihīnaṁ anatthāya parisakkati na gihī akkosati paribhāsati
na gihī gihīhi vibhedeti buddhassa vaṇṇaṁ bhāsati dhammassa vaṇṇaṁ
bhāsati saṅghassa vaṇṇaṁ bhāsati gocare ca naṁ <note n="1">Po. tato ca devā naṁ.</note> passanti. Imehi
kho bhikkhave aṭṭhahi dhammehi samannāgatassa bhikkhuno ākaṅkhamānā
upāsakā pasādaṁ pavedeyyunti.
<p rend="subhead" sid="9">9, paṭisāraṇīyasuttaṃ</p>
<p n="198"/>108 Aṭṭhahi bhikkhave dhammehi samannāgatassa bhikkhuno
ākaṅkhamāno saṅgho paṭisāraṇīyakammaṁ kareyya. Katamehi aṭṭhahi.
Gihīnaṁ alābhāya parisakkati gihīnaṁ anatthāya parisakkati gihī akkosati
paribhāsati gihī gihīhi vibhedeti buddhassa avaṇṇaṁ bhāsati dhammassa
avaṇṇaṁ bhāsati saṅghassa avaṇṇaṁ bhāsati dhammikañca gihipaṭissavaṁ na
saccāpeti. Imehi kho bhikkhave aṭṭhahi dhammehi samannāgatassa
bhikkhuno ākaṅkhamāno saṅgho paṭisāraṇīyakammaṁ kareyya.
<p n="199"/>109 Aṭṭhahi bhikkhave dhammehi samannāgatassa bhikkhuno
ākaṅkhamāno <pb ed="P" n="4.347" set="A"/>saṅgho paṭisāraṇīyakammaṁ paṭippassambheyya. Katamehi aṭṭhahi.
Na gihīnaṁ alābhāya parisakkati na gihīnaṁ anatthāya parisakkati na gihī
akkosati paribhāsati na gihī gihīhi vibhedeti buddhassa vaṇṇaṁ bhāsati
dhammassa vaṇṇaṁ bhāsati saṅghassa vaṇṇaṁ bhāsati dhammikañca gihipaṭissavaṁ
<pb n="8.359"/>
Saccāpeti. Imehi kho bhikkhave aṭṭhahi dhammehi samannāgatassa
bhikkhuno ākaṅkhamāno saṅgho paṭisāraṇīyakammaṁ paṭippassambheyyāti.
<p rend="subhead" sid="10">10, sammāvattanasuttaṃ</p>
<p n="200"/>110 Tassapāpiyyasikākammakatena <note n="1">Ma. tassapāpiyasikakammakatena. evamuparipi.</note> bhikkhave bhikkhunā aṭṭhasu
dhammesu sammāvattitabbaṁ na upasampādetabbaṁ na nissayo dātabbo
na sāmaṇero upaṭṭhāpetabbo na bhikkhunovādakasammati sāditabbā
sammatenapi bhikkhuniyo na ovaditabbā na kāci saṅghasammati sāditabbā
na kismiñci paccekaṭṭhāne niyametabbā <note n="2">Ma. ṭhapetabbo.</note> na ca tena mūlena
vuṭṭhāpetabbaṁ. Tassapāpiyyasikākammakatena bhikkhave bhikkhunā imesu
aṭṭhasu dhammesu sammāvattitabbanti.
Sativaggo samatto.
Tassuddānaṁ
sati puṇṇiyamūlena corasamaṇena pañcamaṁ
yaso pattāpasādena paṭisāraṇīyañca vattatīti <note n="3">Ma. vattananti. </note>.
</xml>