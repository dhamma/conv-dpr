<xml src="m88.xml">
<pgroup id="m88"/>
<readunit id="m88">8. bāhitikasuttaṃ</readunit>
<pb n="2.498"/>
Bāhitiyasuttaṁ
<p n="549"/>Evamme sutaṁ ekaṁ samayaṁ bhagavā sāvatthiyaṁ viharati
jetavane anāthapiṇḍikassa ārāme. Atha kho āyasmā ānando
pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi
sāvatthiyaṁ piṇḍāya caritvā pacchābhattaṁ piṇḍapātapaṭikkanto yena
pubbārāmo migāramātuyā pāsādo tenupasaṅkami divāvihārāya.
<p n="550"/>Tena kho pana samayena rājā pasenadi kosalo ekapuṇḍarīkaṁ
nāgaṁ abhirūhitvā sāvatthiyā niyyāti divādivassa.
Addasā kho rājā pasenadi kosalo āyasmantaṁ ānandaṁ dūratova
āgacchantaṁ disvā sirivaḍḍhaṁ mahāmattaṁ āmantesi āyasmā
no eso samma sirivaḍḍha ānandoti. Evaṁ mahārāja āyasmā
eso ānandoti. Atha kho rājā pasenadi kosalo aññataraṁ
purisaṁ āmantesi ehi tvaṁ ambho purisa yenāyasmā ānando
tenupasaṅkami upasaṅkamitvā mama vacanena āyasmato ānandassa
pāde sirasā vandāhi rājā bhante pasenadi kosalo āyasmato
ānandassa pāde sirasā vandatīti <pb ed="P" n="2.113" set="M"/>evañca vadehi sace kira
bhante āyasmato ānandassa na kiñci accāyikaṁ karaṇīyaṁ āgametu
kira bhante <note n="1">Yu. etthantare āyasmāti dissati.</note> ānando muhuttaṁ anukampaṁ upādāyāti. Evaṁ
devāti kho so puriso rañño pasenadissa kosalassa paṭissutvā
<pb n="2.499"/>
Yenāyasmā ānando tenupasaṅkami upasaṅkamitvā āyasmantaṁ
ānandaṁ abhivādetvā ekamantaṁ aṭṭhāsi. Ekamantaṁ ṭhito kho
so puriso āyasmantaṁ ānandaṁ etadavoca rājā bhante pasenadi
kosalo āyasmato ānandassa pāde sirasā vandati <note n="1">Yu. etthantare evañca vadetīti dissati.</note> sace kira
bhante āyasmato ānandassa na kiñci accāyikaṁ karaṇīyaṁ āgametu
kira bhante āyasmā ānando muhuttaṁ anukampaṁ upādāyāti.
Adhivāsesi kho āyasmā ānando tuṇhībhāvena.
<p n="551"/>Atha kho rājā pasenadi kosalo yāvatikā nāgassa
bhūmi nāgena gantvā nāgā paccorohitvā pattikova yenāyasmā
ānando tenupasaṅkami upasaṅkamitvā āyasmantaṁ ānandaṁ abhivādetvā
ekamantaṁ aṭṭhāsi. Ekamantaṁ ṭhito kho rājā pasenadi
kosalo āyasmantaṁ ānandaṁ etadavoca sace bhante āyasmato
ānandassa na kiñci accāyikaṁ karaṇīyaṁ sādhu bhante āyasmā
ānando yena aciravatiyā nadiyā tīraṁ tenupasaṅkamatu anukampaṁ
upādāyāti. Adhivāsesi kho āyasmā ānando tuṇhībhāvena.
Atha kho āyasmā ānando yena aciravatiyā nadiyā tīraṁ tenupasaṅkami
upasaṅkamitvā aññatarasmiṁ rukkhamūle paññatte āsane
nisīdi. Atha kho rājā pasenadi kosalo yāvatikā nāgassa
bhūmi nāgena gantvā nāgā paccorohitvā pattikova yenāyasmā
ānando tenupasaṅkami upasaṅkamitvā āyasmantaṁ ānandaṁ
<pb n="2.500"/>
Abhivādetvā ekamantaṁ aṭṭhāsi. Ekamantaṁ ṭhito kho rājā
pasenadi kosalo āyasmantaṁ ānandaṁ etadavoca idha bhante
āyasmā ānando kaṭṭhatthare <note n="1">Yu. hatthatthare.</note> nisīdatūti. Alaṁ mahārāja nisīda
tvaṁ nisinno ahaṁ sake āsaneti. Nisīdi kho rājā pasenadi
kosalo paññatte āsane.
<p n="552"/>Nisajja kho rājā pasenadi kosalo āyasmantaṁ ānandaṁ
etadavoca kinnu kho bhante ānanda so bhagavā tathārūpaṁ kāyasamācāraṁ
samācareyya yvāyaṁ <note n="2">Yu. sabbattha yvāssāti dissati.</note> kāyasamācāro opārambho samaṇehi
brāhmaṇehi viññūhīti. <pb ed="P" n="2.114" set="M"/>Na kho mahārāja so bhagavā tathārūpaṁ
kāyasamācāraṁ samācareyya yvāyaṁ kāyasamācāro opārambho samaṇehi
brāhmaṇehi viññūhīti. Kiṁ pana bhante ānanda so bhagavā
tathārūpaṁ vacīsamācāraṁ .pe. Manosamācāraṁ samācareyya yvāyaṁ manosamācāro
opārambho samaṇehi brāhmaṇehi viññūhīti. Na
kho mahārāja so bhagavā tathārūpaṁ manosamācāraṁ samācareyya yvāyaṁ
manosamācāro opārambho samaṇehi brāhmaṇehi viññūhīti.
<p n="553"/>Acchariyaṁ bhante abbhūtaṁ bhante yañhi mayaṁ bhante
nāsakkhimhā pañhena paripūretuṁ taṁ bhante āyasmatā ānandena
pañhassa veyyākaraṇena paripūritaṁ ye te bhante bālā abyattā
ananuvicca appariyogāhetvā paresaṁ vaṇṇaṁ vā avaṇṇaṁ vā
bhāsanti na mayantaṁ sārato paccāgacchāma ye ca kho te
<pb n="2.501"/>
Bhante paṇḍitā byattā <note n="1">Yu. ayaṁ pāṭho natthi.</note> viyattā <note n="2">yu vyattā.</note> medhāvino anuvicca
pariyogāhetvā paresaṁ vaṇṇaṁ vā avaṇṇaṁ vā bhāsanti taṁ mayaṁ
sārato paccāgacchāma katamo pana bhante ānanda kāyasamācāro
opārambho samaṇehi brāhmaṇehi viññūhīti. Yo
kho mahārāja kāyasamācāro akusalo. Katamo pana bhante
kāyasamācāro akusalo. Yo kho mahārāja kāyasamācāro
sāvajjo. Katamo pana bhante kāyasamācāro sāvajjo. Yo
kho mahārāja kāyasamācāro sabyāpajjho. Katamo pana bhante
kāyasamācāro sabyāpajjho. Yo kho mahārāja kāyasamācāro
dukkhavipāko. Katamo pana bhante kāyasamācāro dukkhavipāko.
Yo kho mahārāja kāyasamācāro attabyābādhāyapi saṁvattati
parabyābādhāyapi saṁvattati ubhayabyābādhāyapi saṁvattati tassa
akusalā dhammā abhivaḍḍhanti kusalā dhammā parihāyanti evarūpo
kho pana mahārāja kāyasamācāro opārambho samaṇehi
brāhmaṇehi viññūhīti. Katamo pana bhante ānanda vacīsamācāro
.pe. Manosamācāro opārambho samaṇehi brāhmaṇehi <pb ed="P" n="2.115" set="M"/>
viññūhīti. Yo kho mahārāja manosamācāro akusalo.
Katamo pana bhante manosamācāro akusalo. Yo kho mahārāja
manosamācāro sāvajjo. Katamo pana bhante manosamācāro
sāvajjo. Yo kho mahārāja manosamācāro sabyāpajjho.
<pb n="2.502"/>
Katamo pana bhante manosamācāro sabyāpajjho. Yo kho
mahārāja manosamācāro dukkhavipāko. Katamo pana bhante
manosamācāro dukkhavipāko. Yo kho mahārāja manosamācāro
attabyābādhāyapi saṁvattati parabyābādhāyapi saṁvattati
ubhayabyābādhāyapi saṁvattati tassa akusalā dhammā abhivaḍḍhanti kusalā
dhammā parihāyanti evarūpo kho mahārāja manosamācāro opārambho
samaṇehi brāhmaṇehi viññūhīti.
<p n="554"/>Kiṁ nu kho bhante ānanda so bhagavā sabbesaṁyeva
akusalānaṁ dhammānaṁ pahānaṁ vaṇṇetīti. Sabbākusaladhammapahīno
kho mahārāja tathāgato kusaladhammasamannāgato <note n="1">Yu. kusaladhammasamannāgatoti.</note>. Katamo pana
bhante ānanda kāyasamācāro anopārambho samaṇehi brāhmaṇehi
viññūhīti. Yo kho mahārāja kāyasamācāro kusalo. Katamo
pana bhante kāyasamācāro kusalo. Yo kho mahārāja kāyasamācāro
anavajjo. Katamo pana bhante kāyasamācāro anavajjo.
Yo kho mahārāja kāyasamācāro abyāpajjho.
Katamo pana bhante kāyasamācāro abyāpajjho. Yo kho
mahārāja kāyasamācāro sukhavipāko. Katamo pana bhante kāyasamācāro
sukhavipāko. Yo kho mahārāja kāyasamācāro nevattabyābādhāyapi
saṁvattati na parabyābādhāyapi saṁvattati na ubhayabyābādhāyapi
saṁvattati tassa akusalā dhammā parihāyanti kusalā
<pb n="2.503"/>
Dhammā abhivaḍḍhanti evarūpo kho mahārāja kāyasamācāro
anopārambho samaṇehi brāhmaṇehi viññūhīti. Katamo pana
bhante <pb ed="P" n="2.116" set="M"/>ānanda vacīsamācāro .pe. Manosamācāro anopārambho
samaṇehi brāhmaṇehi viññūhīti. Yo kho mahārāja manosamācāro
kusalo. Katamo pana bhante manosamācāro kusalo.
Yo kho mahārāja manosamācāro anavajjo. Katamo pana bhante
manosamācāro anavajjo. Yo kho mahārāja manosamācāro
abyāpajjho. Katamo pana bhante manosamācāro abyāpajjho.
Yo kho mahārāja manosamācāro sukhavipāko. Katamo pana
bhante manosamācāro sukhavipāko. Yo kho mahārāja manosamācāro
nevattabyābādhāyapi saṁvattati na parabyābādhāyapi saṁvattati
na ubhayabyābādhāyapi saṁvattati tassa akusalā dhammā parihāyanti
kusalā dhammā abhivaḍḍhanti evarūpo kho mahārāja manosamācāro
anopārambho samaṇehi brāhmaṇehi viññūhīti.
<p n="555"/>Kinnu kho pana bhante <note n="1">Yu. kiṁ pana bhante.</note> ānanda so bhagavā sabbesaṁyeva
kusalānaṁ dhammānaṁ upasampadaṁ vaṇṇetīti. Sabbākusaladhammapahīno
kho mahārāja tathāgato kusaladhammasamannāgatoti.
<p n="556"/>Acchariyaṁ bhante abbhūtaṁ bhante yāva subhāsitañcidaṁ
bhante āyasmatā ānandena iminā ca mayaṁ bhante āyasmato
ānandassa subhāsitena attamanābhiraddhā evaṁ attamanābhiraddhā <note n="2">Yu. etthantare casaddo dissati.</note>
<pb n="2.504"/>
Mayaṁ bhante āyasmato ānandassa subhāsitena sace bhante
āyasmato ānandassa hatthiratanaṁ kappeyya hatthiratanampi mayaṁ
āyasmato ānandassa dadeyyāma sace bhante āyasmato
ānandassa assaratanaṁ kappeyya assaratanampi mayaṁ āyasmato
ānandassa dadeyyāma sace bhante āyasmato ānandassa
gāmavaraṁ kappeyya gāmavarampi mayaṁ āyasmato ānandassa
dadeyyāma apica bhante mayampanetaṁ jānāma netaṁ āyasmato
ānandassa kappatīti ayaṁ me bhante bāhitikā raññā māgadhena
ajātasattunā vedehiputtena chattanāḷiyā pakkhipitvā pahitā soḷasasamā
āyāmena aṭṭhasamā vitthārena taṁ bhante āyasmā ānando
paṭiggaṇhātu <pb ed="P" n="2.117" set="M"/>anukampaṁ upādāyāti. Alaṁ mahārāja paripuṇṇaṁ
me ticīvaranti.
<p n="557"/>Ayaṁ bhante aciravatī nadī diṭṭhā āyasmatā ceva
ānandena amhehi ca yathā <note n="1">Yu. yadā.</note> upari pabbate mahāmegho abhippavuṭṭho
hoti athāyaṁ aciravatī nadī ubhato kullāni <note n="2">Yu. kūlāni.</note> saṁvisandantī
gacchati evameva kho bhante āyasmā ānando imāya bāhitikāya
attano ticīvaraṁ karissati yaṁ pana āyasmato ānandassa
purāṇaṁ ticīvaraṁ taṁ sabrahmacārīhi saṁvibhajissati evāyaṁ amhākaṁ
dakkhiṇā saṁvisandantī maññe gamissati paṭiggaṇhātu bhante
āyasmā ānando bāhitikanti. Paṭiggahesi kho āyasmā
<pb n="2.505"/>
Ānando bāhitikaṁ. Atha kho rājā pasenadi kosalo āyasmantaṁ
ānandaṁ etadavoca handa cadāni <note n="1">Yu. handa va dāni.</note> mayaṁ bhante ānanda gacchāma
bahukiccā mayaṁ bahukaraṇīyāti. Yassadāni tvaṁ mahārāja kālaṁ
maññasīti. Atha kho rājā pasenadi kosalo āyasmato
ānandassa bhāsitaṁ abhinanditvā <note n="2">Yu. etthantare anumoditvāti dissati. </note> uṭṭhāyāsanā āyasmantaṁ ānandaṁ
abhivādetvā padakkhiṇaṁ katvā pakkāmi.
<p n="558"/>Atha kho āyasmā ānando acirapakkantassa <note n="3"><pb ed="P" n="2.118" set="M"/>Yu. etthantare raññoti dissati.</note> pasenadissa
kosalassa yena bhagavā tenupasaṅkami upasaṅkamitvā bhagavantaṁ abhivādetvā
ekamantaṁ nisīdi. Ekamantaṁ nisinno kho āyasmā
ānando yāvatako ahosi raññā pasenadinā kosalena saddhiṁ
kathāsallāpo taṁ sabbaṁ bhagavato ārocesi tañca bāhitikaṁ bhagavato
pādāsi. Atha kho bhagavā bhikkhū āmantesi lābhā bhikkhave
rañño pasenadissa kosalassa suladdhaṁ <note n="4">Yu. suladdhalābhā.</note> bhikkhave rañño pasenadissa
kosalassa yaṁ rājā pasenadi kosalo labhati ānandaṁ dassanāya
labhati payirupāsanāyāti.
Idamavoca bhagavā attamanā te bhikkhū bhagavato bhāsitaṁ
abhinandunti.
Bāhitiyasuttaṁ niṭṭhitaṁ aṭṭhamaṁ.
</xml>